{"url": "http://pik.bg/%D1%81%D0%B0%D1%89-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%BC%D0%B0%D1%85%D0%BD%D0%B0%D1%82%D0%B0-%D0%B7%D0%B0-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news762223.html", "text": "Reuters, цитиран от \"Фокус\". Съветникът по национална сигурност на Белия дом Джон Болтън заяви, че до една година основната част на ядрената програма на Северна Корея може да се премахне, предава Президентският съветник заяви, че Вашингтон води преговорите с Пхенян за ядреното оръжие, съвсем наясно, че Северна Корея не е спазвала в миналото своите обещания. „Няма премрежени и блестящи погледи сред групата, която води преговорите“, заяви той. „Съвсем сме наясно какво са правили севернокорейците в миналото“, допълни той. Сподели:", "date": "2018.07.01", "title": "САЩ: Ядрената програма на Северна Корея може да бъде премахната за една година"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BC%D0%B0%D1%82%D0%B5%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%B3%D0%B5%D0%BD%D0%B8%D0%B8-%D1%81%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news762222.html", "text": "Всички отбори, класириани на Международното математическо състезание ще пристигнат до края на неделния ден в Бургас. В понеделник от 10.30 часа  в Летния театър  е официална церемония за откриване на престижното състезание, съобщава Флагман. Бургас ще бъде домакин на Световното по математика от 1до 6 юли. Организационния щаб вече е в пълна готовност за предстоящите състезания. Домакините са подготвили и богата културна и развлекателна програма за участниците. В BIMC2018 участват състезатели от  цял свят или общо 167 отбора от Австралия, Канада, Китай, Непал, Индия, Индонезия, Иран, Казахстан, Макао, Малайзия, Мексико, Филипините, Южна Африка, Тайван, Таджикистан, Тайланд, Узбекистан, Виетнам, Зимбабве и др. Сподели:", "date": "2018.07.01", "title": "Най-големите математически гении са в Бургас, започва световното първенство"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%BE%D1%82-%D0%B4%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news762268.html", "text": "За последно момичето е било на гости на биологичния си баща в Стара Загора. Изчезнала е без бащата да разбере. В първия ден след изчезването на Ралица близките й са получили съобщение, че е здрава и жива 16-годишната Ралица Иванова от Казанлък е в неизвестност от четири дни , съобщават нейни близки, съобщи Дарик.. Информация за изчезването й с молба за връзка със семейството, преди часове пусна лично от Фейсбук профила си майката на момичето Теди Загорчева . Ралица е обявена за национално издирване. По последна информация на нейни приятели, от Фейсбук профила на момичето (Ралица И.) се подават съобщения , но според тези, които я познават, текстовете не са писани от нея . Според други източници се предполага, че момичето се намира в някое от селата край Казанлък. . След това по мнение на близки и приятели на Ралица, от профила й вече пише друг човек . Ралица е ученичка в професионалната гимназия по транспорт и транспортен мениджмът . Ако някой има информация за местонахождението на девойката или я е виждал през последните четири дни, може да се обади на телефон 112 или в най-близкото поделение на полицията. Друга опция е и връзка със семейството през личния профил на майката. Сподели:", "date": "2018.07.01", "title": "ЕКСПРЕСНО! Полицията издирва 16-годишно момиче, в неизвестност от дни (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news762269.html", "text": "Тази вечер на 72 години ни напусна проф. Божидар Димитров. Първи във Фейсбук за смъртта му съобщи премиерът Бойко Борисов. \" Приживе имаше много критици. Дано след смъртта си да получи признание за големите битки, които водеше в защита на българския интерес. Лек път, професоре! Бог да те прости! Агенция ПИК изказва съболезнования на семейството му! Сподели:", "date": "2018.07.01", "title": "ИЗВЪНРЕДНО! Почина проф. Божидар Димитров"}
{"url": "http://pik.bg/%D1%85%D0%BE%D0%BD%D0%BA%D0%BE%D0%BD%D0%B3-%D0%BE%D1%82%D0%B1%D0%B5%D0%BB%D1%8F%D0%B7%D0%B0-%D1%81-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%B8-%D0%BF%D1%80%D0%BE%D1%82%D0%B5%D1%81%D1%82-21-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D1%81%D0%B8-%D0%BD%D0%B0-%D0%BA%D0%B8%D1%82%D0%B0%D0%B9-news762218.html", "text": "Полицията в Хонконг не позволи днес на около 20 продемократични демонстранти да се доближат до мястото, на което се провеждаше церемонията по случай годишнината от предаването на града от Великобритания на Китай, предаде Асошиейтед прес. Протестиращите носеха ковчег, символизиращ смъртта на демокрацията и скандираха срещу еднопартийното управление в Китай. Те се обявиха за всеобщо избирателно право в Хонконг и континентален Китай и поискаха да бъде освободена Лю Ся, поетеса и вдовица на нобеловия лауреат за мир Лю Сяобо. Церемонията по отбелязване на годишнината премина невъзпрепятствано с участието на подкрепяната от Пекин лидерка на Хонконг Кари Лам. Хонконг е бивша британска колония, върната на Китай през 1997 г. по формулата \"една държава, две системи\", даваща му широка автономия. Отказът на Пекин да предостави на Хонконг пълни демократични свободи обаче предизвика масови улични протести през 2014 г., отбелязва Ройтерс. Малко след проведената днес церемония в Хонконг все пак се състоя протест, в който участваха хиляди хора. Сред тях имаше възрастни хора, дошли с инвалидни колички, семейни двойки, носещи спящи бебета, младежи, предаде Ройтерс. Демонстрантите носеха плакати, в които призоваваха за край на еднопартийното управление и жълти чадъри, които са символ на демократичния активизъм в града. Сподели:", "date": "2018.07.01", "title": "Хонконг отбеляза с церемония и протест 21-годишнината от връщането си на Китай"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B5%D1%81-%D0%B5-%D0%BB%D0%BE%D1%88-%D0%BA%D0%BE%D0%BB%D0%BA%D0%BE%D1%82%D0%BE-%D0%B8-%D0%BA%D0%B8%D1%82%D0%B0%D0%B9-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-news762240.html", "text": "Newsmax, цитиран от \"Фокус\". Президентът на САЩ Доналд Тръмп заяви по време на интервю, че Европа „може би е толкова лоша, колкото и Китай“, що се отнася до търговията, предава „ЕС може би е също толкова лош, колкото Китай, само че по-малък“, заяви Тръмп. „Това, което той прави със САЩ е ужасно“, допълни той. „И все пак обичам страните от него. Най-вече Германия… Но те се държат лошо с нас. Те се държат с нас много нечестно“, допълни той, коментирайки надигащата се търговска война между САЩ и ЕС. Същевременно той отбеляза, че неговите родители са родени в Европа. Сподели:", "date": "2018.07.01", "title": "Тръмп: ЕС е лош, колкото и Китай по отношение на търговията"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D1%82%D1%80%D0%B0%D0%BD%D1%81%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B5%D0%BD-%D1%84%D0%BE%D1%80%D1%83%D0%BC-%D0%BF%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D0%B1%D0%B5-news762219.html", "text": "Целта на събитието, което ще събере на едно място представители на националните парламенти на ЕС и на Конгреса на САЩ, е да предостави информация за актуалната обстановка в света и за бъдещи перспективи по критични теми в глобален план. Форумът ще се проведе в 6 панела, които ще са посветени на противодействието на прането на пари, на трафика на хора и на корупцията. Ще се обсъждат още изкуственият интелект, публично-частните партньорства, нововъзникващите заплахи и ответни им реакции, както и нововъзникващите пазари. На трансатлантическия парламентарен форум в Берлин с мен ще бъдат членовете на Комисията по вътрешна сигурност и обществен ред в Народното събрание Димитър Лазаров, Валентин Касабов, Мустафа Карадайъ и Филип Попов, написа още Цветанов. Утре ще участвам в трансатлантически парламентарен форум по разузнаване и сигурност в Берлин, това написа зам.-председателят на ПП ГЕРБ и лидер на ПГ ГЕРБ Цветан Цветанов във Фейсбук. Сподели:", "date": "2018.07.01", "title": "Цветанов заминава на трансатлантически парламентарен форум по разузнаване и сигурност в Берлин"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D0%BE%D0%BF%D0%B0%D1%81%D0%BD%D0%BE-%D0%B1%D0%BB%D0%B8%D0%B7%D0%BA%D0%B0-%D1%81-%D0%BB%D0%B5%D0%BE-%D0%B4%D0%B8-%D0%BA%D0%B0%D0%BF%D1%80%D0%B8%D0%BE---%D0%B2%D1%81%D1%8F%D0%BA%D0%B0-%D0%BD%D0%BE%D1%89-%D0%BF%D0%B0%D0%BB%D1%83%D0%B2%D0%B0%D1%82-%D0%B8%D0%B7-%D0%BD%D1%8E-%D0%B9%D0%BE%D1%80%D0%BA-news761683.html", "text": "Александра, голямата дъщеря на покойния ъндъграунд бос Филип Найденов-Фатик, е опасно близка с холувудската звезда Леонардо ди Каприо. Това призна самата тя пред Нова телевизия тази сутрин. \"Няма вечер, в която да не изляза и той да не е до мен\", твърди Александра. \"Не искам да ме свързват нито с баща ми, нито с майка ми. Който ме познава, знае каква съм. Живея в Ню Йорк и в момента работа за дизайнерката Ан Боуен. Тя създаде нова компания. Аз въртя целия бранд\", похвали се щерката на Фатик. Преди това била на актьорски курс в Ню Йорк. Работила в изискано заведение и единствената звезда, която не познава, бил Джъстин Бийбър. \"Само него не съм виждала на живо. Иначе Леонардо се държи адски готино и е много земен\", каза още дъщерята на Фатик пред Нова телевизия. Преди да се установи за постоянно в Ню Йорк, Александра имаше кратка връзка с актьора Явор Бахаров. Сподели:", "date": "2018.07.01", "title": "ГОРЕЩО В ПИК! Щерката на Фатик опасно близка с Лео ди Каприо - всяка нощ палуват из Ню Йорк"}
{"url": "http://pik.bg/%D0%B7%D0%BB%D0%BE%D1%87%D0%B5%D1%81%D1%82%D0%B0-%D1%81%D1%8A%D0%B4%D0%B1%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BF%D0%BE%D0%BA%D0%BE%D1%81%D0%B8-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D0%BC%D1%83-news762274.html", "text": "Смъртта покоси проф. Божидар Димитров на рождения ден на дъщеря му Мария. Той я чакал пред блока си, за да отидат на тържество заедно, когато му прилошало, паднал и изгубил съзнание. Когато лекарите пристигнали на място, той вече бил мъртъв. Белодробна емболия е предпологаемата пичина за смъртта. Божидар Димитров няколко пъти влизаше в болница. Последният път пред ПИК той се пошегува със здравословното си състояние: \" Добре съм! Какъв инфаркт? Кой ще ми даде телефона в ръка, ако съм с инфаркт?!\" Той продължи да работи на засилени обороти въпреки влошеното си здраве. Наскоро регистрира и своя партия \"Кубрат\", с която мислеше да влезе в политиката с основната мисия България да стане президентска република. Сподели:", "date": "2018.07.01", "title": "ЗЛОЧЕСТА СЪДБА! Смъртта покоси Божидар Димитров на рождения ден на дъщеря му"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D1%82%D0%B0%D0%B9%D0%BD%D0%BE-%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D0%BB-%D0%B4%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D0%BB%D0%B0%D0%BD-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BA%D0%BE%D0%B3%D0%B0%D1%82%D0%BE-%D0%BF%D0%BE%D1%87%D0%B8%D0%BD%D0%B5-%D0%B5%D0%BB%D0%B8%D0%B7%D0%B0%D0%B1%D0%B5%D1%82-i-news762273.html", "text": "Членове на британския кабинет за първи път са провели тайна подготовка за това как да действа правителството през 10-дневния национален траур, който ще бъде обявен, когато Кралица Елизабет II почине, написа в. \"Сънди таймс\". Дейвид Лидингтън, заместник на премиера Тереза Мей, е председателствал заседание в четвъртък, в което са участвали министърът на вътрешните работи Саджид Джавид, лидерът и лорд-председател на Тайния съвет към Камарата на общините Андреа Ледсъм и министърът за Шотландия Дейвид Мънде. Подготовката, наречена Касъл дав (Castle Dove) е била съсредоточена върху първия ден след смъртта на кралицата, като министрите е трябвало да решат кога премиерът да направи публично изявление. Обсъждането на темата не е било предизвикано от някакви специфични безпокойства, свързани със здравето на кралицата, но се случи в седмицата, когато 92-годишната кралица Елизабет II пропусна служба в катедралата \"Сейнт Пол\" в Лондон, тъй като се почувствала зле. Сподели:", "date": "2018.07.01", "title": "Британският кабинет тайно е започнал да подготвя план за действие, когато почине Елизабет II"}
{"url": "http://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-46-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B4%D0%B5%D1%86%D0%B0-%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-news762228.html", "text": "ТАСС, цитирана от \"Фокус\". Туристически автобус се е сблъскал в събота вечерта с линейка в Северна Германия. Ранени са 46 деца, най-вече деца и юноши, предава Инцидентът се е случил недалеч от град Любек (провинция Шлезвиг-Холщайна). Автобусът, в който се намират 42 деца е пътувал към летен лагер. При сблъсъка линейката се е преобърнала и е попаднала в канавката. Сподели:", "date": "2018.07.01", "title": "КРЪВ НА ПЪТЯ! 46 души са ранени след катастрофа между автобус с деца и линейка "}
{"url": "http://pik.bg/27-%D0%BE%D1%81%D1%8A%D0%B4%D0%B5%D0%BD%D0%B8-%D0%BB%D0%B8%D1%86%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BD%D0%B5%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%BE-%D0%B2-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D0%B7%D0%B0-2017-%D0%B3-news762231.html", "text": "27 осъдени лица задържани неоснователно в затворите за 2017 г. В случай на неоснователно задържане на осъдено лице в затвор или затворническо общежитие след изтичане на срока на наказанието, затворническите администрации задължително изготвят писмени справки за причините. Същите се изпращат до Главна дирекция „Изпълнение на наказанията\", Върховна касационна прокуратура и прокурора, който упражнява надзор за спазване на законността при изпълнение на наказанията, съгласно Закона за съдебната власт. Това заявява правосъдният министър Цецка Цачева в отговор на депутатски въпрос за дейността на Главна дирекция „Изпълнение на наказанията\", предаде БГНЕС. За 2017 година в местата за лишаване от свобода се регистрирани 27 случая на неоснователно задържане на осъдени лица над определения от съда размер на наказанието, като нито един от тях не е по вина по затворническите администрации. До момента за 2018 година случаите са 12. За всеки един случай се извършва анализ от затворническата администрация, който се отразява в цитираните по - горе справки. За 2018 година в 7 от случаите продължителността е до 10 дни, 2 случая с продължителност от 10 до 30 дни, 1 случай с продължителност 1 месец и 1 ден, 1 случай с продължителност 1 месец и 19 дни и 1 случай с продължителност 2 месеца и 29 дни, информира Цачева. Тя допълва, че причините за неоснователните задържания са най - често поради несвоевременно зачетен предварителен арест от страна на съда и прокуратурата или късно получени съдебни актове. По - малко са случаите, при които определеното от съда наказание е по - голямо по размер от предварителното задържане, както и късно зачетено изтърпяно наказание пробация, при определяне на общо наказание на основание чл.23, чл. 25 НК. За 2018 година има един случай, който е по вина на служител от затворническата администрация на затвора гр. Враца, като на същият е наложено дисциплинарно наказание „забележка\", отбелязва правосъдният министър. ГД „Изпълнение на наказанията\" и пенитенциарните администрации полагат значителни усилия за своевременно сигнализиране и съдействие на съда и прокуратурата за предотвратяване случаите на неоснователно задържане, добавя още Цачева. Сподели:", "date": "2018.07.01", "title": "27 осъдени лица задържани неоснователно в затворите за 2017 г."}
{"url": "http://pik.bg/%D0%BA%D1%80%D0%B8%D1%82%D0%B8%D1%87%D0%BD%D0%BE-%D0%BC%D0%B5%D1%80%D0%BA%D0%B5%D0%BB-%D0%BC%D0%B8%D1%81%D0%BB%D0%B8-%D0%B4%D0%B0-%D0%BF%D0%BE%D0%B8%D1%81%D0%BA%D0%B0-%D0%B2%D0%BE%D1%82-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5-%D0%B2-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-news762234.html", "text": "Германският канцлер Ангела Меркел не изключва възможността да поиска вот на доверие в Бундестага, ако политическата криза в Германия не приключи днес. Тази вечер баварският Християн-социален съюз трябва да обяви дали е доволен от постигнатото от Меркел на срещата на върха. Ако реакцията им не е положителна, то от утре баварската гранична полиция започва да връща обратно бежанците от австрийската граница, информира БНР. Такъв ход на баварските власти би означавал началото на края на управляващата коалиция в Германия – само 100 дни след съставянето ѝ. В интервю за германската телевизия ZDF днес следобед Меркел остави отворен въпроса дали би се подложила на вот на доверие в Бундестага. „Все още сме в консултации, да видим резултатите“, заяви тя. Междувременно германският канцлер получи подкрепата на всички лидери в своята партия, както и тази на другия коалиционен партньор – Социалдемократическата партия. „Решенията в Брюксел са донякъде задоволителни, макар да ни предстои още много работа. Надявам се, че всички политически партии в Германия ще поемат отговорността пред страната ни“, заяви още Меркел. Сега всичко зависи от решението на Християн-социалния съюз, който заседава този следобед в Мюнхен. Сподели:", "date": "2018.07.01", "title": "КРИТИЧНО! Меркел мисли да поиска вот на доверие в Бундестага"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B5%D0%B4-%D0%B1%D0%BB%D0%BE%D0%BA%D0%B0-%D1%81%D0%B8-news762271.html", "text": "Проф. Божидар Димитров починал пред блока, в който живее. Прилошало му и паднал. Сподели:", "date": "2018.07.01", "title": "ЕКСПРЕСНО! Божидар Димитров починал пред блока си "}
{"url": "http://pik.bg/%D1%81%D0%B5%D0%B1%D0%B0%D1%81%D1%82%D0%B8%D0%B0%D0%BD-%D0%BA%D1%83%D1%80%D1%86-%D0%BD%D1%83%D0%B6%D0%B5%D0%BD-%D0%BD%D0%B8-%D0%B5-%D0%B4%D0%B8%D0%B0%D0%BB%D0%BE%D0%B3-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%BE%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-news762211.html", "text": "Напрежение в отношенията с Русия, непредвидима ситуация в САЩ, първо доброволно напускане на страна-членка и нелегалната миграция - тези предизвикателства пред ЕС очерта австрийският канцлер Себастиан Курц. От днес страната му е ротационен председател на Съвета на ЕС. \"Нужен ни е диалог със северноафриканските страни”, подчерта Курц в специално интервю за БНР. Изграждането на приемни центрове там с финансовата помощ от Брюксел е една от задачите, които си поставя Австрия. За сега Либия, Мароко и Тунис не са съгласни с тези намерения: \"Затова моя задача е да направя всичко възможно диалогът между Северна Африка и Европейския съюз да бъде засилен. От една страна е важно да спрем нелегалната миграция към Европа. Това е наша цел като председател до края на годината, но от друга страна не по-малко важно е да гарантираме, че хуманитарната помощ, която Европа осигурява, достига там, където трябва, а не да спим спокойни с чиста съвест, че правим нещо. Сигурността в Европа, която включва ограничаване на нелегалната миграция и укрепване охраната на външните граници, преговорите за БРЕКЗИТ и одобряване на следващата многогодишна финансова рамка на ЕС, са сред другите важни задачи за новия ротационен председател на Съюза - Австрия. Цялото интервю на Весела Владкова със Себастиан Курц можете да чуете от звуковия файл. Сподели:", "date": "2018.07.01", "title": "Себастиан Курц: Нужен ни е диалог със северноафриканските страни"}
{"url": "http://pik.bg/%D0%B3%D0%B0%D1%81%D1%82%D0%B0%D1%80%D0%B1%D0%B0%D0%B9%D1%82%D0%B5%D1%80%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B8%D1%85%D0%B0-%D0%B2%D1%85%D0%BE%D0%B4%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news762259.html", "text": "Опашката е няколко километра от сръбската страна - от граничния пункт почти до началото на магистралата за Ниш. Причината за опашката е традиционният годишен поход на гастарбайтерите. От страните на Запад те пътуват към Турция, като пътят им преминава през България. Очаква се напливът по двата пункта по трасето „Калотина” - Свиленград да продължи няколко седмици. Особено затруднено бе движението през почивните дни, когато към гастарбайтерите се присъединяват пътуващите българи към и от съседна Сърбия. Стотици автомобили чакат в момента на сръбско-българската граница при ГКПП „Калотина”, съобщи Канал 3. Сподели:", "date": "2018.07.01", "title": "Гастарбайтери задръстиха входа към България"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0---%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D1%81%D0%BB%D0%B5%D0%B4-%D1%80%D1%83%D0%BB%D0%B5%D1%82%D0%BA%D0%B0-%D0%BD%D0%B0-%D0%B4%D1%83%D0%B7%D0%BF%D0%B8---%D0%B8%D1%81%D0%BF%D0%B0%D0%BD%D0%B8%D1%8F-%D0%B5-%D0%B0%D1%83%D1%82-%D1%80%D1%83%D1%81%D0%B8%D1%8F-%D0%BB%D0%B8%D0%BA%D1%83%D0%B2%D0%B0-%D0%B2-%D0%B6%D0%B5%D1%81%D1%82%D0%BE%D0%BA-%D1%81%D0%BF-news762214.html", "text": "Невероятна драма на Мондиала - Русия победи Испания в осминафиналите, след дузпи! 1:1 в редовното време и продълженията. При дузпите играчите на Сборная бяха безпогрешни, а стражът Акинфеев показа уникален рефлекс. Домакините на форума продължават напред. Автогол на Игнашевич в 12-ата минута на спора на \"Лужники\". Дзюба от дузпа в 41-ата минута изравни - 1:1. Бялата точка бе посочена за игра с ръка на Пике в наказателното поле. Иниеста в 85-ата минута стреля остро, но нямаше късмет пред гола. Равенство след 90 минути. Без голове в първото 15-минутно продължение. Родриго в 109-ата минута не сполучи от близка дистанция, натиск на Ла Роха. В 114-ата минута испанците поискаха дузпа, главният съдия, с помощта на ВАР, обаче прецени - да не отсъжда нарушение във въпросната ситуация. Равенството се запази и така всичко в двубоя се реши след дузпи. Попадение на Иниеста - 1:0 за Испания. Гол на Смолов за Русия - 1:1. Пике реализира - 2:1 за Ла Фурия. Игнашевич е точен - 2:2. Коке пропуска за Ла Роха - 2:2, Акинфеев спасява. Попадение на Головин - 3:2 за Сборная. Гол на Рамос - 3:3. Черишев вкарва - 4:3 за Русия. Аспас пропуска, спасяване от страна на Акинфеев! Сборная побеждава в драматичната битка. Русия ще играе на 1/4-финалите срещу Хърватия или Дания. Де Хеа, Пике, Начо, Бускетс, Коке, Рамос, Жорди Алба, Диего Коста, Асенсио, Силва, Иско Акинфеев, Фернандес, Купетов, Игнашевич, Кузяев, Зобнин, Кудряшов, Головин, Жирков, Самедов, Дзюба Сподели:", "date": "2018.07.01", "title": "На Мондиала - огромна драма! След рулетка на дузпи - Испания е аут, Русия ликува! В жесток спор - Сборная..."}
{"url": "http://pik.bg/%D0%BA%D0%BE%D0%B9-%D0%BF%D0%B5%D1%87%D0%B5%D0%BB%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%8F%D1%81%D0%BD%D0%BE-%D1%83%D1%82%D1%80%D0%B5-news762209.html", "text": "El Universal, цитиран от \"Фокус\". Националният избирателен институт на Мехсико очаква официалните резултати от президентските избори да бъдат готови на 2 юли, пише „До полунощ в неделя ние очакваме едва 12 % обработени бюлетини, 55% към три сутринта и 82% към 8 часа сутринта“, обясни изпълнителният секретар на НИИ Едмундо Джакобо Молина. Той обясни по-дългото очакване на резултатите от обичайното защото има щати, където се провеждат паралелни местни избори и според законодателството на други избирателните секции могат да бъдат затворени, едва след пълното преброяване на бюлетините. Въпреки забавянето на официалните данни, преди полунощ местно време в неделя ще бъдат публикувани резултати от екзитполовете. Сподели:", "date": "2018.07.01", "title": "Кой печели изборите в Мексико ще стане ясно утре"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B8-%D1%85%D1%80%D0%B0%D0%BD%D0%B8-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0%D1%82-%D1%80%D0%B0%D0%BA-news762139.html", "text": "Британски експерти посочиха кои храни най-често предизвикват рак, като сред най-опасните са преработените червени меса, пише сп. \"Уич\". Споменатите продукти увеличават риска от възникване на рак на стомаха и червата. Производителите на всяка цена се опитват да увеличат трайността и да подобрят вкусовите им качества. За целта те използват нитрати и нитрити, които се оказват канцерогенни. Световната здравна организация предупреждава, че дневната консумация и на 50 грама преработено месо дневно , което се равнява на две резенчета бекон, увеличава риска от рак на червата с 18%. Друг фактор за възникването на злокачествени тумори е свързан с прекалената употреба на захар . Тя води до развиване на наднормено тегло, което в крайна сметка увеличава риска от рак. За да се избегнат туморите, експертите препоръчват да залагаме на т.нар. суперхрани - зеления чай, куркумата, наровете, мазната риба, на плодовете и зеленчуците. Сподели:", "date": "2018.07.01", "title": "ПРОУЧВАНЕ! Експерти разкриха кои храни най-често причиняват рак"}
{"url": "http://pik.bg/%D1%88%D0%B0%D0%BD%D1%82%D0%B0%D0%B2%D0%B0-%D1%80%D0%B0%D0%B1%D0%BE%D1%82%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%88%D0%B0%D0%BD%D0%B5%D0%BB-%D0%BA%D0%BE%D0%BA%D0%B0%D0%B8%D0%BD-%D0%B0%D0%B9%D1%80%D0%B0%D0%BD-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%BA%D1%83%D1%87%D0%B5%D1%82%D0%B0%D1%82%D0%B0-%D1%81%D0%B8-news762253.html", "text": "Всяко куче още при вземането му, докато е малко трябва да бъде кръстено, да му бъде дадено име, което то да запомни добре и с което да се обръщаме към него във всички случаи. Както хората още от най-ранна възраст свикват с името си, така и кучетата свикват с него и реагират при повикване. Стопаните винаги се надпреварват да измислят по завъртяни и нестандартни имена на любимците си.  Популярността на определени кучешки имена нараства или намалява в зависимост от тенденциите, актуални към момента. Както в чужбина, така и у нас имената на четириногите се подбират внимателно, за да звучат добре,  да се запомнят лесно и разбира се да са атрактивни. В парковете обаче може да чуете и абсурдни повиквания към домашните любимци, които често стават повод за смях. В Пловдив има регистрирани общо 5320 кучета.  Общият им брой обаче е далеч по-голям, съобщава ТрафикНюз. Наш репортер провери в регистъра на общината кои са най-популярните имена сред животните, както и на екстравагантните.  В 550 страничния списък най-често се натъкваме на библейското име Сара. Женското име за куче фигурира общо 125 пъти. Най-популярното има за силния пол сред четириногите е Макс. Така са кръстени 94 кучета под тепетата. Сред най-използвани женски имена са още Бела – 72, Тара – 70, Джеси – 64, Кара – 66, Рая – 60, Дара – 53, Лора 50. Оказва се,че много стопани предпочитат стандартните и наложилите се имена на кучета.  Наблюдават се още четириноги, дарени с имената Айра, Анабел, Ая, Бети, Вики, Джеси, Лейди, Лизи, Моли, Рита, Чери, Каси. Не са малко и тези кръстени Принцеса и Куини. Сред мъжките представители списъкът се оглавява от Макс. Дали е от популярните филми „Осем герои” или \"Лудия Макс\" не можем да кажем, но това е най-често срещаното име. Чарли, Ричи и Рекс са с приблизителен брой около 80 представителя. Едно от типичните мъжки имена Арес фигурира 62 пъти, както и Лъки и Арчи  – 60 пъти. Аик също е често срещано и може спокойно да се подреди сред фаворитите.  Често се забелязват имена като Арчибалд, Бруно, Майк, Йорки, Майло, Джак, Оскар, Парис, Хектор и Нерон. Майло и Джак са най- разпространени сред любителите на породата \"джак ръсел\", като вероятно основната причина за това е кинозвездата Майло от \"Маската\". За жалост модата си е казала думата и типичните имена от детските песнички и приказки – Шаро, Вихър,Гръм, Балкан и Мечо, се броят на пръстите на едната ръка. И ако по селата и балкана най-популярното име е Шаро, то кучета, дарени с името има едва пет в Пловдив. Разбира се, както при хората , и в кучешкият именник е пълно с префърцунени имена. От списъците може спокойно да направим извод, че не малко фенове на футбола са кръщавали домашните си любимци на фаворитите си.  Запалянковците са давали имена както на отбори, така и на играчи. Пример за това е кучетата Руни, навярно кръстен на бившият играч на Манчестер Юнайтед и Лео Меси звездата на Барселона. Локо, Юнайтед, Челси и Хотспър ( Тотнъм Хотспър),  пък са питомниците на запалени фенове на отборите. Най - популярните световни марки за дрехи парфюми също са в списъка.Версаче, Хуго Бос, Гучи, Жадор, Нина Ричи, Прада и дори Шанел напомнят на притежателките си /едва ли някой мъж би кръстил кучето си така/ любимите им марки.  Да,  няма как да не се обърнете с усмивка след пухкаво кученце, носещо някое от екстравагантните имена. Аристократични имена също не липсват – Граф, Ричард, Принц и Принцеса, Дезърт Куин, Император. Пловдивчани явно са фенове и на древногръцката митология или просто фентази филмите са сред любимите им. Вдъхновени от митичните богове, стопаните дават имена на питомниците си като Тор, Хадес, Амон Ра, Хронос, Зевс и Андромеда. Кучета с имена на филмови герои също се подвизават под тепетата. Билбо, Касъл, Астерикс, Джак Сароу, Мечо Пух и Аватар се срещат по площадките. Разбира се, най-популярните кучета от детските анимации Каридж и Бетовен също фигурират сред имената. Няма как да не споменем и имената, дарени от маниаците на тема коли. Остин Мартин, Асра, Сузуки, Алфа и Мерцедес са вдъхновени от любимата марка на някои пловдивчани. Не всички стопани обаче са толкова претенциозни и дават на кучетата си далеч по скромно звучащи имена. Като  Митю, Бойко, Душко, Генчо и Ивчо. Без думи оставаме, четейки и следните имена : Айран, Гуджо, Кокаин, Бира, Кафе, Кмет, Лъвско сърце, Леонардо Да Винчи, чудейки се какво е провокирало стопаните така да кръстят кучетата си. Но както знаете хора разни, имена - разнообразни. Сподели:", "date": "2018.07.01", "title": "ШАНТАВА РАБОТА! Мерцедес, Шанел, Кокаин, Айран! Вижте как пловдивчани кръщават кучетата си"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B7%D1%81%D1%8A%D0%B4%D0%BD%D0%BE-%D1%85%D0%BB%D0%B0%D0%BF%D0%B5%D1%82%D0%B0-%D1%81%D0%B5-%D0%BF%D0%BE%D0%BA%D0%B0%D1%82%D0%B5%D1%80%D0%B8%D1%85%D0%B0-%D0%BD%D0%B0-%D0%BA%D1%80%D0%B0%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B0%D0%B2%D1%8F%D1%82-%D1%81%D0%B8-%D1%81%D0%B5%D0%BB%D1%84%D0%B8%D1%82%D0%B0-%D1%81%D0%BD%D0%B8%D0%BC%D0%BA%D0%B8-news762270.html", "text": "Две хлапета се покатериха по строителен кран на строеж в Пловдив, сигнализира ТрафикНюз. Той е заснел как децата се катерят по крана на строежа до моста на УХТ от страната на Кършияка. Напълно необезпокоявани, момчетата са влезли в строежа и са се качили на най-високата част на строителната техника. След това те започнали да си правят селфита и да увековечават постъпката си, като вероятно кадрите ще отидат за социалните мрежи. При строителни дейности и поставянето на такъв тип техника, работа на инвеститора и строителния контрол е да ограничават достъпа до крановете. Явно обаче пак някой не си е свършил работата и хлапетата са се възползвали от това. Сподели:", "date": "2018.07.01", "title": "БЕЗРАЗСЪДНО! Хлапета се покатериха на кран в Пловдив, правят си селфита (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0%D0%BB-%D0%BF%D1%83%D1%82%D0%B8%D0%BD-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D1%81%D0%B1%D0%BE%D1%80%D0%BD%D0%B0%D1%8F-news762261.html", "text": "Виц за Сборная се появи минути, след като Русия острани Испания на световното първенство по футбол. Авторите на шегата намесиха и Путин - какво казал на руските футболисти в съблекалнята преди мача. Вицът се разпространява в социалните мрежи и събира харесвания с шеметна бързина. В съблекалнята на Сборная: - Г-н Президент, Гууд лак ли казахте, или ГУЛАГ? - От вас зависи, момчета, от вас зависи... Сподели:", "date": "2018.07.01", "title": "ПЪРВО В ПИК! Какво казал Путин в съблекалнята на Сборная"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BE%D1%82-%D1%83%D1%82%D1%80%D0%B5-news762237.html", "text": "\"Топлофикация-София\" съобщи, че от 2 юли до 2 август ще бъде спряна топлата вода на 72 сгради в района на  ул. „6-ти септември“., съобщи БНР. От 3 юли ще бъдат извършени ремонти по топлопроводите в кварталите „Лозенец“, „Дианабад“, „Изток“, „Изгрев“, „Гео Милев“, „Яворов“,  Зоологическата градина и прилежащите сгради. Няма да бъде спирана топлата вода на„Иван Асен II“, „Подуяне - център“ и  „Редута“, както и на  сградите от кв.“Лозенец“ Сподели:", "date": "2018.07.01", "title": "ВАЖНО! Ето къде спират топлата вода в столицата от утре"}
{"url": "http://pik.bg/%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BA%D1%80%D0%B8%D0%B7%D0%B0-%D0%B8-%D0%BD%D0%BE%D0%B2%D0%B0-%D0%B1%D0%B5%D0%B6%D0%B0%D0%BD%D1%81%D0%BA%D0%B0-%D0%B2%D1%8A%D0%BB%D0%BD%D0%B0-%D0%B2-%D1%81%D0%B8%D1%80%D0%B8%D1%8F-news762233.html", "text": "За хуманитарна криза в Южна Сирия, вследствие офанзивата на правителствените сили, съобщават световни медии. Хиляди са се насочили към границата с надежда за спасение. По данни на ООН, цитирани от телевизия NBC най-малко 46 цивилни са били убити и много повече са ранени след 17 юни, когато правителството е започнало непрекъснат обстрел с артилерия и въздушни удари в районите, държани от бунтовници в провинция Дераа. Десетки хиляди са разселени. Президентът Башар Асад цели да си възстанови контрола върху стратегически важната част от страната на границата с Йордания и Израел. \"Всички бягат, за да спасят живота си\", разказва за телевизията Масалме, който работи в болница в центъра на конфликта. Жена му  четирите му деца също са заминали към грницата с Йордания. \"Няма живот в Дераа. Някога красивото място се е превърнало в призрачен град\", казва той. Говорител на службата за хуманитарни въпроси на ООН заяви, че повечето цивилни, които бягат от района са се отправили към границата с Йордания и много от тях са в пустинна зона с малък достъп до хуманитарна помощ. Йордания, която вече прие повече от 650 000 сирийски бежанци, заяви, че няма да отвори границата си за повече. Преминаването в Израел също не е опция. В Израел обаче вече има притеснения заради вълната бежанци. Според \"Аарец\" около 11 000 сирийци са на границата с Израел на Голанските възвишения. Израелският премиер Бенямин Нетаняху заяви в неделя, че Израел ще помогне на сирийските бежанци в района на спорната граница между Сирия и Израел, но няма да им позволи да влязат в Израел. \"Ние ще продължим да защитаваме нашите граници, ние ще съдействаме максимално, но няма да допуснем влизането на наша територия\", каза премиерът Бенямин Нетаняху на заседание на кабинета в неделя. В четвъртък армията на Израел съобщи, че е предоставила хуманитарна помощ, включително 300 палатки, 13 тона храна, 15 тона бебешки храни, медицинско оборудване и лекарства, 30 тона дрехи и обувки. \"Хиляди цивилни сирийци, които бягат от военните действия, живеят в лоши условия в тези лагери в близост до израелската граница, нямат достъп до вода, електричество, източници на храна или други основни потребности\", заяви военен говорител. Бунтовниците от осем местности в южната част на Сирия се съгласиха в събота да предадат контролираните от тях зони на силите на режима, по силата на договорености с Русия след две седмици бомбардировки, съобщи неправителствена организация, цитирана от Франс прес. Подкрепяни по въздух от авиацията на руския си съюзник, силите на режима предприеха на 19 юни офанзива за отвоюване на бунтовническите сектори в южната провинция Дараа. В кампанията режимът следва стратегията да бомбардира и разпокъса бунтовническите бастиони, преди да ги застави да приемат споразумения за \"помирение\", които приличат по-скоро на капитулация, отбеляза АФП. Лоялистките сили контролират вече повече от половината провинция Дараа, а в началото на военната кампания държаха 30%, съобщи Сирийският център за наблюдение на човешките права. Постигнатите договорки за четири от градовете бяха потвърдени и от държавната агенция САНА. Държавната телевизия показа кадри от един от градовете – Даел – на които се виждат местните жители с плакати с лика на президента Башар Асад, стоящи пред камерите, скандиращи лозунги в подкрепа на правителствената армия. Арабски медии съощиха, че е започнал процес на връщане в Сирия на бежанци, които са били в Ливан. Сподели:", "date": "2018.07.01", "title": "Хуманитарна криза и нова бежанска вълна в Сирия"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%B8-%D0%B7%D0%B0%D1%82%D0%B2%D0%BE%D1%80-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-news762212.html", "text": "Зрелищно бягство от затвор в Париж, където 46-годишен мъж избяга с помощта на хеликоптер, съобщиха местни медии. Трима въоръжени съучастници са съдействали за дръзкото бягство, информира БНР. От полицията съобщиха, че рано тази сутрин хеликоптерът е кацнал в североизточното предградие на Париж - Гонес, където беглецът е бил чакан от лек автомобил. Издирването продължава. Това е второто зрелищно бягство за 46-годишния Редуан Фаид. През 2013 година той успява да избяга от затвор в северната част на Франция след като използва динамит, за да разчисти пътя си към свободата, но е заловен няколко седмици по-късно.. През април Фаид беше осъден на 25 години затвор за въоръжен грабеж и убийството на полицайка. Сподели:", "date": "2018.07.01", "title": "ЗРЕЛИЩНО! Затворник избяга от парижки затвор с помощта на хеликоптер"}
{"url": "http://pik.bg/%D1%83%D1%82%D1%80%D0%B5-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BD%D0%B0%D0%B4-50-%D0%BA%D0%BC-%D0%BE%D1%82-%D0%BF%D1%8A%D1%82%D1%8F-%D1%87%D0%B8%D1%80%D0%BF%D0%B0%D0%BD---%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B3%D1%80%D0%B0%D0%B4-news762217.html", "text": "От 2 юли започва рехабилитацията на път III-663 Чирпан - Симеоновград, съобщиха за БТА от пресцентъра на АПИ. Със средства от Оперативна програма \"Региони в растеж\" 2014-2020 г. ще се рехабилитират над 50 км от третокласния път - алтернативен маршрут на АМ \"Марица\" и на пътя Поповица - Хасково. 50-километровата отсечка е разделена на три лота, а срокът за изпълнение на строителните работи е 15 месеца. Строителните дейности на лот 19 са възложени на \"Пътища Пловдив\" АД. Строителният надзор ще осъществи \"План Региони\" ДЗЗД. Общата стойност на проекта е 13 078 231,20 лв. с ДДС. Финансирането от Европейския съюз е 11 116 496,52 лв. с ДДС. Националното съфинансиране е 1 961 734,68 лв. с ДДС. Изпълнител на лот 20 е \"АБ\" АД. Строителният надзор ще бъде осъществен от \"ПЪТИНВЕСТ-ИНЖЕНЕРИНГ\" АД. Общата стойност на проекта Лот 20 Чирпан-Симеоновград е 11 374 242,00 лв. с ДДС. Финансирането от ЕС е 9 668 105,70 лв. с ДДС, а националното съфинансиране 1 706 136,30 лв. с ДДС. Лот 21 ще бъде изпълнен от ДЗЗД \"АПП Пътища\", с участници: \"Пътища Пловдив\" АД и \"Агромах\" ЕООД. Строителният надзор ще е на \"ПЪТИНВЕСТ-ИНЖЕНЕРИНГ\" АД. Общата стойност на проекта по Лот 21 Чирпан - Симеоновград е 14 483 109,60 лв. с ДДС. Финансирането от ЕС е 12 310 643,16 лв. с ДДС, а националното съфинансиране е 2 172 466,44 лв. с ДДС. Проектите лот 19, 20 и 21 се финансират по ОП \"Региони в растеж\" 2014-2020 г. чрез Европейския фонд за регионално развитие и националния бюджет. Сподели:", "date": "2018.07.01", "title": "Утре започва ремонтът на над 50 км от пътя Чирпан - Симеоновград"}
{"url": "http://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%BC%D0%BE%D1%89-news762213.html", "text": "„Сител“, цитиран от \"Фокус\". Европейският комисар по преговорите за разширяване и политиката на добросъседство е на посещение в Белград утре. Той ще проведе срещи със сръбския президент Александър Вучич, с министър-председателя Анна Бърнабич и с министъра на европейските въпроси Ядранка Йоксимович, предава скопският телевизионен канал Медиите съобщават, че в Белград Хан ще подпише споразумение за финансова помощ в рамките на предприсъединителните фондове за 2017 г. в размер на 42 милиона евро. Според медиите, се очаква еврокомисарят да повтори на сръбските власти препоръките на ЕС, че „Сърбия има силна и реална европейска перспектива“, но и че „скоростта на напредъка на Сърбия в преговори зависи от напредъка в областта на върховенството на закона и нормализирането на отношенията с Прищина“. Сподели:", "date": "2018.07.01", "title": "Йоханес Хан подписва в Белград споразумение за финансова помощ"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B8-%D0%BC%D0%B0%D0%B9%D0%BA%D0%B0-%D0%B8-%D1%81%D0%B8%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D0%B5%D0%BB%D0%B0%D1%82%D0%B0-%D0%B8%D0%BC-%D0%BF%D1%80%D0%B5%D1%81%D1%82%D0%BE%D1%8F%D0%BB%D0%B8-%D0%B4%D0%B2%D0%B0-%D0%B4%D0%BD%D0%B8-%D0%B2-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D0%B8%D0%BC-%D1%81%D0%BD%D0%B8%D0%BC%D0%BA%D0%B8-news762286.html", "text": "Майка и син от Пловдив бяха открити мъртви в апартамент в Кършияка. Телата на починалите били престояли повече от два дни, предава Трафикнюз. В събота следобед жител на входа на булевард „България”, усетил нетърпима миризма. Тя се носела из целия блок, като най-силна била на третия етаж. Там живеели майка и син. Хората започнали да чукат и звънят на пловдивчаните, но никой не отварял. Тогава домоуправителят повикал полиция. Униформените разбили вратата и открили телата на пловдивчаните. До късно вечерта разследващи са били на мястото. Пред наш репортер съседите на покойниците разказаха, че Геневи имали здравословни проблеми. Майката е била от години с болно сърце. Синът и също имал сърдечносъдово заболяване. Бил с наднормено тегло и едва ходел. Мъжът бил около 50 години, шофьор на маршрутка. Последно е бил видян в четвъртък, когато паркирал превозното средство пред тях. От паркинга обаче едва стигнал до блока. Три пъти е спирал и едва дишал, разказа съсед. Според хората в блока именно той пръв е починал. „Чухме тропане на парното. След като научихме за трагедията тогава разбрахме, че явно на жената и е било лошо и е търсила помощ”, коментира жителка в блока. Семейство Геневи били и вехтошари. Събирали вестници и кашони, както всякакви стари предмети. Не били особено комуникативни. 75-годишната жена била трудно подвижна. Жилището на починалите майка и син – Генови е запечатан. Сподели:", "date": "2018.07.01", "title": "Откриха мъртви майка и син в Пловдив, телата им престояли два дни в жилището им (СНИМКИ)"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B1%D0%B2-%D0%B1%D0%B5%D1%88%D0%B5-%D0%BF%D1%80%D0%BE%D1%86%D0%B5%D1%81-%D0%B0-%D0%BD%D0%B5-%D0%B5%D0%B4%D0%BD%D0%BE%D0%BA%D1%80%D0%B0%D1%82%D0%B5%D0%BD-%D0%B0%D0%BA%D1%82-news762177.html", "text": "Създаването на АБВ беше процес, а не еднократен акт. Това каза основателят на АБВ и президент на Република България в периода 2002-2012 г. Георги Първанов по време на четвъртия рожден ден на партията, съобщана \"Фокус\" . „Трудното тепърва предстои, защото всички онези задачи в името на които създадохме гражданското движение и партия АБВ остават къде повече, къде по-малко нерешени“, допълни Георги Първанов. „Ако трябва да говорим за създаването на АБВ то е процес, а не еднократен акт. Някои от вас сигурно си спомнят 11 ноември 2010 г., когато нещата стартираха с една дискусия, която многозначително назовахме „България на другия ден“, поясни Първанов. Той обясни, че тази дискусия е произвела много стратегически идеи, намерения и политики. „Но не сме си свършили работата. Нека да си го кажем. Успяхме да реализираме много неща в законодателната дейност на парламентарната група“, каза той и поясни, че тази дейност трябва да се оцени позитивно. Първанов допълни, че АБВ е успяла да наложи на тогавашното правителство редица стъпки в сферата на сигурността, образованието и науката. „Успяхме и да наложим онази политика в енергийния сектор, която е печеливша не само за българската енергетика, а за потребителите, за хората. Това е заслуга и победа на АБВ“, допълни той. Сподели:", "date": "2018.07.01", "title": "Георги Първанов: Създаването на АБВ беше процес, а не еднократен акт"}
{"url": "http://pik.bg/%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B0%D1%82%D0%B8%D0%BD%D0%B0-%D0%B8-%D1%81%D0%BE%D0%BB%D1%83%D0%BD-%D1%81%D1%80%D0%B5%D1%89%D1%83-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news762207.html", "text": "A1oN, цитиран от \"Фокус\". Два нови протеста ще се проведат в Атина и в Солун този следобед срещу Договора за името . Двете събития не са свързано помежду си, организатори са граждански движения ,които не са известни на обществеността, предава скопският телевизионен канал В гръцката столица, на площад „Синтагма“ пред гръцкия парламент, в 18 часа местно време (съвпада с българското) на протест призоваха „Движението за национална отбрана и за Македония - Александър Велики“ и „Научната комисия по националните въпроси“. Един час по-късно, в 19 часа местно време е насрочено протестното шествие в Солун. Сподели:", "date": "2018.07.01", "title": "Готвят нови протести в Атина и Солун срещу договора за името"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8-%D0%BD%D0%B0%D1%82%D0%B8%D1%81%D0%BA-%D0%BD%D0%B0-%D0%B3-news762215.html", "text": "\"България трябва да продължи да бъде ангажирана към споразумението между ЕС и Турция\", каза бившият шеф на разузнаването ген. Кирчо Киров в ефира на радио \"Фокус\". На този етап все още Турция удържала мигрантския поток от границата си със Сирия и Ирак и така спасявала от натиск българската граница. \"Заради това страната ни трябва да е по-спокойна\", поясни ген. Киров. \"Ще продължат обаче проблемите на турско-гръцката граница, която не е сухопътна и има друг характер – преминаване на бежанци от турска територия на гръцките острови“, коментира ген. Киров. Според него това по опосредствен начин засяга и страната ни. \"България трябва да продължи да бъде ангажирана към споразумението между ЕС и Турция и към споразумението, договорено при последния Съвета на ЕС\", уточни бившият разузнавач номер едно. За укрепване на Турция било силно казано да се говори. Тя продължавала да остава твърде разделена. Трудно било да се говори има ли някой полза или загуба от този начин на развитие на Турция . Сподели:", "date": "2018.07.01", "title": "ГОРЕЩА ТЕМА! Ген. Кирчо Киров с експресен коментар има ли опасност от мигрантски натиск на границата ни, как ще ни се отрази преизбирането на Ердоган"}
{"url": "http://pik.bg/%D0%B8%D0%B7%D1%81%D0%BB%D0%B5%D0%B4%D0%B0%D0%BD%D0%B5-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%BF%D1%80%D0%B5%D1%87%D0%B0%D1%82-%D0%BD%D0%B0-%D0%B4%D0%B5%D1%86%D0%B0%D1%82%D0%B0-news762178.html", "text": "Интересно е и това, че . Вследствие на общуването в интернет, те започват да отделят повече внимание на външния си вид и популярност в училище. Според авторите най-уязвими са неуверените в себе си деца. Изследователи от университета в Шефилд са установили, че самочувствието на подрастващите може да зависи от времето, прекарано в интернет . Според докладите им колкото повече децата прекарват времето си в популярните социални мрежи - Instagram, Facebook и WhatsApp, толкова по-малко са доволни от живота си. Оказало се, че само един час на ден, прекаран в социалните мрежи, намалява с 14% вероятността детето да се радва на своето представяне в училище , на външния си вид или на това да бъде със семейството си. Това е три пъти повече от отчитаното от други изследвания негативно въздействие върху емоционалното състояние на децата , живеещи с разведени родители. момичетата са по-чувствителни към социалните мрежи Сподели:", "date": "2018.07.01", "title": "ИЗСЛЕДАНЕ! Социалните мрежи пречат на децата"}
{"url": "http://pik.bg/%D1%8F%D0%BF%D0%BE%D0%BD%D1%86%D0%B8%D1%82%D0%B5-%D1%81%D0%B5-%D0%BA%D0%B0%D1%87%D0%B2%D0%B0%D1%82-%D0%BD%D0%B0-%D0%BB%D0%B5%D1%82%D1%8F%D1%89%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D1%81%D0%B0%D0%BC%D0%BE-%D1%81%D0%BB%D0%B5%D0%B4-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news762184.html", "text": "Правителството на Япония предвижда към 2020 г. в страната да започне практическото използване на летящи автомобили , съобщава най-големият местен вестник \"Йомиури\", цитиран от агенция ТАСС. Отбелязва се, че в рамките на реализацията на програмата през тази година ще бъде създаден специален съвет, който ще се заеме с разработката на съответната правна и техническа база . Предполага се, че летящите автомобили ще се използват при ликвидирането на последствията от стихийни бедствия. Японското правителство усилено подготвя прилагането на практика на тази идея на фона на активното развитие на подобни технологии зад граница. По-рано беше съобщено, че в Япония се води активна разработка на пълномащабен прототип на летящ автомобил. С проекта се е ангажирала компанията \"Картивейтър\" с участието на автомобилостроителите от \"Тойота\", електротехническата \"НЕК\" и други големи корпорации. По замисъла на конструкторите колата трябва да може да се издига на височина 10 м и да лети със скорост 100 км/ч. Разработваното летателно транспортно средство ще бъде електромобил и няма да използва гориво. Сподели:", "date": "2018.07.01", "title": "Японците се качват на летящи автомобили само след две години"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BA%D0%B0-%D0%B8-%D0%BF%D0%B0%D1%80%D0%BD%D0%BE%D1%82%D0%BE-%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D1%86%D0%B8%D0%BD%D0%B8%D0%B7%D1%8A%D0%BC-%D0%BE%D1%82-%D1%81%D1%82%D1%80%D0%B0-news762221.html", "text": "\"Фейсбук\" Поредното увеличение на ток и парно. И поредния цинизъм от страна на председателя на КЕВР Иван Иванов. Това написа лидерът на БСП Корнелия Нинова в социалната мрежа във връзка с поскъпването на електрическата и топлинната енергия от 1 юли 2018 г. \"Попитан как ще се отрази това на българските граждани, отговорил- само 15 процента ползват топла вода и топлоенергия. С лека ръка обрече 15 процента българи на още по-голямо обедняване. А другите според него се греят на дърва. Бил спазвал закона при ценнобразуването. Защо със същата загриженост не спази закона и не се произнесе за сделката с Гинка Върбанова и ЧЕЗ? А господин премиерът твърди, че КЕВР бил независим орган. Независим е от закона и зависим от икономико-политически интереси. Гласуването на оставката на Иванов другата седмица по наше искане е най-малкото, което трябва да се случи, за да има законност в държавата и справедливост за хората\", пише лидерът на БСП във \"Фейсбук\". Сподели:", "date": "2018.07.01", "title": "ГОРЕЩО! Корнелия Нинова изригна за поскъпването на тока и парното: Поредният цинизъм от страна на председателя на КЕВР"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D1%82%D0%BE%D1%80%D0%BC%D0%BE%D0%B7%D0%B8-%D0%BC%D0%B0%D0%B9%D1%81%D1%82%D0%BE%D1%80%D0%B8---%D0%BD%D1%8F%D0%BC%D0%B0-%D0%B4%D0%B0-%D0%B5-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B0-%D0%BD%D0%B0%D0%B5%D1%81%D0%B5%D0%BD-news761715.html", "text": "Венета Райкова няма да бъде отстранена от екран през новия есенен тв сезон, научи „Ретро“. Блондинката щяла да продължи да води таблоида „Папараци“ и затова преспокойно решила да профука спестените от заплатата си пари за ремонт. В момента апартаментът на тв звездата, намиращ се в затворен комплекс в столичния квартал „Изток“, приличал на бункер. Половината от мебелите на водещата били изнесени извън жилището, а другата половина - натъпкани в свободните ъгли. Още поне две седмици ударната бригада от майстори щяла да боядисва стените на Райкова, след като настилката на пода вече била сменена. На Венета ѝ предстояло да поднови и част от обзавеждането си, което не била сменяла, откакто с бившия ѝ мъж Тишо се нанесли там. Сега бил подходящият момент хапливата журналистка да се отърве от старите мебели, които непрекъснато ѝ напомняли за проваления ѝ брак. Въпреки че повечето звезди предпочитат да оставят някой близък да ръководи ремонтите им и избягват да се показват пред работниците, Райкова постъпила точно обратното. Тя не изпускала от око майсторите и непрекъснато ги наставлявала. Те се респектирали от нея и не си позволявали да се мотаят, защото телевизионерката се изнервяла. И бездруго била напрегната, че заради преустройството на апартамента ѝ се наложило да отложи лятната си ваканция, която по традиция планирала да бъде в съседна Турция. Дотогава Венета щяла да се припича на басейна на комплекса, в който живее, пишейки новата си книга. „Човек да не си вземе почивка от интернет, после научава необичайни неща за себе си. Май някой много се е притеснил какво ще прочете за себе си в новата ми книга. Изчезвам пак, за да продължа да пиша и моля ви, не ме карайте да опровергавам глупостите, които се пишат всяко лято за мен, едни и същи, никакво творчество...“, коментира Райкова относно новината, че отново остава безработна. Според запознати в дъното на клюката стояла нейната предшественичка на стола на „Папараци“ – Николета Лозанова, която още не можела да се примири, че продуцентите я изхвърлили от ефир заради Венета. Сподели:", "date": "2018.07.01", "title": "САМО В ПИК И \"РЕТРО\"! Венета Райкова тормози майстори - няма да е безработна наесен"}
{"url": "http://pik.bg/%D0%BD%D0%B5%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-%D0%B4%D1%80%D0%BE%D0%BD%D0%BE%D0%B2%D0%B5-%D1%81%D0%B0-%D0%B1%D0%B8%D0%BB%D0%B8-%D1%81%D0%B2%D0%B0%D0%BB%D0%B5%D0%BD%D0%B8-%D0%BD%D0%B0%D0%B4-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%BE%D0%B1%D0%B0%D0%B7%D0%B0-%E2%80%9E%D1%85%D0%BC%D0%B5%D0%B9%D0%BC%D0%B8%D0%BC%E2%80%9C-news762170.html", "text": "Дронове с неизвестна принадлежност са били унищожени в небето над сирийската авиобаза на Русия Хмеймим, съобщават нейни представители, цитирани от РИА Новости и „Фокус“. „На 30 юни с настъпването на нощта, чрез средствата за контрол на въздушното пространство над руската авиобаза „Хмеймим“, беше свалена група от малоразмерни въздушни цели с неизвестна принадлежност“, се посочва в офиицалното съобщение. Отбелязва се, че няма жертви или пострадали след инцидента. Сподели:", "date": "2018.07.01", "title": "Неидентифицирани дронове са били свалени над сирийската авиобаза „Хмеймим“"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%81%D0%BC%D1%8A%D1%80%D1%82-%D0%BD%D0%B0-11-%D0%B4%D1%83%D1%88%D0%B8-%D0%B2-%D0%B8%D0%BD%D0%B4%D0%B8%D1%8F-news762172.html", "text": "Сред жертвите има четирима мъже и седем жени, включително тийнейджъри. Съсед е открил телата рано днес. Едно от тях е било проснато на пода, а другите са висели от тавана. Полицията каза, че не са известни причините за станалото и се води разследване. Ройтерс отбелязва, че на 18 юни в същото предградие са загинали трима души и са били ранени петима при престрелка между враждуващи гангстерски групировки. Не е ясно дали има връзка между двата инцидента. 11 души от едно семейство са били открити днес мъртви в предградие на индийската столица Делхи. Повечето от тях са висели от тавана с превръзка на очите и завързани зад гърба ръце, съобщи полицията, цитирана от Ройтерс. Сподели:", "date": "2018.07.01", "title": "Мистериозна смърт на 11 души в Индия "}
{"url": "http://pik.bg/%D1%82%D1%83%D1%80%D0%B8%D1%81%D1%82-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D1%81%D0%B2%D0%B0%D0%BB%D0%B8%D1%85%D0%B0-%D0%B3%D0%BE-%D0%BE%D1%82-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D1%81%D0%BD%D0%B8-news762185.html", "text": "Турист вдигна на крак пожарникари и полицаи в Приморско, съобщава Бургасинфо. Според информацията, видимо неадекватният турист се качил на покрива на 6-етажния хотел „Лагуна“ в морския град и надвиснал от скосения покрив. Служителите на реда са провели акция по спасяването му. Мъжът е бил свален от опасната височина невредим. Полицаите и пожарникарите са рискували собствения си живот, за да може туристът да остане жив и здрав. По първонаочални информации, най-вероятно мъжът е бил пиян и сам не е разбрал как се озовал горе. Снимка: Бургасинфо.ком Сподели:", "date": "2018.07.01", "title": "Турист вдигна на крак полиция и пожарникари в Приморско. Свалиха го от покрива на хотел (СНИМКА)"}
{"url": "http://pik.bg/%D1%83%D0%B4%D0%B0%D1%80-%D0%B0%D0%BF%D0%B0%D1%88-%D0%B8%D0%B7%D0%BF%D1%80%D0%B0%D0%B7%D0%BD%D0%B8%D0%BB-%D0%BA%D1%8A%D1%89%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news762171.html", "text": "Неизвестен апаш обра къща във Враца, нахлувайки в нея през незатворен прозорец, съобщават от полицията в града, цитирани от „Конкурент“. Органите на реда били повикани от стопанина в първите минути на неделния ден, когато били установени липсите. Апашът си е тръгнал с телевизор, ъглошлайф, електрожен и къртач, което означава, че е имал помагачи, твърдят осведомени. Щетите са в процес на изясняване, а по случая е заведено досъдебно производство. Сподели:", "date": "2018.07.01", "title": "Удар! Апаш изпразнил къща във Враца"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B4%D0%B6%D0%B0%D0%BB%D0%B0%D0%BB%D0%B0%D0%B1%D0%B0%D0%B4-news762285.html", "text": "ойци на терористичната групировка \"Ислямска държава\" поеха отговорността за самоубийствения атентат днес в източния афганистански град Джалалабад, столица на провинция Нангархар, при който бяха убити най-малко 19 души, предаде ДПА, позовавайки се на говорител на групировката, цитиран от агенция Амак. Полуофициалната агенция съобщи, че ракета е била насочена към медицински комплекс, открит по-рано през деня от афганистанския президент Ашраф Гани. Говорителят на местния губернатор Атаулах Хугияни обаче заяви, че експлозията близо до градски парк е била предизвикана от атентатор самоубиец, който се самовзривил, и че не е изстрелвана ракета, предава бТВ. Най-малко 20 са ранените при инцидента. Някои от жертвите са от сикхското малцинство, посочи говорителят на губернатора. Той уточни, че много дюкяни на пазара горят. Афганистанският президент Ашраф Гани по-рано днес посети града, за да обяви началото на няколко строителни проекта и да се срещне с представители на местната власт. Сподели:", "date": "2018.07.01", "title": "\"Ислямска държава\" пое отговорност за атентата в Джалалабад"}
{"url": "http://pik.bg/%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D1%88%D0%B0%D1%85%D0%BC%D0%B0%D1%82%D0%B8%D1%81%D1%82%D0%B8%D1%82%D0%B5-news762267.html", "text": "Хърватия се класира за четвъртфиналите на Световното първенство по футбол след невероятна драма с дузпи и успех над Дания. Редовното време на срещата завърши 1:1, след като двата отбора си вкараха по един гол още в първите 4 минути. В 116-та минута Лука Модрич изпусна дузпа и датчаните влязоха в дузпите с по-добро самочувствие. Там драмата бе огромна. Даниел Субашич и Каспер Шмайхел спасиха общо 5 дузпи. Иван Ракитич вкара решаващият удар от бялата точка за 3:2 и прати тима си на четвъртфинал. Там Хърватия ще се изправи на 7 юли от 21,00 часа срещу отбора на домакините от Русия, който също с дузпи отстрани Испания. Двубоят започна по убийствен начин - с два гола в първите 4 минути. Още в 57-ата секунда Кнудсен центрира със странично хвърляне в наказателното поле на хърватите. Матиас Йоргенсен успя да стреля от трудно положение, Субашич само отклони топката, която влезе в мрежата му - 1:0 за Дания. В 3-ата минута и 37-ата секунда Хърватия изравни. Ребич и Върсалко комбинираха по дясното крило, последва центриране и серия от грешки в наказателното поле на Дания. Топката попадна на крака на Марио Манджукич, който от вратарското поле нямаше как да сбърка и изравни за 1:1. Това бе трети гол на Манджукич в турнира. Последваха равностойни минути. При една от атаките в 27-ата минута Брайтвайт изскочи на стрелкова позиция сам срещу Субашич, но вратарят на хърватите успя да скъси ъгъла и изби. Пред отсрещната врата много активни бяха Перишич и Ребич. Именно двамата комбинираха много добре в 29-ата минута, когато Шмайхел бе спасил удар на Ракитич. Ребич се пребори след това за топката и я върна към точката на дузпата, където Перишич бе сам, но не успя да намери добре кълбото. В 39-ата минута Ловрен бе близо до втори гол, след като засече с глава центриране на Модрич, но стреля покрай гредата. Малко след това пък Шмайхел отрази удар по тревата на Ракитич. След почивката нещата се развиха по-бавно. Двата отбора изчакваха грешка на противника и първият сериозен шанс дойде чак в 72-ата минута. Тогава резервата Николай Йоргенсен получи добро подаване в наказателното поле, но стреля в ръцете на Субашич. Малко след това нападателят остави добре една топка за Ериксен, чийто удар бе много неточен, акцентира \"Гол\". Хърватия отговори с далечни удари на Модрич и Ракитич. В 86-ата минута пък Перишич можеше да реши мача. Ребич развинти от финтове защитник по дясното крило и пусна към дузпата. Там обаче Йоргенсен блокира изстрела на Перишич. В продълженията двата отбора опитваха да ограничат грешките. Датчаните внасяха напрежение с дългите странични хвърляния на Кнудсен, докато хърватите с далечни удари. В 114-ата минута обаче Анте Ребич можеше да реши всичко. Нападателят бе изведен сам срещу Шмайхел, финтира го и преди да насочи топката в опразнената врата беше посечен от Йоргенсен. Прекрасен тактически ход на защитника, който направи дузпа и получи жълт картон. Зад топката застана Лука Модрич. Капитанът на Хърватия стреля в левия долен ъгъл на вратата на Шмайхел, който се хвърли там и комфортно улови топката в ръцете си. Така драмата продължи и се стигна до изпълнения на дузпи. Хърватия - Дания 1:1 0:1 Матиас Йоргенсен 1' 1:1 Марио Манджукич 4’ При дузпите 3:2: 0:0 Пропуск на Ериксен - Субашич спаси удара 0:0 Пропуск на Бадел - Шмайхел спаси удара 0:1 Симон Кяер 1:1 Андрей Крамарич 1:2 Михаел Крон-Дели 2:2 Лука Модрич 2:2 Пропуск на Ласе Шьоне - Субашич спаси удара 2:2 Пропуск на Йосип Пиварич - Шмайхел спаси удара 2:2 Пропуск на Николай Йоргенсен 3:2 Иван Ракитич Даниел Субашич, Шиме Върсалко, Деян Ловрен, Домагой Вида, Иван Стринич (81 - Йосип Пиварич), Марсело Брозович (71 - Матео Ковачич), Иван Ракитич, Лука Модрич, Иван Перишич (96 - Андрей Крамарич), Анте Ребич, Марио Манджукич (108 - Милан Бадел) Каспер Шмайхел, Йонас Кнудсен, Симон Кяер, Андреас Кристенсен (46 - Ласе Шьоне), Матиас Йоргенсен, Хенрик Далсгард, Томас Дилейни (98 - Михаел Крон-Дели), Мартин Брайтвайт (106 - Пионе Систо), Кристиан Ериксен, Юсуф Поусен, Андреас Корнелиус (66 - Николай Йоргенсен) Сподели:", "date": "2018.07.01", "title": "НА СВЕТОВНОТО! Страхотна радост за \"шахматистите\""}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%84%D1%83%D1%82%D0%B1%D0%BE%D0%BB-news762174.html", "text": "Българският спорт тази година започна изключително успешно. Това каза спортният министър Красимир Кралев пред БНТ. Относно провеждащото се Световно първенство по футбол, министър Кралев заяви: \"Русия в момента надмина абсолютно всички очаквания. Организацията е перфектна. Не съм съгласен, че има чак толкова много изненади\". Според него има няколко ясно откроени тенденции. Първото, което прави впечатление е триумфът на феърплея. Няколко са факторите за това - наличието на VAR, стаята за наблюдение. Друга тенденция е тоталната доминация на отборите от Европа и Южна Америка, Африка и Азия изостават много сериозно. Има рекорден брой на уцелени дузпи на първенството. Има средно по три жълти картона на мач и само 3 червени за цялото първенство до момента. Трета тенденция са късните голове. Футболното внимание на България е насочено към закона срещу футболното хулиганство и 15-те спешни мерки, които бяха коментирани в спортната комисия в Парламента. Предложението е фокусът да е върху персонализиране на вината. Това е било подкрепено от всички професионални клубове. Едното предложение е да се персонализират билетите. Ще се коментира и ролята на стюардите при спортните състезания. Категорично са забранени всякакви бомбички, факли, димки. \"До момента единствената институция, която можеше да налага наказания за нарушение по време на спортно събитие, беше българският съд. В момента предложението е да дадем право на Министерство на вътрешните работи да налага санкции на футболните хулигани за забрана на посещение на футболни срещи\". Относно обявения от президента Обществен съвет по спорт, като аргумент на президента Румен Радев е, че държавата абсолютно е абдикирала от спорта, Кралев поясни: \"Всеки политик има право да казва каквото си иска. Въпросът е, че аз знам, че ние сме на прав път, работим много сериозно\". Сподели:", "date": "2018.07.01", "title": "Министър Красен Кралев с горещ коментар за Световното по футбол "}
{"url": "http://pik.bg/%D0%B8%D1%80%D0%B0%D0%BD-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BE%D0%BF%D0%B5%D0%BA-news762176.html", "text": "Иран призова членовете на Организацията на страните износителки на петрол (ОПЕК) да се „въздържат от всякакви едностранни мерки“, предупреждавайки че това би подкопало единственото на организацията, предава Reuters, цитирани от \"Фокус\". Коментарът идва, след като в събота президентът на САЩ Доналд Тръмп съобщи, че кралят на Саудитска Арабия Мохамед бин Салман се е съгласил на молбата му да увеличи добива на петрол в страната си с близо 2 милиона барела, за да се компенсира липсата на ирански и венецуелски петрол. В същото време Техеран търси начини да контрира американските санкции, които биха ограничили износа на страната. Министърът на петрола на Иран Бижан Зангане изпрати писмо до колегата си от Обединените Арабски Емирства (ОАЕ) Сухаил ал Мазруей, който е председател на ОПЕК през 2018 година, призовавайки го да напомни на членките на организацията да се придържат към споразумението от миналия месец, което определя точния добив на петрол в страните-членки. „Всякакво увеличение в добива, от която и да е страна, без да се имат предвид ангажиментите определени в решенията на ОПЕК, би представлявало нарушение на споразумението“, пише Зангане в писмото си. „В резултат на това искам от Вашето превъзходителство да напомни на страните-членки на ОПЕК да се придържат към поетите си ангажименти и да се въздържат от всякакви едностранни мерки подкопаващи единството и независимостта на ОПЕК“, допълни той. Сподели:", "date": "2018.07.01", "title": "Иран с призив към членовете на ОПЕК"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BE%D0%BF%D0%BE%D0%B6%D0%B0%D1%80%D0%B8%D1%85%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B8-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B8%D1%85%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-news762175.html", "text": "В резултат на пожара напълно са изгорели административните офиси на училището и училищната библиотека. Засега никой не е поел отговорност за атаката, но тя бе извършена броени дни след предупрежденията на Ислямска държава, че ще атакува училища в провинция Нангархар, намираща се в Източен Афганистан, на границата с Пакистан. Там ислямистите са установили своя основен бастион в Афганистан. Въоръжени мъже атакуваха мъжко училище в афганистанската провинция Нангархар и го опожариха. Трима служители в учебното заведение бяха обезглавени, предаде Ройтерс, като се позова на местните власти. Сподели:", "date": "2018.07.01", "title": "Касапница в Афганистан, опожариха училище и обезглавиха трима души"}
{"url": "http://pik.bg/%D0%B1%D1%83%D1%80%D0%B8%D1%82%D0%B5-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%B2%D0%B7%D0%B5%D1%85%D0%B0-%D1%82%D1%80%D0%B8-%D0%B6%D0%B5%D1%80%D1%82%D0%B2%D0%B8-news762186.html", "text": "Румънските власти обявиха, че поне трима души са загинали, а стотици са били спасени, след като гръмотевични бури и тежки валежи удариха цялата страна, създавайки внезапни наводнения, съобщава The Washington Post, цитирани от „Фокус“. От Министерството на вътрешните работи обявиха, че 760 души са били спасени или евакуирани от наводнените райони и че 20 000 аварийни работници са се заели със спасителните работи. Мъж, пресичащ преляла река с кон в южната част на Румъния, се е удавил днес, след като е бил пометен. 70-годишна жена се е удавила вчера в източната част на Румъния, след като е била пометена от наводненията. Мъж, който в този момент е брал зеленчуци, също се е удавил. Властите обявиха, че пет национални магистрали са били наводнени, а железопътният транспорт е бил прекъснат в централната част на Румъния. Няколко прекъсвания на тока също са били докладвани. Очаква се от утре времето в Румъния да се нормализира. Сподели:", "date": "2018.07.01", "title": "Бурите и наводненията в Румъния взеха три жертви"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BE%D1%82%D0%BA%D1%80%D0%B8%D0%BB-%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D1%81-%D0%BC%D0%BE%D1%81%D0%BA%D0%B2%D0%B0-%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D1%81%D0%B8%D1%80%D0%B8%D1%8F-news762179.html", "text": "Министър-председателят на Израел Бенямин Нетаняху заяви в неделя, че се намира в постоянен контакт с Москва и Вашингтон по отношение на събитията в Сирия, съобщиха от офиса му, предава ТАСС. „Намирам се в постоянен контакт с Белия дом и Кремъл по тези въпроси (събитията в Сирия)“, е заявил Нетаняху по време на ежеседмичното заседание на правителството. „Министърът на отбраната и началникът на генералния щаб поддържат постоянни контакти с колегите си в САЩ и Русия“. По отношение на събитията в южния район на Сирия, израелският премиер заяви, че Израел „продължава да охранява своите граници“ и ще предостави помощ на бежанците на територията на Сирия. „Ще разширим предоставянето на хуманитарна помощ“, заяви Нетаняху. Сподели:", "date": "2018.07.01", "title": "Нетаняху \"открил\" гореща линия с Москва и Вашингтон за войната в Сирия"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%B1%D0%BB%D1%8A%D1%81%D1%8A%D0%BA-%D0%B3%D0%B5%D1%80%D0%B1-%D1%80%D0%B0%D0%B7%D0%BD%D0%B8%D1%89%D0%B8-%D0%B1%D1%81%D0%BF-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B3%D0%BE%D1%82%D0%BE%D0%B2%D0%B8-%D0%BE%D1%82%D0%BD%D0%BE%D0%B2%D0%BE-%D0%B4%D0%B0-%D0%B8%D1%81%D0%BA%D0%B0%D1%82-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news762180.html", "text": "Ако се върнем 20 години назад и сега, ще видим, че през тези години са правени различни стъпки и са осъществени мерки, които са подобрявали ситуацията. Тръгнахме от една много ниска база в тази сфера. Допреди години например беше почти срамно тези хора да се появяват по улицата, държавата стимулираше родителите на деца с увреждания да ги изоставят в домове. В момента имаме обърната ситуация и децата живеят в семейна среда. Всичко това са стъпки и те не са никак лесни. Това каза пред БНР депутатът от ГЕРБ Тома Биков по повод твърдението на омбудсмана Мая Манолова, че внесеният от  ГЕРБ, Обединените патриоти и „Воля“ законопроект връща отношението към хората с увреждания 20 години назад: \"Като философия съм съгласен, че трябва да има индивидуален подход. Действително едни хора имат едни нужди, а други хора имат други нужди, но тук означава и инвестиция в административен капацитет -  хората, които оценяват. Тя каза: „Всички ще имат право да кандидатстват пред комисия, но 80 000 ще получат тази помощ“. Този орган трябва да има административния капацитет да оценява реално кой от какво има нуждая за да не се превърне това пък в нов проблем, защото много често се сблъскваме с комисии, включително и в ТЕЛК-овете има непрестанни проблеми. Трябва да внимаваме да не създадем една бюрокрация, която да не може да върши работа и след това не само тези 80000, а всички хора с увреждания да кажат: Нищо не направихте, дайте да правим отначало нещо“. ГЕРБ няма конфронтация с Мая Манолова и се стреми към конструктивен подход спрямо институцията на омбудсмана, допълни политикът. А допълни той. Управляващите са били учудени и от начина, по който е протекъл вотът на недоверие. „За пръв в новата ни история виждаме вот на недоверие, поискан от опозицията, да минава с едно изказване от страна на опозицията. Ние докато разберем, че те няма да развиват мотивите си и аргументите за вота, заседанието приключи поради липса на изказвания … Нещо странно… Между другото, при БСП това вече очертава като тенденция. На предишния вот му писаха мотивите два месеца и трябваше с ДПС да го внесат, скараха в тези два месеца и накрая внесоха сами, а ДПС ги подкрепиха.  Сега написаха на коляно тези мотиви по изрезки от вестниците, вкараха го бързо и не успяха да достигнат до дебат“. Стоян Мирчев от БСП изтъкна, че има 3 законопроекта за хората с увреждания и промени могат да бъдат одобрени от НС още през август и реално проблемите на хората да започнат да се разрешават от септември. Биков отговори, че въпросът дали закон ще бъде приет на извъредно заседание е „технически, а не политически“ и може да бъде разрешен бързо.  Социалистът коментира и последния вот на недоверие: „Вотът на недоверие беше успешен. ГЕРБ не слушаха и една дума от това, което казахме, а ако са слушали,  което се надявам, не успяха да опровергаят нито една дума. В представянето на вота на председателката Нинова говори около 20 минути, изказа достатъчно ясно тезите и те бяха подкрепени с доказателства. От ГЕРБ просто не успяха да ги опровергаят и се скриха от дебата. След това г-н Цветанов 30 минути изкарваше пяна от устата си на трибунака в Народното събрание, тъй като не успя да събере сила да опровергае изнесените от нас факти“Според Мирчев, ползата от вота е, че са били назовани проблемните части от сектор „сигурност“ и са били показани доказателства, че „Вотът на недоверие постави един огромен въпрос, който тормози 80% от българите, които са обекти на ежедневен тип престъпност. Вотът показа, че управляващите са напълно съгласни с нашите доводи, тъй като не успяха в пленарна зала да оборят нито един. Другото важно нещо е, че вече господин Марешки официално е в управляващата коалиция. Вотът не мина с малко над 10 гласа, тоест нещата във всеки един момент може да се променят“. Биков коментира, че от ГЕРБ са очаквали БСП да предложат към мотивите по вота си „нещо по-различно от това, което сме коментирали по всички телевизии и вестници. Те не излязоха и прекратиха заседанието,  след което министъра на вътрешните работи и председателят на групата господин Цветанов казаха това, което щяха да кажат и в пленарната зала. Те изнесоха данни, които опровергаха напълно…“. Чувам сега, че 80% от хората в България са подложени на битова престъпност. Аз съм убеден, че дори в Афганистан няма такъв процент! Как 80% от българите са станали обект на кражба или на престъпление. Между другото има спад на битовата престъпност през последната година - и тази статистика беше изнесена от министъра. Имаме назначени 1700 полицаи…“. Алтернативно предложение не означава да назоваваш проблемите, а да предлагаш решения, каза Биков и илюстрира поведението на опозицията с текст от рап песен: „България не ме обича, аз съм егати пича“: „Това поведение се демонстрира от трибуната - всички сте лоши, само ние сме добри, пък най-добра е госпожа Нинова“. Мирчев изтъкна, че БСП е предложила своите алтернативи чрез 35 законопроекта, а вота на недоверие е трябвало да послужи за да покаже провала на ГЕРБ в сектора: \"Защо си затварят устата, че около 2000 човека са напуснали системата и само между 100 и 200 от тях са пенсионирани. Защо прикриват, че издръжката на един затворник е над 1000 лв, а заплатата на един надзирател е под 1000 лв. Защо прикриват това че затворници бягат по един – двама, чистачки ги гонят, хората ги намират къде са и накрая престъпници ги застрелват“, попита той. Мерките в предлаганите от  БСП 35 законопроекта са щели да струват на бюджета около 1,5 милиарда лева, а Борисов „извън бюджета е раздал вече над 2 милиарда“, каза той. Биков изтъкна, че ГЕРБ е приемала предложения на БСП в последната една година и коментира, че острото поведението на левицата е останало от предизборната кампания и го определи като „някаква тяхна стратегия за събаряне на правителството, но трябва да знаят че това са две различни действия - едно е да събориш правителството, а друго е после да спечелиш изборите“. Шефът на КЕВР не изпълнява закона с отказа да спре сделката за ЧЕЗ, категорични са от БСП по повод предстоящия протест. От ГЕРБ са категорични, че КЕВР е независим орган и припомнят, че ЧЕЗ и „Инерком“ са частни субекти. Относно готвения протест против поскъпването на парното Биков каза: „КЕВР следи цените, не ги определя. Той вижда че газа постъпва и казва: „Значи трябва да поскъпне и парното, защото топлофикациите работят с газ. От БСП казват „Не, не трябва“. Имало е и такива времена - да потискаш цените надолу политически, да се трупа дълг и в следващия момент да се появи и дефицит. Помним времена, когато с 6 атомни реактора България беше на режим на тока“. Сподели:", "date": "2018.07.01", "title": "ЖЕСТОК СБЛЪСЪК! ГЕРБ разнищи БСП, социалистите готови отново да искат вот на недоверие"}
{"url": "http://pik.bg/%D0%B0%D0%BA%D1%86%D0%B8%D1%8F-10-%D0%B0%D0%BA%D1%82%D0%B0-%D0%B8-4-%D1%84%D0%B8%D1%88%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B7%D0%B0-%D1%87%D0%B0%D1%81%D0%BE%D0%B2%D0%B5-news762187.html", "text": "Полицията във Врачанско е извършила три специализирани операции през почивните дни, съобщават от ОД на МВР във Враца, цитирани от Конкурент. Проверките са били насочени към предотвратяването на търговия с контрабандни стоки, установяването на малолетни и непълнолетни в питейни заведения и в противодействие на битовата престъпност. Проверени са били 59 лица и 16 МПС-та на територията на областта. За констатираните нарушения са били съставени 10 акта и написани 4 фиша. От полицията допълват, че обект на проверка са били и шест питейни  заведения, без да уточняват дали в тях е имало нарушения. Сподели:", "date": "2018.07.01", "title": "Акция! 10 акта и 4 фиша във Врачанско за часове"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6%D1%8A%D1%82-%D1%83%D0%B4%D0%B0%D0%B2%D0%B8%D0%BB-%D1%81%D0%B5-%D0%BA%D1%80%D0%B0%D0%B9-%D0%BC%D0%B5%D0%B7%D0%B4%D1%80%D0%B0-%D0%BE%D1%81%D1%82%D0%B0%D0%B2%D1%8F-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B8%D1%80%D0%B0%D1%87%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news762183.html", "text": "Спелеологът, който вчера се удави в река Искър край Мездра, се казва Петър Георгиев Христов. Мъжът загина докато подготвяше една от атракциите за днешното събитие „Приключенски многобой 2018“, чието провеждане бе отложено заради трагичния инцидент. Христов е един от най-активните членове на софийския пещерен клуб „Хеликтит“ и ква лифициран водолаз. Гмуркането му е хоби от 2007 г., което той упражнявал активно. Бил е сертифициран за напреднал водолаз „Advanced Scuba Diver“ от националната асоциация на подводните инструктури на САЩ, съобщава \"Булнюз\". Петър Христов е роден през 1979 г. Участвал е в десетки пещерни експедиции и в екстремно прояви, организирани от „Хеликтит“. Бил е лектор на ежегодни курсове “Пещерняк“, по време на които е изнасял лекции за гмуркането и обучението на водолазите, както и за воденето на незрящи хора в пещери. Семеен е, има две момиченца. Сподели:", "date": "2018.07.01", "title": "Трагедия! Мъжът удавил се край Мездра оставя две деца сирачета (СНИМКИ)"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%BD%D0%B5%D0%BC%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-news762230.html", "text": "Министерство на външните работи. Вицепремиерът и министър на външните работи Екатерина Захариева пристигна на берлинското летище „Тегел“. Тя е на официално посещение във Федерална република Германия. Това съобщиха от пресцентъра на Утре в Берлин тя ще разговаря с Хайко Маас, федерален министър на външните работи на Германия. Министър Захариева ще се срещне също с д-р Ян Хекер, съветник на федералния канцлер по външнополитическите въпроси, както и с председателя на фондация „Конрад Аденауер“ проф. д-р Норберт Ламерт. Предишната визита на български външен министър в Берлин бе на 30-31 май 2017 г. Тогава министър Захариева гостува на федералния вицеканцлер и министър на външните работи Зигмар Габриел. Последното официално посещение на германски външен министър в България бе на 10 март 2015 г., когато настоящият федерален президент на Германия Франк-Валтер Щайнмайер, тогава първи дипломат на ФРГ, посети София. За България Федерална република Германия е стратегически партньор и съюзник в ЕС и НАТО. Политическият диалог е интензивен на всички равнища. Търговските отношения са също значими и вървят във възходяща посока. За 2017 г. стокообменът е 7,3 млрд. евро, което е с 9,9 процента повече в сравнение с предходната година. Българският износ към Германия за миналата година е нараснал с 11,7% на годишна база до 3,591 млрд. евро. Сумата е 13,4% от общия износ на България и означава, че всяко седмо евро на българския експорт е реализирано в Германия. Най-голям е износът на текстилни изделия и облекла, машини, електроника, неблагородни метали и изделия от тях. При вноса преобладават машини и апарати, текстилни изделия и облекла, електроника, транспортни средства и съоръжения, химически и фармацевтични продукти и други. Търговските ни отношения се характеризират с три основни момента: почти половината от двустранния ни стокообмен е от търговия с трите федерални провинции Северен Рейн-Вестфалия, Бавария и Баден-Вюртемберг; наблюдава се сходство в категориите търгувани продукти; търговското салдо е почти изравнено – то е едва 111 млн. евро в полза на Германия при минус 206 млн. евро за България година по-рано. Германия освен това е един от водещите по обеми и качество на вложените капитали чужди инвеститори в България. Германските компании се ангажират дългосрочно, а инвестициите са разпределени равномерно по отрасли и региони в страната, като повече от половината от тях са „на зелено“ чрез създаване на дъщерна компания или филиал. Около 5000 германски компании развиват бизнес в България. По предварителни данни на БНБ за периода 1996 – 2017 преките чуждестранни инвестиции от Германия възлизат на 3,256 млрд. евро. Само през 2017 г. в страната ни са инвестирани 130,7 млн. евро от Германия. Около 30% от стоте най-големи инвеститори в България са германски или с германско участие. Възход има и във връзките между хората. Общо 870 448 германски туристи са посетили България през 2017 г., като това е с 5,3 процента повече от предходната година и прави германците третата най-многобройна група посетители на страната ни след съседите ни от Гърция и Румъния. В същото време по данни на Федералната статистическа служба на ФРГ към 31 декември 2017 г. в страната са се регистрирали 310 415 дългосрочно пребиваващи българи. Студентите сред тях са над 7000 души. Българската диаспора в Германия е създала 20 българо-германски дружества. Църковни общини има в Берлин, Мюнхен, Дюселдорф и Бон. Има и четири български училища – в Берлин, Хамбург, Мюнхен и Нюрнберг. В германската столица функционира и Български културен институт. Консулското обслужване на българската общност се извършва от консулската служба към посолството в Берлин, в генералното консулство в Мюнхен и в консулството във Франкфурт на Майн. Още петима почетни консули представят страната ни в Германия, а двама са германските почетни консули у нас. Сподели:", "date": "2018.07.01", "title": "Екатерина Захариева пристигна в Берлин за среща с немския си колега"}
{"url": "http://pik.bg/%D0%BF%D0%B8%D0%BF%D0%BD%D0%B0%D1%85%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BE%D1%82-%D0%B2%D1%80%D0%B0%D1%86%D0%B0-news762181.html", "text": "МВР Снощи, около 22.30 часа, при рутинни действия във Враца, полицейски автопатрул е разпознал 15-годишния младеж, който избяга от Районното управление на МВР в града и го е задържал. Отведен е в районното управление и му е наложена 24 часова мярка „задържане под стража“. Това съобщиха от пресцентъра на . Продължават полицейските действия по случая. От МВР припомнят, че на 28 юни сутринта, докато служителите на Районно управление на МВР-Враца са оформяли документите за наложена 24-часова мярка за задържане, 15-годишният младеж е успял да избяга от управлението. Със заповед на директора на ОДМВР-Враца е била назначена вътрешна проверка, в рамките на която ще се изясняват всички факти и обстоятелства, свързани с полицейските действия. Сподели:", "date": "2018.07.01", "title": "Пипнаха избягалия затворник от Враца"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D1%85%D0%BE%D0%B4%D0%BD%D0%B8%D1%8F-%D0%BF%D0%B5%D1%80%D0%B8%D0%BE%D0%B4-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news762190.html", "text": "Лидерът на Лейбъристката партия на Великобритания Джереми Корби заяви, че би бил много „щастлив“, ако преходният период за Брекзит бъде удължен, предава Business Insider, цитиран от „Фокус“. Предложеният преходен период – който ще бъде въведен единствено, ако двете страни успеят да договорят споразумение за излизане – ще продължи 21 месеца, до декември 2020 година включително. Според условията на предложения преходен период, Великобитания ще остане част от единния пазар, митническия съюз и ще продължи да бъде под юрисдикцията на Европейския съд. Въпреки това, тя ще загуби представителството си – членовете в Европейския парламент, както и мястото си в Европейския съвет. Има нарастване на мненията, че Великобритания ще се нуждае от по-дълъг преходен период, за да може да установи новите структури, които ще са ѝ нужни за живота извън Европейския съюз. Това включва и ново митническо споразумение, върху което британското правителство все още не е стигнало до финална позиция. Говорейки пред Sky News, Корбин заяви, че има „чувство“, че преходният период ще продължи и след крайния срок и че той ще бъде „щастлив“ с това. „Ние първи предложихме преходен период. Това беше лейбъристко предложение и очевидно трябва да има такъв период - заяви той. - Датата не е гравирана в камък. Имам чувство, че преходният период ще продължи след датата и да, ще бъда щастлив с това. Приоритетът трябва да бъде нашата инвестиция в различни части на Великобритания, за да гарантираме, че ще получим справедлив икономически растеж сред цялата страна, но в същото време трябва да защитим работните места на тези индустрии, които зависят от търговията с Европа“. Относно въпрос, какви отношения би искал да има с Европа, лейбъристкият лидер заяви: „Искам да имаме ефективно партньорство с Европа, което ни дава търговски възможности, но в същото време не ни определя като дерегулирана икономика на бреговете на Европа, което желаят някои членове на Консервативната партия“. „Ако всичко бъде направено както трябва, ще имаме добри отношения с Европа и ще можем да върнем на Шотландия, Уелс и Северна Ирландия регионалната власт, която им беше отнета от Брюксел“, поясни Корбин. Сподели:", "date": "2018.07.01", "title": "Лидерът на Лейбъристите се надява на удължаване на преходния период за Брекзит"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%BE%D1%86%D0%B5%D0%BB%D0%B5%D0%BB%D0%B8%D1%82%D0%B5-%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BA%D0%BE%D0%B2%D1%87%D0%B5%D0%B3-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%B0-%D0%B6%D0%B8%D0%B2%D0%B8-%D0%BF%D0%BE-%D1%87%D1%83%D0%B4%D0%BE-%D0%BA%D0%BE%D0%BB%D0%B0%D1%82%D0%B0-%D0%BF%D1%80%D0%B8%D0%BB%D0%B8%D1%87-news762202.html", "text": "Нямало е шанс за оцеляване в автомобила ковчег на \"Тракия\", според специалисти. Оцелелите са живи като по чудо. Автомобилът е смачкан до неузнаваемост. Той е с немска регистрация и е пътувал към Турция, заявиха от Пътна полиция Пловдив, пише трафикнюз. са участвали две моторни превозни средства – автомобил „Фолксваген“ с немски регистрационен номер и и бус „Мерцедес“ с българска регистрация. В лекия автомобил са пътували общо 7 души, четирима от които са загинали. На място са починали три жени на 24, 29 и на 50 години, както и дете на около 2 години. Водачите на двете превозни средства са тествани за алкохол и наркотици, като резултатите са отрицателни. Към момента няма задържан от шофьорите. Те все още не са дали общяснения какво се случило. Тепърва ще се изяснява какво е довело до тежкото произшествие. Както ПИК информира, дете на 7 години е сред пострадалите в катастрофата, според старши инспектор Дамян Велчев, началник на група „Пътен контрол“ към сектор „Пътна полиция“ в Областната дирекция на МВР . Впътното меле Останалите трима, които са пътували с автомобила – дете на 7 години, шофьорът на превозното средство и още една жена, са настанени в болница в Пловдив. Водачът на буса, който е на 36 години, е пътувал сам. Няма данни за употреба на алкохол и наркотици. Сподели:", "date": "2018.07.01", "title": "ТРАГЕДИЯТА Е ОГРОМНА! Оцелелите в автомобила ковчег на \"Тракия\" са живи по чудо, колата прилича на хармоника (СНИМКИ/ВИДЕО)"}
{"url": "http://pik.bg/%D0%B2%D0%BC%D1%80%D0%BE-%D0%B8%D0%B7%D0%B3%D1%80%D0%B0%D0%B6%D0%B4%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D0%B2-%D1%80%D1%83%D1%81%D0%B5-news762189.html", "text": "паметник на Васил Левски в Парка на възрожденците. Проектът е обявен за разглеждане в срок от един месец, като през това време ще се търси подходящо място, а възложител е „Сдружение за изграждане на паметник на Васил Левски в Русе“, Община Русе – партньор. ВМРО и община Русе търсят подходяща идейна концепция за изграждането на Целта на заданието е да бъдат предложени идейни решения, които да послужат за избор на подходящ от естетическа гледна точка и при разумни финансови параметри, проект и възлагане на изпълнението на избрания в резултат на класиране на представените проекти колектив. За съжаление миналата година конкурсът за идеен проект приключи без победител, като от ВМРО се надяват този път патриотичния проект да намери своята реализация. Условията за получаване на конкурсните книжа е от 30 юни до 31 юли  2018 година. Езикът за представяне на проектите е български. Срокът за представяне на проектите е 15 до 31 октомври 2018 г. в офиса на Дирекция „Устройство на територията и контрол на строителството“ на адрес Русе 7000, улица „Олимпи Панов“ 6. У частниците  трябва да представят  запомнящ се образ, включващ скулптурна фигура - представена самостоятелно или в архитектурно - скулптурна композиция, изобразяващ и символизиращ личността и дейността на Апостола на Свободата. Сподели:", "date": "2018.07.01", "title": "ВМРО изгражда паметник на Апостола в Русе"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BA%D0%B5%D0%B2%D1%80-%D0%BF%D1%80%D0%B8%D0%B5-%D0%BD%D0%BE%D0%B2%D0%B8%D1%82%D0%B5-%D1%86%D0%B5%D0%BD%D0%B8-%D0%B7%D0%B0-%D1%82%D0%BE%D0%BA-%D0%B8-%D0%BF%D0%B0%D1%80%D0%BD%D0%BE---%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-%D1%81%D0%BA%D0%B0%D1%87%D0%B0%D1%82-news762166.html", "text": "От днес влизат в сила новите по-високи цени на тока, парното и природния газ. Преди минути председателят на КЕВР Иван Иванов обяви колко точно е увеличението. Средно цената на тока се повишава с 2,03%. За отделните елекроразпределителни дружества повишението е следното: ЧЕЗ - 1,75% EVN - 1,82% Енерго Про - 2,78% Средното увеличение на топлинната енергия е 7,33%. За отделните топлофикационни дружества промяната в цената е следната: \"Топлофикация София\" - 7,46% EVN \"Топлофикация Пловдив\" - 0,94% \"Веолия Енерджи\" - Варна - 4,89% \"Топлофикация Бургас\" - 17,12% \"Топлофикация Плевен\" - 15,19% \"Топлофикация Русе\" - 6,73% \"Топлофикация Велико Търново\" - 2,89% Шефът на енергийния регулатор съобщи още, че увеличението за крайните потребители на природен газ е 6,5%. Сподели:", "date": "2018.07.01", "title": "ОКОНЧАТЕЛНО! КЕВР прие новите цени за ток и парно - ето с колко скачат"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-37-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news762162.html", "text": "Земетресение с магнитуд 3.7 по скалата на Рихтер е регистрирано в северната част на Италия, сочи справка на интернет страницата на Европейския средиземноморски сеизмологичен център (EMSC), цитиран от „Фокус“. Според информацията, трусът е регистриран в 09:32 часа местно време (б.р 10:32 часа българско време) на дълбочина от 10 км. Епицентърът е на 24 км от село Вали Сото, окръг Тоскана, и на 70 км от Болоня. Няма данни за жертви и материални щети. Сподели:", "date": "2018.07.01", "title": "Земетресение с магнитуд 3.7 по скалата на Рихтер е регистрирано в Северна Италия"}
{"url": "http://pik.bg/%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BD%D0%B0-%D0%BA%D0%B0%D0%BB%D0%BE%D1%82%D0%B8%D0%BD%D0%B0-news762225.html", "text": "Стотици автомобили чакат в момента на сръбско-българската граница при ГКПП \"Калотина\", съобщи Нова ТВ. По техните думи опашката била няколко километра от сръбската страна - от граничния пункт почти до началото на магистралата за Ниш. Причина за опашката е традиционния годишен поход на гастарбайтерите. От страните на Запад те пътуват към Турция, като пътят им преминава през България. Очаква се напливът по двата пункта по трасето \"Калотина\" - Свиленград да продължи няколко седмици. Особено затруднено ще е движението през почивните дни, когато към гастарбайтерите се присъединяват пътуващите българи към и от съседна Сърбия. Сподели:", "date": "2018.07.01", "title": "НА ГРАНИЦАТА! Километрична опашка от автомобили на \"Калотина\""}
{"url": "http://pik.bg/%D0%BC%D1%8A%D0%B6-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BB%D0%B5%D0%BA%D0%BE-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-news762161.html", "text": "Катастрофа между два леки автомобила е станала около 07:00 часа на път Е-70 Русе – Разград в участъка, който се явява околовръстен път на Разград, съобщиха от ОДМВР-Разград, цитирани от „Фокус“. Лек автомобил „Хюндай Акцент“, управляван от 52-годишен украински гражданин, пътувайки в посока Варна, е навлязъл в лентата за насрещно движение и се е ударил в лек автомобил „Алфа Ромео“, шофиран от 45-годишен мъж от град Варна. Няма сериозно пострадали хора при пътния инцидент. В МБАЛ-Разград е откаран водачът на варненския автомобил, който е с фрактура на крака. Продължава разследването на обстоятелствата, довели до катастрофата. Сподели:", "date": "2018.07.01", "title": "Мъж е пострадал леко при катастрофа край Разград"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%88%D0%B2%D0%B5%D1%86%D0%B8%D1%8F-news762131.html", "text": "Четирима души са били ранени при стрелба край църква в шведския град Хелзингборг, съобщава SVT Nyheter. Според информацията, неизвестни открили стрелба по група от хора. От полицията към момента се въздържат от по-сериозни коментари, но в медиите се появиха информации, че става дума за разчистване на сметки между престъпни групировки. От полицията класифицират случилото се, като „опит за убийство“. Стартирало е разследване. Сподели:", "date": "2018.07.01", "title": "Четирима ранени при стрелба в Швеция"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D0%B7%D0%B5%D0%B5%D1%85%D0%BE%D1%84%D0%B5%D1%80-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news762130.html", "text": "Sputnik, цитирани от \"Фокус\". Канцлерът на Германия Ангела Меркел и вътрешният министър Хорст Зеехофер са провели среща в събота, за да обсъдят миграционната политика на страната, предава Меркел се е срещнала със Зеехофер в собствената си резиденция, като се предполага че разговорите между двамата са продължили около два часа, според информациите на вестник „Handelsblatt“. Изходът от разговорите остава неясен. В неделя двете сестрински партии, Християндемократическият и Християнсоциалният съюз, ще проведат вътрешнопартийни сесии, в които ще се обсъдят възможните изходи на правителствената криза, както и решението срещата на върха на ЕС по отношение на миграцията. Сподели:", "date": "2018.07.01", "title": "Меркел и Зеехофер на спешна среща за мигрантската криза"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BA%D0%B5%D0%B2%D1%80-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BA%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D0%B8-%D0%B2%D0%BE%D0%B4%D0%B0%D1%82%D0%B0-news762160.html", "text": "Граждани се събраха на протест пред сградата на Комисията за енергийно и водно регулиране (КЕВР), недоволни от предстоящото поскъпването на тока, парното и водата, съобщава БТВ. Междувременно КЕВР провежда закрито заседание, на което ще утвърди цените на електрическата и на топлинната енергия. Очаква се парното и топлата вода да поскъпнат с около 7 % заради новата цена на природния газ, която се увеличава с 10, 81 %. Движението по столичния бул. „Дондуков” се осъществява нормално. Сподели:", "date": "2018.07.01", "title": "Протест пред КЕВР срещу поскъпването на тока, парното и водата"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B5%D0%BD%D0%BE-%D0%B5-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BE%D0%B1%D1%89%D0%B8%D0%BD%D0%B0-%D0%B4%D0%BE%D0%BB%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%8F-news762164.html", "text": "Отменено е частичното бедственото положение в община Долна Митрополия. Това обяви пред „Фокус“ Поля Цоновска, кмет на общината. Частичното бедствено положение бе обявено на 29 юни поради усложнената метеорологична обстановка и концентрацията на голямо количество валежи за кратко време в село Горна Митрополия. „Водата в селото не може да се оттече. Става дума за високи подпочвени води, които още се намират в дворовете на хората – разясни Циновска. -  Вчера цял ден екипи на пожарната работиха, но след като изпомпят водата тя отново излиза“. Тя добави, че мъж от селото 13 пъти е изпомпвал водата от мазето си. „Докато не се отекат подпочвените води, няма как да се помогне на хората. Нанесени са щети за хиляди левове“, обобщи картината кметът на Община Долна Митрополия. Сподели:", "date": "2018.07.01", "title": "Отменено е частичното бедствено положение в община Долна Митрополия"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%87%D0%B5%D1%85%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B5-%D1%81%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0%D0%BB%D0%B8-%D0%BA%D1%8A%D0%BC-%D0%BD%D0%B0%D1%81-%D0%B7%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news762135.html", "text": "Чешкият министър-председател Андрей Бабиш обяви, че \"Германия не се е обърнала към нас и в момента не бих ратифицирал споразумение за мигранти\". \"Ние не планираме преговори. Няма причина да преговаряме. Решително отхвърляме това\", каза Бабиш в изявление, разпространено от правителството му. Унгария също опроверга, че е сред 14-те страни, изразили готовност за сключване на споразумение за връщане на кандидати за убежище, според разпространен документ на германското правителство. Сподели:", "date": "2018.07.01", "title": "Премиерът на Чехия скочи на Германия: Не са се обърнали към нас за споразумение за мигрантите"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F%D1%82-%D0%BA%D1%80%D0%B0%D0%BB-%D0%B8-%D1%82%D1%80%D1%8A%D0%BC%D0%BF-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%83%D0%B2%D0%B5%D0%BB%D0%B8%D1%87%D0%B5%D0%B2%D0%B8%D0%B5-%D0%BD%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B5%D1%82%D1%80%D0%BE%D0%BB-news762136.html", "text": "Саудитският крал Салман е заявил пред президента на САЩ Доналд Тръмп, че може да увеличи производството на петрол, ако се наложи и че Рияд разполага с резервни мощности за производството на 2 млн. барела петрол на ден, съобщи снощи Белия дом, цитиран от Ройтерс. В разговора им снощи Тръмп е казал пред крал Салман, че увеличаването на предлагането ще бъде от полза за петролния пазар. Саудитският лидер е заявил, че е готов да увеличи производството, ако се наложи, според съобщението на Белия дом. \"Крал Салман заяви, че кралството разполага с резервни мощности за производството на два милиона барела петрол на ден, които ще използва внимателно, ако и когато се наложи, за да осигури баланс на пазара\", се казва в изявлението. То обаче подкопава достоверността на съобщението на Тръмп в Twitter, че Саудитска Арабия се е съгласила да увеличи производството на петрол, отбелязва Ройтерс. Сподели:", "date": "2018.07.01", "title": "Саудитският крал и Тръмп обсъдили увеличевие на производството на петрол "}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news762145.html", "text": "Хосе Гуадалупе Чан е бил убит в село Сабан, в окръг Хосе Мария Морелос, съобщиха властите. Според мексикански медии, той е бил застрелян в бар, около 22 ч. местно време в петък (3 ч. сутринта вчера по Гринуич). \"Осъждаме този инцидент и призоваваме прокуратурата да разследва случая\", се казва в изявлението на местните власти, които обещават да гарантират мирното протичане на изборите днес. Мексико е една от най-опасните страни в света за журналистите. От 1992 г. насам в страната са били убити 45 представители на медиите. Щат Кинтана Роо беше един от най-безопасните, пълен с туристи и курорти, отбелязва БТА, позовавайки се на Ройтерс. Сигурността обаче се влоши рязко през последните години заради сблъсъка между банди, борещи се за доходоносните наркопазари. Мексикански журналист беше убит вчера в щата Кинтана Роо, в деня преди в страната да бъдат произведени президентски избори, предаде Ройтерс. Сподели:", "date": "2018.07.01", "title": "Застреляха журналист в Мексико"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D0%B5%D1%82%D0%B5-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%B2-%D0%B0%D0%B4%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news762167.html", "text": "Три жени и дете са загиналите при катастрофата , станала на 107-ми км о т магистрала „Тракия“ тази сутрин , съобщава \"Дарик\". Тримата пострадали в произшествието са семейство с дете на 7 години. Състоянието им е тежко, но няма опасност за живота им. Всички са турски граждани , предполага се, че са гурбетчии в Западна Европа. Пътували са с микробус, който се е ударил в ТИР , също с турска регистрация , и се е преобърнал след силния удар. Участъкът, където стана трагичният инцидент, вече е отворен за движение , съобщават от полицията. На мястото обаче продължава оперативната работа на разследващите. Униформените апелира т водачите да преминават с повишено внимание в района. Сподели:", "date": "2018.07.01", "title": "ТРАГЕДИЯТА Е ОГРОМНА! Дете е загинало в адската катастрофа на \"Тракия\""}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D0%BD%D0%B4%D0%B8%D1%8F-44-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news762147.html", "text": "Поне 44 души са загинали в северната част на Индия в неделя, след като пътнически автобус се е разбил в пролом в хималайския щат Утаракханд, заявиха от полицията, предава AFP. „44 души са загинали в инцидента. Поне 3 други са ранени. Спасителните работи продължават“, заяви Деепеш Чандра Кала, служител по управление на бедствията от окръг Паури Гархвал. Сподели:", "date": "2018.07.01", "title": "Тежка катастрофа в Индия, 44 души са загинали"}
{"url": "http://pik.bg/%D1%81%D1%8A%D1%80%D0%B5%D0%B2%D0%BD%D0%BE%D0%B2%D0%B0%D0%BD%D0%B8%D0%B5-%D0%BA%D0%B0%D0%BD%D0%B0%D0%B4%D0%B0-%D0%B2%D0%B4%D0%B8%D0%B3%D0%B0-%D0%BC%D0%B8%D1%82%D0%B0%D1%82%D0%B0-%D0%B7%D0%B0-%D1%81%D0%B0%D1%89-%D0%BA%D0%B8%D1%82%D0%B0%D0%B9-%D0%B3%D0%B8-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-news762148.html", "text": "От днес Канада въвежда мита върху американски стоки на стойност около 13 милиарда долара. Това е отговорът на страната на обявените по-рано от президента на САЩ - Доналд Тръмп мита върху стоманата и алуминия. Уиски, горчица, тоалетна хартия, стомана, алуминий - това са част от стоките, които от днес Отава ще обмитява. Също от днес Китай понижава митата за внос на автомобили, бяла техника, козметика и предмети за бита. Целта е да се насърчи потреблението и да се модернизира и отвори икономическият сектор. Това се случва на фона на американския натиск за намаляване на многомилиардния търговски излишък с Пекин. Сподели:", "date": "2018.07.01", "title": "СЪРЕВНОВАНИЕ! Канада вдига митата за САЩ, Китай ги намалява"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%B4%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news762173.html", "text": "В ада да се продънят дано всички такива политически рекламисти и раздавачи на поръчки! Дано, дано, дано... )) Интересен видеоклип се върти от няколко седмици по родния ефир. Целта на въпросната \"реклама\" е да ни покаже, колко обезверени и западнали сме българите и как все чакаме някой да ни оправи държавата. Интересен прочит на видеото направи и журналистът и депутат от БСП Александър Симов. Ето какво написа той във Фейсбук: Eдва ли има по-гнусна реклама от тази на Американското посолство (\"Силата е в теб\" или както и там да се казва кампанията), която сега е освежена с мелодраматичния тембър на Христо Мутафчиев и тъпотиите, които той ръси. Според мен подобна кампания ежедневно, ежечасно, ежеминутно ражда антиамериканизъм. Защото само си помислете за какви ни мислят янките, ако повярваме на тази реклама. В нея българския народ се състои от някакви вечно намръщени, маразматични и лениви дебили, ко ито тъпо се взират в реалността и не правят нищо. И точно тук на помощ ни идват западните чичковци, които ни дават акъл как да се оправим и да се превърнем в позитивни глобални консуматори, които подскачат щастливо и се задъхват от безкрайна радост, надежда и смисъл. На мен това не ми прилича на рекламна кампания, а на опит за дресировка. \"Дано\" била прокълната дума на българския народ. Замислих се с какво ли толкова ги дразни американците тя. После загрях. \"Дано\" е дума изпълнена с надежда. За различен свят. Дори и за различен смисъл на съществуването. Народ с надежда обаче винаги е опасен. И непредвидим. Заради това трябва да бъде натъпкан до козирката с телевизионен позитивизъм все едно го тъпчат с амфетамини, та белким престане да се надява и се примири с положението. Сподели:", "date": "2018.07.01", "title": "ПЪРВО В ПИК! Александър Симов скочи на американското посолство заради обида на българите"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%80%D0%B0%D0%B7%D0%BD%D0%BE%D0%BE%D0%B1%D1%80%D0%B0%D0%B7%D0%B8%D1%82%D0%B5-%D0%BC%D0%B8%D1%81%D0%B8%D0%BE%D0%BD%D0%B5%D1%80%D1%81%D0%BA%D0%B0%D1%82%D0%B0-news762132.html", "text": "По някаква причина, мисионерската поза се счита за най-лесната и следователно най-скучната от всички начини за правене на секс. Първо, тя е точно толкова отегчителна, колкото си я направиш. И второ, има причина тя да се счита за класика! За всеки, който не знае, при мисионерската поза, мъжът е отгоре, а жената отдолу. Двамата се гледат лице в лице. Но това НЕ е всичко, приятели. Уж стандартният начин за правене на секс има може да бъде разнообразен не по един, не по два, а по цели осем начина. Представяме ти ги: Едно от най-големите удоволствия, които можеш да извлечеш от мисионерската, е допирът до кожата кожа на партньора. Какво да направиш: Движи ръцете си по гърба на партньора от горе надолу. Придърпай го по-близо до теб и усети как гърдите ви се докосват. Мисионерската съвсем не означава да лежиш като умряла риба, докато мъжът върши цялата работа. Какво да направиш: Сгъни колене и постави ходилата си плътно на матрака (или земята, дивана... зависи къде се намирате) и започни да местиш бедра нагоре и надолу, наляво и надясно. Пробвай и с кръгообразни движения. Запомни, че повечето (70%-80%) от хората с вагини не могат да получат оргазъм от проникване. Какво е естественото решение? Да се стимулира клитора по време на проникването на пениса, което увеличава шансовете ти за оргазъм. Какво да направиш: Добри новини, мисионерската е чудесен начин да направиш стимулацията на клитора по-интензивна. Просто посегни с ръка надолу и започни да се галиш, докато партньорът ти извършва своите съблазнителни движения. Недей да позволяваш на никого да те убеди, че си перверзна, защото си купуваш секс играчки. Те са супер забавни и внасят необходимата доза пикантност и в най-доскучалото сексуално ежедневие. Ще бъде глупаво да не пробваш поне веднъж! Разбира се, не започвай от тежката артилерия – малък вибратор тип „куршум“ е идеален за начинаещи. Докато сме на темата със секс играчките, представяме ти една от най-известните и „комфортни“ за използване сред тях – вибриращия пръстен за пенис. Както можеш да се досетиш, той се слага върху мъжкото достойнство по време на секс, като така намалява притока на кръв към него и осигурява по-силни и дълги ерекции. В него има и вибриращп устройство, което изпраща вълни на удоволствие към клитора ти. Какво да направиш: Използвайте много лубрикант, за да ви е комфортно и на двамата, след което плъзни внимателно пръстена към основата на пениса на партньора ти. Включи вибриращата функция и се наслади на допълнителната стимулация и по-дългото време, което мъжът ще издържи. Един от най-сериозните плюсове на мисионерската е възможността за интимност, която контактът с очите на партньора предоставя. Така де, ако гледането очи в очи не те притеснява, както се случва при някои хора. Какво да направиш: Един забавен начин да добавиш малко доза истинска интимност е да се опиташ да задържиш директния зрителен контакт ПО ВРЕМЕ на оргазма. За предпочитане, по време на едновременен оргазъм. Ако нямаш възможност да движиш ръцете си или да виждаш какво се случва, всеки един детайл от акта ще ти се струва по-възбуждащ от друг път. Какво да направиш: Снабди секс чекмеджето (ако нямаш такова, време е да си направиш) си с белезници и/или превръзка за очи, за да добавиш елемент на изненада към мисионерската поза. Очевидно вече всичко знаем, че комуникацията е ключът към успешната връзка и удовлетворителния сексуален живот. Но мисионерската е особено подходяща за разговори. Не философски, разбира се, но поне за прошепване на еротични желания. Какво да направиш: Кажи му колко ти харесва къде те докосва в момента и го инструктирай какво да направи след малко. Избери подходящи тон според ситуацията. Сподели:", "date": "2018.07.01", "title": "Уникални начина да разнообразите мисионерската"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B8%D0%B7%D1%80%D0%B0%D0%B5%D0%BB-%D0%BF%D1%80%D0%B5%D0%B7-%D0%B2%D1%82%D0%BE%D1%80%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%BD%D0%B0-%D1%8E%D0%BB%D0%B8-news762153.html", "text": "Премиерът на Унгария Виктор Орбан ще посети Израел между 18 и 20 юли, обявиха официално от Министерството на външните работи на Израел, цитирани от израелския вестник Haaretz и „Фокус“. На 28 юни израелските депутати призоваха министър-председателя Бенямин Нетаняху да отмени визитата, изтъквайки като причина неколкократната употреба на „пропаганда с полъх на антисемитизъм“. Визитата е била координирана по време на среща на съветниците по националната сигурност на Вишеградската четворка, на която е присъствал и израелският съветник по националната сигурност Меир Бен-Шабат. По време на срещата, Бен-Шабат е бил един от основните участници. Сподели:", "date": "2018.07.01", "title": "Премиерът на Унгария ще посети Израел през втората половина на юли"}
{"url": "http://pik.bg/%D0%BD%D0%B0%D0%B9-%D0%BA%D1%8A%D1%81%D0%BD%D0%BE-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D1%89%D0%B5-%D0%B1%D1%8A%D0%B4%D0%B5-%D0%BE%D1%82%D0%BC%D0%B5%D0%BD%D0%B5%D0%BD%D0%BE-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D1%81%D0%B0%D0%B4%D0%BE%D0%B2%D0%BE-news762154.html", "text": "Очаква се най-късно утре (б.р 2 юли, понеделник) да бъде отменено частичното бедствено положение в Община Садово, което остава в сила заради дейността на „Напоителни системи“. Това заяви пред радио Фокус-Пловдив  заместник-кметът на Садово Петър Георгиев. По думите му, обстановката в критичните точки на общината се нормализира, като към момента екипи на „Напоителни системи“ работят по укрепване на предпазните съоръжения по дигата на река Марица край Садово. „Очаква се днес, най-късно утре да приключат своята дейност и частичното бедствено положение да бъде отменено. Обстановката е нормална, водата продължава да се оттича. Времето се оправи, дано да няма повече обилни валежи към Смолян и Чепеларе, защото проблемът с река Чая дойде оттам. При нас нямаше толкова силен и обилен дъжд“, коментира Петър Георгиев. Той добави, че до няколко дни вече ще е възможно и да се оценят щетите, които нанесоха водите на река Чая върху земеделската продукция, след като дигата й бе компрометирана на три места. Сподели:", "date": "2018.07.01", "title": "Най-късно в понеделник ще бъде отменено частичното бедствено положение в общината Садово"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BD%D0%B0-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B8%D1%80%D0%B0%D0%BA-news762155.html", "text": "Взрив в кола-бомба в иракския град Киркук е убила един човек, заявиха полицейски източници, цитирани от „Ройтерс“ и „Фокус“. Според информацията, трагедията се е разиграла близо до място за съхранение на избирателни кутии от изборите в страната през май месец. От полицията заявиха, че все още не е потвърдено дали взривът е бил извършен от атентатор-самоубиец или паркиран автомобил е бил взривен дистанционно. Поне 20 души, предимно от полицейски служители пазещи мястото, са били ранени от взрива. Сподели:", "date": "2018.07.01", "title": "Един убит и най-малко 20 ранени след взрив на кола-бомба в Ирак"}
{"url": "http://pik.bg/%D0%BC%D0%B5%D1%80%D1%81%D0%B8%D1%8F-%D0%BC%D0%B0%D0%BA%D0%B4%D0%B5%D1%80%D0%BC%D0%BE%D1%82-%E2%80%93-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%BA%D0%B0%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D1%8A%D1%80%D1%86%D0%B5%D1%82%D0%BE-%D1%81%D0%B8-news762158.html", "text": "Англичанката Мерсия Макдермот е жена, прославила българското минало далеч извън границите на страната ни. Тя  е историк и писател,. Прекарала е няколко десетилетия у нас, а една от най-обичаните нейни книги е биографията ѝ за Апостола на свободата Васил Левски. За пръв път у нас идва през 1948 година – участва в Международната младежка бригада на язовир „Георги Димитров”, днес „Копринка”. Близо 30 години Мерсия Макдермот живее и работи в България. Автор е на биографиите на Васил Левски, Гоце Делчев, Яне Сандански, а съвсем скоро на български език излезе и четвъртата книга от поредицата – историята за живота на Димитър Благоев. Не успява да дойде на представянето на биографията, затова прави видео обръщение към българските си читатели, разказват в сутрешния блок на БТВ. „Аз бих желала моите читатели навсякъде – в Англия, в България и другаде, не само да се информират за българското минало, а да се вдъхновяват от подвизите на моите герои – заявява Макдермот. - Да намират нещичко в идеите и дейността на тези герои, което им звучи актуално и което ще им бъде поучително и полезно в сегашните борби за мира, свободата, човешките права и други блага”. В продължение на 16 години, от 1963 до 1979 г., Мерсия Макдермот преподава в Английската гимназия в София. Води курс и в Историческия факултет на Софийския университет. За задълбочената си работа върху историята на страна ни е удостоена с „Орден на розата”, орден „Кирил и Методий” и орден „Мадарски конник”, както и с отличието „Златен век – огърлие”. И макар от години да не е идвала у нас, мислите ѝ са все тук, а България ѝ липсва. „Пожелавам на читателите ми винаги да вярват, че утре животът може да бъде по-хубав и по-мъдър. И никога да не губят тази вяра”, казва тя. Сподели:", "date": "2018.07.01", "title": "Мерсия Макдермот – англичанката с България в сърцето си"}
{"url": "http://pik.bg/%D0%BD%D0%B0%D0%BD%D0%BA%D0%BE%D0%B2-%D0%B4%D0%B0%D0%B2%D0%B0-%D1%81%D1%82%D0%B0%D1%80%D1%82-%D0%BD%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BD%D0%B0%D0%B4-80-%D0%BA%D0%BC-%D0%BF%D1%8A%D1%82%D0%B8%D1%89%D0%B0-%D0%B2-%D1%8E%D0%B6%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news762157.html", "text": "Със средства от Оперативна програма „Региони в растеж“ 2014 – 2020 г. в рамките на три лота ще бъдат рехабилитирани 50 км от път IIІ-663 Чирпан – Симеоновград, който е алтернативен маршрут на АМ „Марица“ и на път I-8 Поповица – Хасково. 50-километровата отсечка е разделена на три лота, а срокът за изпълнение на строителните работи е 15 месеца. Първата копка, с която символично ще бъде поставено началото на ремонта, ще бъде в 11 часа. По-късно същия ден, от 14 часа, министър Нанков ще обяви и началото на рехабилитацията на 32 км от второкласния път II-59 Момчилград - Крумовград – Ивайловград, в който ще бъдат инвестирани над 20 млн. лв. Ремонтът на пътя е разделен на два участъка. Първият, който е в близост до село Карамфил, е около 6 км, а вторият – с дължина близо 26 км, ще се реализира по Програмата за трансгранично сътрудничество ИНТЕРРЕГ V-A Гърция – България 2014-2020 г. На церемониите ще присъстват инж. Дончо Атанасов – член на Управителния съвет на Агенция „Пътна инфраструктура“, народни представители, областни управители, кметове и др. Утре министърът на регионалното развитие и благоустройството Николай Нанков ще даде старт на ремонта на над 80 км пътни участъци в Южна България, съобщиха от пресцентъра на МРРБ. Сподели:", "date": "2018.07.01", "title": "Нанков дава старт на ремонта на над 80 км пътища в Южна България "}
{"url": "http://pik.bg/%D0%BD%D0%B0%D1%82%D0%BE-%D1%81%D1%8A%D0%B7%D0%B4%D0%B0%D0%B2%D0%B0-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D1%81%D0%BF%D1%8A%D1%82%D0%BD%D0%B8%D0%BA%D0%BE%D0%B2%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B2-%D1%87%D0%B5%D1%85%D0%B8%D1%8F-news762092.html", "text": "Център за спътниково наблюдение на чешкото военно разузнаване и на НАТО под кодовото название SATCEN ще бъде създаден от утре в Чехия, съобщи пред журналисти говорителката на военното разузнаване Алжбета Ритгофова, цитирана от ТАСС. \"В Чехия от утре започва създаването на център за оперативен анализ на спътникова информация SATCEN. Той ще обработва снимки, които освен всичко останало, ще се използват и за нуждите на спасителите по време на стихийни бедствия\", посочи тя. \"Центърът ще се занимава с получаване и обработка на спътникови снимки и данни от радарите за въоръжените сили на Чехия и НАТО. Става въпрос за данни, които ще се използват при международни мисии под егидата на Северноатлантическия алианс\", допълни говорителката, предаде БТА. Сподели:", "date": "2018.07.01", "title": "НАТО създава център за спътниково разузнаване в Чехия"}
{"url": "http://pik.bg/%D1%81%D1%82%D1%80%D0%B0%D1%81%D1%82%D0%B8-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-%D0%B8-%D0%BC%D0%BC%D0%B0-%D0%B1%D0%BE%D0%B5%D1%86-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D0%B8-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B4%D0%B6%D1%83%D0%BC%D0%BF%D0%B0%D1%80%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news761687.html", "text": "Топ манекенката на \"Визаж\" от близкото минало Виктория Джумпарова очаква първото си дете от ММА боеца и бивш депутат Борислав Иглев. Виктория се прочу с участието си в естремното риалити \"Къртицата\", където сподели пред цяла България за връзката си с женения Емил Русев. Той също участваше в шоуто с нищо неподозиращата му съпруга. По-късно Джумпарова се залюбва със сегашната си половинка. ММА боецът влезе в парламента с партията на Бареков \"България без цензура\", а скандалите около името му не закъсняха. Тогава невежеството на спортиста лъсна, след като се установи, че не знае кой е шеф на ДАНС. Репликата му \"Затова съм тук, да се науча\" стана повод за подигравки. Иглев предложи брак на Виктория с огромен диамантен пръстен. Една от първите, които честити на Джумпарова бебето е многодетната й колежка Ирена Милянкова, пише ежедневник. Преди години Джумпарова бе влюбена в бившия футболист на \"Левски\" Владимир Пецов. Връзката й с Иглев пък премина през доста перипетии и раздели. Сподели:", "date": "2018.07.01", "title": "СТРАСТИ! Бивш депутат и ММА-боец забремени Виктория Джумпарова (СНИМКА)"}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D1%82%D1%80%D0%B5%D1%87%D0%B5-%D0%B4%D0%B0-%D0%B5-%D1%81%D0%BA%D0%BB%D1%8E%D1%87%D0%B5%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82-news762052.html", "text": "Sputnik, цитиран от \"Фокус\". Правителственият говорител на Унгария Золтан Ковач заяви, че никакво споразумение с Германия не е постигнато за връщането на мигранти в страната, предава По-рано в събота бе съобщено, че германският канцлер Ангела Меркел е подписала споразумение с 14 държави от Европейския съюз за разпределяне на мигранти, сред които личеше и името на Унгария. „Никакво подобно споразумение не е сключвано. Невъзможно е за мигрант да влезе в Унгария, без преди това да е влязъл в страна-членка на ЕС. През 2015 година Германия се опита да ни направи първата страна на влизане на мигрантите, но ние отказахме това още тогава“, заяви Ковач. Сподели:", "date": "2018.07.01", "title": "Унгарското правителство отрече да е сключено споразумение с Германия за връщане на мигранти"}
{"url": "http://pik.bg/%D0%B0%D0%B1%D0%B2-%D0%BF%D0%BE%D1%81%D1%80%D0%B5%D1%89%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%81-400-%D0%BA%D0%BD%D0%B8%D0%B3%D0%B8-news762010.html", "text": "ПП АБВ АБВ ще отбележи четвъртия си рожден ден от 12.00 часа на 1 юли 2018 г. на открита сцена в столичния парк „Заимов“ (пред театър „София“). АБВ ще подари 400 книги с българска възрожденска, класическа и съвременна литература, както и 400 български стихотворения на вечни български писатели. Това съобщиха от пресцентъра на . Ще има футболна надпревара с награди топка и фланелка от Световното първенство по футбол. Празникът ще премине със специалното участие на Богдан Томов. Сподели:", "date": "2018.07.01", "title": "АБВ посреща рождения си ден с 400 книги"}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%B2%D0%BC%D1%80%D0%BE-%D0%B4%D0%BF%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BB%D0%B8%D1%89%D0%B5-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-news762069.html", "text": "A1 On, цитиран от \"Фокус\". От управляващата партия на Македония СДСМ обявиха, че в село Визбегово ще бъде изградено селище за бездомни лица, а не лагер за мигранти, както заявиха от опозиционната ВМРО-ДПМНЕ, предава македонската електронна медия „Кой знае за кой път днес ВМРО-ДПМНЕ повторно разпространява фалшиви новини. Всички компетентни институции, Министерството на труда и социалната политика и община Карпош, опровергаха фалшивите документи и лъжите разпространени от ВМРО-ДПМНЕ. Във Визбегово ще се изгради селище за бездомните лица, които до неотдавна живееха в Кале, а не лагер за мигранти. Това решение е взето още преди една година, с което правителството, чрез едно хуманно решение, осигурява за постоянно дом на 80 лица, които живееха на улицата. ВМРО-ДПМНЕ разпространяват фалшиви новини и злоупотребяват с хуманните решения. Бежански лагери няма да се изграждат и бежанци няма да се заселват в Република Македония. Това е стара лъжа на ВМРО-ДПМНЕ“, се казва в съобщението на СДСМ. Сподели:", "date": "2018.07.01", "title": "Управляващите в Македония скочиха срещу ВМРО-ДПНЕ заради селище за бездомни"}
{"url": "http://pik.bg/%D1%81-%D0%B2%D1%80%D1%8A%D0%B7%D0%BA%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B8%D1%81%D0%BA%D0%B0%D0%BB-%D0%BA%D0%B8%D1%82%D0%B0%D0%B9-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D0%B7%D0%B0-%D1%81%D0%BF%D0%B5%D1%88%D0%BD%D0%BE-%D0%B2%D0%B4%D0%B8%D0%B3%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE-news762124.html", "text": "По време на визитата си в Пекин севернокорейският лидер Ким Чен Ун е помолил китайския президент Си Дзинпин да ходатайства за спешно вдигане на санкциите срещу Северна Корея, съобщава японсокото издание Yomiuri, цитирано от „Ройтерс“ и „Фокус“ . Ким е помолил китайската страна за съдействие след успешно приключилата среща между него и американския президент Доналд Тръмп в Сингапур Според информацията на изданието, китайският президент е обещал да положи „максимални усилия“. Ким посети Китай само седмица след историческата среща в Сингапур. Сподели:", "date": "2018.07.01", "title": "С връзки! Ким Чен Ун искал Китай да помогне за спешно вдигане на санкциите срещу Северна  Корея"}
{"url": "http://pik.bg/%D1%8E%D0%BD%D0%B5%D1%81%D0%BA%D0%BE-%D0%B4%D0%BE%D0%B1%D0%B0%D0%B2%D0%B8-%D0%B8%D1%80%D0%B0%D0%BD%D1%81%D0%BA%D0%B8-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82%D0%B8-%D0%BF%D1%80%D0%B5%D0%B4%D0%BE-%D0%BF%D0%BE%D0%B3%D1%80%D0%BE%D0%BC%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news762156.html", "text": "Организацията на обединените нации за образование, култура и наука (ЮНЕСКО) добави осем ирански археологически забележителности отпреди ислямската революция към списъка си със световно наследство, предава Радио „Свободна Европа“, цитирани от \"Фокус\". По този начин общият брой на иранските културни места в списъка на агенцията стават 24. ЮНЕСКО е добавила забележителностите, определяни като „Сасанидски археологически пейзаж на фарския регион“, заедно с няколко други локации около света, по време на срещата си в Бахрейн на 30 юни. Фарс е бил люлката на сасанидската династия в началото на трети век. „Тези укрепени структури, палати и градоустройствени планове датират назад към най-ранните и най-късните време на Сасанидската империя“, заявиха от Юнеско. Към списъка са били добавени и места в Индия, Япония, Южна Корея и Германия. Сподели:", "date": "2018.07.01", "title": "ЮНЕСКО добави ирански забележителности предо погрома на \"Ислямска държава\" "}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%8F%D1%82-%D1%88%D0%B5%D1%84-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B5-%D0%B8%D1%81%D0%BA%D0%B0%D0%BB-%D0%B4%D0%B0-%D0%BA%D0%BE%D0%BC%D1%83%D0%BD%D0%B8%D0%BA-news762093.html", "text": "„ТВ 21“, цитиран от \"Фокус\". „На президента на държавата му стана навик да не подписва укази и да се меси в работата на законодателната власт“. С тези думи председателят на парламента на Македония Талат Джафери обясни решението на президента Георге Иванов да не подписва указа за договора с Гърция, предава скопският телевизионен канал Джафери допълни, че Законът за езиците и проектозаконът за ратификацията на договора ще бъдат изпратени в Държавен вестник само с неговия подпис, с мотива че другата институция, визирайки президентството, не спазва конституцията. Председателят на парламента поясни, че след повторното гласуване на Закона за езиците, той се е опитал да си уговори среща с Иванов, но не е получил отговор на запитването си. Според Джафери има два варианта за свикване на референдум за договора с Гърция. Единият е той, като председател на парламента, по предложение на депутатите, да свика пленарно заседание за вземане на решение за свикване на референдум, без да се посочва дата, на която ще се проведе. В този случай референдумът ще може да се проведе от 60 до 90 дена от вземането на решението. Вторият вариант е да се направи искане с конкретна дата, а след това той, като председател на законодателната власт, да изчисли времето, за да бъдат спазени конституционните срокове. Сподели:", "date": "2018.07.01", "title": "СТРАШЕН СКАНДАЛ В МАКЕДОНИЯ! Парламентарният шеф скочи срещу президента, не искал да комуникира с никого"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%82%D0%B0%D0%B7%D0%B8-%D0%BA%D1%80%D0%B0%D1%81%D0%B8%D0%B2%D0%B0-%D0%BA%D1%8A%D1%89%D0%B0-%D1%81%D0%B5-%D1%81%D0%B3%D0%BB%D0%BE%D0%B1%D1%8F%D0%B2%D0%B0-%D1%81%D0%B0%D0%BC%D0%BE-%D0%B7%D0%B0-%D1%88%D0%B5%D1%81%D1%82-%D1%87%D0%B0%D1%81%D0%B0-%D0%BE%D1%82-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%BD%D0%B8%D0%BC%D0%BA%D0%B8-news762058.html", "text": "Във времена, когато цените на недвижимите имоти направо минават през покрива и хвърчат в небесата, италианецът Ренато Видал създава блестяща алтернатива на традиционното жилище. M.A.Di. е сглобяема, която струва само 33 000 долара. Тя може да бъде вдигната само за около шест часа, на което място си изберете, при това от само трима души, посочва BoredPanda, цитиран от Профит. Конструкцията е сертифицирана като сеизмично безопасна и създадена от висококачествен материал. Можете да поръчате къщата в разнообразни размери, вариращи от 30 квадрата за 33 хиляди долара до 84 квадрата за 73 хиляди долара. Всички базови модели включват баня със санитарен възел, кухня, едноетажно стълбище и технически инсталации. Веднъж доставена на място, M.A.Di. може дори да бъде изградена без бетонна основа. Към къщата могат да бъдат добавени слънчеви панели, система за дъждовна вода и LED осветление, които да я направят напълно независима от електрическата и водопроводната система. Времето за доставка отнема до 60 дни след изготвянето на окончателните чертежи. Сподели:", "date": "2018.07.01", "title": "РЕКОРД! Тази красива къща се сглобява само за шест часа от трима души (СНИМКИ)"}
{"url": "http://pik.bg/%D0%BB%D1%8F%D1%82%D0%BE%D1%82%D0%BE-%D1%81%D0%B5-%D0%B2%D1%80%D1%8A%D1%89%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%BD%D0%B8-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D1%81%D0%BF%D0%B8%D1%80%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-29-%D0%B3%D1%80%D0%B0%D0%B4-news762104.html", "text": "Лятото започва да се завръща бавно от днес. След проливните дъждове, ще ни огрее слънце и температурите ще се повишат. Днес над по-голямата част от страната ще е предимно слънчево. Временни увеличения на облачността ще има над североизточните, а в следобедните часове и над планинските райони и там на отделни места ще превали краткотрайно. Вятърът ще отслабне и през деня вече ще е до умерен, от северозапад. Максималните температурите ще бъдат от около 22° в североизточните райони до около 29° в югозападните. Такава е прогнозата за времето на Националния институт по метеорология и хидрология към БАН. Над Северното Черноморие до сутринта все още са възможни превалявания и облачността ще е по-често значителна. По-късно през деня облачността ще се разкъсва и там, както и над южните райони, ще преобладава слънчево време. Максималните температури ще са 22-25°. Температурата на морската вода е около 24°. Вълнението на морето ще е 1-2 бала. Над планините ще бъде предимно слънчево. Ще има и временни увеличения на облачността, но само на отделни места в масивите в Западна България след обяд краткотрайно ще превали, възможно е и да прегърми. Ще духа умерен до силен, само по най-високите части временно бурен северозападен вятър. Максималната температура на височина 1200 метра ще е около 17°, на 2000 метра – около 10°. През следващите дни над по-голямата част от страната ще преобладава слънчево време, с временни увеличения на облачността. Главно в следобедните часове ще има краткотрайни валежи, на повече места и придружени с гръмотевици - във вторник и сряда. Във вторник в много райони вятърът временно ще стихне, в сряда ще придобие северна компонента, ще бъде предимно слаб. Дневните температури постепенно ще се повишат и в сряда максималните в повечето места ще са между 24° и 29°. Сподели:", "date": "2018.07.01", "title": "ЛЯТОТО СЕ ВРЪЩА! Слънцето ще ни грее щедро, дъждовете спират, температурите скачат до 29 градуса"}
{"url": "http://pik.bg/%D1%81%D0%BD%D0%BE%D1%83%D0%B4%D1%8A%D0%BD-%D1%80%D1%83%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B5-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%BE-%D0%BF%D0%BE-%D0%BC%D0%BD%D0%BE%D0%B3%D0%BE-%D0%BD%D0%B0%D1%87%D0%B8%D0%BD%D0%B8-news762048.html", "text": "Разкрилият пред света десетки хиляди документи на американската Агенция за национална сигурност (АНС) Едуард Сноудън каза, че руското правителство „е корумпирано по много начини“. Москва даде убежище на Сноудън, с което го предпазва от арест в САЩ. Работилията навремето като IT специалист и по договор с ЦРУ Сноудън каза, че руснаците са топли и умни хора, но „сериозно“ не е съгласен с политиката на руския президент Владимир Путин. В интервю за в. „Зюддойче цайтунг“ 35-годишният Сноудън каза: „Мисля, че обществото се усеща обезсилено. Руснаците не са наивни, те знаят, че държавната телевизия не е надеждна. Руското правителство е корумпирано по много начини, това е нещо, което руският народ осъзнава.“ „Руският народ е топъл, те са умни. Това е прекрасна страна. Тяхното правителство е проблемът, не народът.“ На Сноудън беше дадено убежище в русия, след като той пристигна от САЩ, след като огласи през 2013 г. широко разпространеното необявено наблюдение на АНС през 2013 г. Срещу него са повдигнати три обвинения по Закона за шпионажа в родината му, всяко от които носи – ако бъде признат за виновен - минимум 10 години затвор. На него му е разрешено да остане в Русия до 2020 г. Попитан от „Зюддойче цайтунг“ дали неговите коментари могат да го изложат на опасност като разгневи Путин, Сноуден каза: \"Няма никакво съмнение, има риск. Може пък да не им пука, нали? Защото не говоря руски. И тъй като съм буквално бивш агент на ЦРУ, за тях е много лесно да дискредитират моите политически възгледи като такива на американски агент на ЦРУ в Русия“. Сподели:", "date": "2018.07.01", "title": "Сноудън: Руското правителство е корумпирано по много начини"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B5%D0%B2%D1%80-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B8-%D0%BD%D0%B0-%D1%82%D0%BE%D0%BF%D0%BB%D0%B8%D0%BD%D0%BD%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news762133.html", "text": "Комисията за енергийно и водно регулиране ще проведе закрито заседание, на което ще утвърди цените на електрическата и на топлинната енергия, в сила от 1 юли 2018 г. Докато тече закритото заседание пред сградата на Комисията се организира протест срещу поскъпването на тока, парното и водата. След като на 29 юни 2018 г. КЕВР окончателно реши природният газ да поскъпне с 10, 81% от 1 юли, се очаква топлинната енергия да поскъпне с около 7%, а електричеството с над 2%. Сподели:", "date": "2018.07.01", "title": "ИЗВЪНРЕДНО! КЕВР решава за увеличение на цените на електрическата и на топлинната енергия "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B8%D0%BD%D0%B5-%D0%BC%D1%8A%D1%87%D0%BD%D0%BE-%D0%BC%D0%B8-%D0%B5-%D0%B7%D0%B0-%D1%82%D0%B5%D0%B1-news761717.html", "text": "Корнелия Нинова отбелязала рождения ден на сина си в компанията на колегите от „Позитано“ 20, научи „Ретро“. Шефката на социалистите занесла щедра почерпка в централата на партията и приемала поздравления за 25-годишнината на Рафаел цял ден. Въпреки хубавия повод лидерката на червените била в минорно настроение, понеже синът ѝ много ѝ липсвал. Това бил 7-и поред рожден ден, който Рафи празнувал далеч от бащиния дом, а Нинова изпитвала носталгия по старите времена, когато още бил гимназист и кариерата му на финансов експерт в Америка била още мечта. Все пак точно на деня двамата провели разговор, в който Корнелия му предала пожеланията на всички близки. Скоро обаче нямало да имат възможност да се видят лично, защото Рафаел си идвал от години единствено по Коледа. Останалото време прекарвал само в Ню Йорк. „Бъди здрав, момчето ми. Бъди все така успешен и уважаван във вашите професионални среди. И, скъпи мой, съпротивлявай се на всички обстоятелства, които ще се опитат да те променят. Остани какъвто си и никога не забравяй откъде си тръгнал и колко труд, безсъние и усилия ти струваше успеха. Не се възгордявай. Уф, спирам, че май ставам досадна. С татко те обичаме, липсваш ни, много ни е мъчно, че си далеч, но те чакаме за як купон. Приятели, благодаря, че сте с мен в хубави и в трудни моменти!“, пише Корнелия за сина си пред последователите си в социалните мрежи преди време. По него тъгували и двете баби в Мизия, които пък го виждали и чували още по-рядко, защото не били в крак с новите технологии и не можели да му се обаждат сами зад Океана. Очаквали с нетърпение Нинова да ги посети и да донесе вести от Рафи, а вече се надявали да го видят и с приятелка, а защо не и с деца. За момента обаче личният му живот бил на заден план, защото работата поглъщала цялото му време. Вече втора година наследникът на социалистката е служител на една от най-големите инвестиционни банки в света – „Голдман Сакс“, намираща се в Ню Йорк. Както неотдавна и първи разкрихме, заплатата, която Рафаел получава за месец, възлиза на 30 хиляди лева, които геният спестявал, за да има свободата някой ден да започне свой бизнес в сферата на финансовото дело. Сподели:", "date": "2018.07.01", "title": "САМО В ПИК И \"РЕТРО\"! Корнелия Нинова: Сине, мъчно ми е за теб!"}
{"url": "http://pik.bg/%D1%87%D0%B5%D1%81%D1%8A%D0%BD%D1%8A%D1%82-%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5%D1%84%D0%B8%D0%BA%D0%B0%D1%81%D0%BD%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BB%D0%B5%D0%BA%D1%83%D0%B2%D0%B0-news762066.html", "text": "Антиоксидантите и серните вещества в чесъна го превръщат в силно оръжие срещу бактериите. Миризливите скилидки прочистват респираторните пътища и освобождават червата от паразитите. Чесънът е истински природен антибиотик. Благодарение на съставките си калий и витамин С чесънът регулира кръвното налягане, втечнява кръвта, намалява нивото на вредния холестерол и триглицеридите, а увеличава количеството на полезния холестерол и предпазва от атеросклероза. Многобройни изследвания потвърждават противотуморното действие на веществото алицин в чесъна. 2 скилидки дневно (6 г) намаляват рисковете от развитие на рак на дебелото черво и на стомаха. Смята се, че чесънът е превенция и срещу ракови образувания в ларинкса, простатата и млечната жлеза. Високото му съдържание на антиоксиданти е причината чесънът да действа благотворно на мозъка, по-точно срещу преждевременното му остаряване и неврологични заболявания като болестта на Алцхаймер. Британско изследване, обхващащо 1000 жени, показва, че редовната консумация на чесън намалява артрозата на тазобедрената става. За да извлечете най-голяма полза от чесъна, хапвайте го суров, като преди това сте го нарязали или още по-добре стрили, за да се улесни взаимодействието на серните вещества с някои специфични ензими в организма. Изчакайте десетина минути след стриването, за да го консумирате. Стритият или нарязан чесън трябва да бъде готвен не по-дълго от десетина минути, за да запази всичките си ценни свойства. Залейте цели обелени скилидки чесън със студено пресован зехтин и съхранявайте бурканчето в хладилника. Използвайте този ароматизиран зехтин за подправка на салати и различни зеленчукови ястия. Бланширан, чесънът става по-лесно смилаем. Първо накиснете обелените скилидки в студена вода. След това ги потопете трикратно в леко вряща вода. Можете също да опечете за 30 минути във фурната намазани със зехтин скилидки, без да ги белите. Чесънът има противомикробен ефект, преборва холестерола, стимулира кръвообращението, предпазва от някои видове рак... Наистина, чесънът не престава да ни изумява! Как да го консумираме? Сподели:", "date": "2018.07.01", "title": "Чесънът е невероятно ефикасно лекарство! Вижте какво лекува!"}
{"url": "http://pik.bg/%D0%BD%D0%BE%D0%B1%D0%B5%D0%BB%D0%BE%D0%B2%D0%B8-%D0%BB%D0%B0%D1%83%D1%80%D0%B5%D0%B0%D1%82%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%B2%D0%BE%D0%B4%D0%B0-news762091.html", "text": "Целта на изследването на двамата учени е била да проверят дали водата ще промени свойствата си, ако молекулите бъдат подредени различно. Ходът на експеримента им е описан в сп. \"Сайънс\". Двамата учени и екипът им от университета на Манчестър са направили \"сандвич\" от свръхтънки пластини борен нитрид върху основа от графитен филм, така че да получат нещо като \"къща\" с много празни \"стаи\" с ширина и височина няколко десетки нанометра. Така във всяка празнина можели да попадат много малък брой водни молекули. Това позволило на изследователите да измерят физическите им свойства. Оказа се, че те се променят, когато дебелината на слоя се доближава до два нанометра и водата става \"мъртва\". Модифицираната течност ще помогне да бъде намерен отговор на въпроса защо водата е толкова важна за съществуването на живота. Андрей Гейм и Константин Новоселов спечелиха Нобелова награда за физика през 2010 г. за откриването на \"материала-чудо\" графен. Нобеловите лауреати за физика Андрей Гейм и Константин Новоселов получиха \"мъртва вода\", която няма разтварящи свойства. Те превърнаха водата в \"мъртва\" с графит и борен нитрид, съобщи Нюз.ру, цитирана от БНТ. Сподели:", "date": "2018.07.01", "title": "Нобелови лауреати създадоха \"мъртва вода\""}
{"url": "http://pik.bg/%D0%BF%D1%80%D0%B8%D0%BC%D0%BA%D0%B0%D1%82%D0%B0-%D1%81%D0%B5-%D0%B7%D0%B0%D1%82%D1%8F%D0%B3%D0%B0-%D0%BD%D0%B0%D0%BF-%D0%BF%D0%BE%D0%B3%D0%B2%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%83-%D0%BD%D0%B0%D1%81-news761931.html", "text": "нспекторите на Националната агенция за приходите започват проверки на 290 души, които са извършили разходи за минали години над 50 хил. лв., но едновременно с това нямат никакви официално декларирани доходи, съобщават от агенцията. Общото между всички, на които са възложени проверките е, че са се осигурявали върху минималния осигурителен доход, но дори не са подали данъчна декларация за доходите, поясняват от НАП. Едновременно с това тези физически лица са извършили значителни разходи. Данъчните ще изследват източниците на доходи в семействата на проверяваните, както и издръжката на домакинствата и разходите им. Ако бъдат установени несъответствия между имущество и доходи, ще бъдат възложени данъчни ревизии за последните 5 години, допълват от приходната администрация. \"Тези близо 300 случая са най-очевидните несъответствия между официален доход и разходи на домакинствата. Освен тях има и други физически лица, чието имущество е повече от декларираните приходи, които също ще бъдат проверени\", каза по повод контролните мерки заместник-изпълнителният директор на НАП Пламен Димитров. Сподели:", "date": "2018.07.01", "title": "ПРИМКАТА СЕ ЗАТЯГА! НАП погва мистериозно богатите у нас "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%B5%D1%81%D1%82%D0%BE%D0%BD%D0%B8%D1%8F-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD-%D0%BE%D1%82-%D1%82%D1%80%D1%8A%D0%BC%D0%BF-news762097.html", "text": "Посолството в Талин каза, че дипломатът ще се оттегли, след като свърши мандатът му в края на юли. Но в лично съобщение, изпратено по \"Фейсбук\" до негови приятели, Мелвил - който има 33 години стаж в американската дипломация - е изразил разочарование от политиката на правителството на Тръмп. \"Когато президентът казва, че ЕС е създаден да се възползва от САЩ, да посегне на нашите финанси или че НАТО е също толкова лоша организация като НАФТА (Северноамериканското споразумение за свободна търговия), това е не само фактологически невярно, а означава и че за мен е време да си вървя\". Това, по информация на \"Форин полиси\", е казал дипломатът в съобщението. \"Служил съм при шестима президенти и 11 държавни секретари, но никога не съм вярвал, че ще стигнем дотук\", е казал още Мелвил. Американският посланик в Естония Джеймс Мелвил е решил да се пенсионира преждевременно, разочарован от нападките на ДоналдТръмп срещу историческите европейски съюзници на САЩ, пише днес сп. \"Форин полиси\", цитирано от АФП. Сподели:", "date": "2018.07.01", "title": "СКАНДАЛ! Американският посланик в Естония се оттегля, разочарован от Тръмп"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B8%D0%BF%D0%BD%D0%B0%D1%85%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B0%D1%80%D0%B5%D1%81%D1%82%D0%B0%D0%BD%D1%82-%D0%BE%D1%82-%D0%B2%D1%80%D0%B0%D1%86%D0%B0-news762118.html", "text": "Задържаха избягалият от сградата на районното управление на Враца младеж, съобщава “Булнюз”. Младежът е бил засечен в района на ресторант „Нашенци“ в компанията на Иван Боцев, който го е укривал. Патрул е извършвал рутинна обиколка и още щом го разпознали, веднага го арестували и закарали в районното. ПИК припомня, че в четвъртък сутринта 15-годишният Силвестър използва невниманието на полицаите и успешно се изпари през парадния вход, докато те оформяха документите му за ареста. Бягството на Силвестър сериозно разклати авторитета на новия директор на полицията във Враца Янко Янколов, който се очаква да предприеме сериозни кадрови промени в ръководството на РПУ Враца. Сподели:", "date": "2018.07.01", "title": "Извънредно! Пипнаха избягалия арестант от Враца"}
{"url": "http://pik.bg/%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B8-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news762080.html", "text": "„Алсат-М“, цитиран от \"Фокус\". Лидерът на опозиционната ВМРО-ДПМНЕ Християн Мицкоски заяви, че настоява за оставка на служителите в правителството, които отговарят за европейската интеграция на Македония, предава скопският телевизионен канал „В евроинтеграционните процеси ВМРО-ДПМНЕ е на страната на Македония и подкрепя членството в Европейския съюз и НАТО“, заяви Мицкоски. Според него, въпреки „капитулацията“ чрез договора с Гърция, държавата не напредва към Европа и настоя за оставки на служителите в правителството, които отговарят за европейската интеграция на Македония. Сподели:", "date": "2018.07.01", "title": "ВМРО-ДПМНЕ поиска оставки от правителството"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B5%D1%81-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%BD%D0%B0%D0%BC%D0%B8%D1%80%D0%B0%D0%B9%D0%BA%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81-news762085.html", "text": "На среща в Елисейския дворец с премиерите на Чехия и Словакия, френският президент Еманюел Макрон заяви, че Европейският съюз е демонстрирал единство и ефикасност на Европейския съвет, намирайки решение на миграционния въпрос. \"Нашето споразумение е много добър сигнал за европейците, които губеха доверие в Европейския съюз\", заяви чешкият премиер Андрей Бабиш. Словашкият му колега Петер Пелегрини заяви, че Макрон внася \"динамика в европейските дебати\" и прави всичко по силите си за това да се намират решения на европейско равнище. Сподели:", "date": "2018.07.01", "title": "Макрон: ЕС демонстрира единство, намирайки решение на миграционния въпрос"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%B1%D1%83%D1%80%D1%8F-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%85%D0%B0%D0%BE%D1%81-%D0%B2-%D1%81%D1%8A%D1%80%D0%B1%D0%B8%D1%8F-news762050.html", "text": "„Сител“, цитиран от \"Фокус\". Бури със силен вятър и обилен дъжд в петък засегнаха повечето части от северна и източна Сърбия, предава скопския телевизионен канал Обилните дъждове парализираха множество селища около Белград, а най-засегнати са селата Гроцка, Раковица и Бараево, където улиците са под вода, къщите и нивите са наводнени, а голям брой жители са останали без електричество. Силна буря е ударила Суботица и Нови сад в петък вечерта, за около десет минути, при което са се наводнили улици, подлези и много сгради. Трафикът е блокиран, а много дървета и клони са паднали. При падане на едно дърво над автомобил в Суботица, един човек е леко пострадал. Спасителните екипи са на място и продължава отстраняването на щетите от бурята. Сподели:", "date": "2018.07.01", "title": "Тежка буря предизвика хаос в Сърбия"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D1%83%D1%87%D0%B0%D1%81%D1%82%D0%B2%D0%B0%D1%85%D0%B0-%D0%B2-%D0%B3%D0%B5%D0%B9-%D0%BF%D0%B0%D1%80%D0%B0%D0%B4-%D0%B2-%D0%BF%D0%B0%D1%80%D0%B8%D0%B6-news762087.html", "text": "Десетки хиляди хора излязоха днес следобед на гей парад в Париж. Шествието започна от площад \"Конкорд\" и приключи на Площада на републиката, а участниците носеха знамена в цветовете на дъгата - символ на ЛГБТ общността, предаде Франс прес, цитирана от БТА. Те издигнаха плакати с надписи: \"Нямате монопол върху семейството\" и \"Закрийте Ватикана - Гуантанамо за умовете\". \"Тук сме да се забавляваме, но не бива да забравяме основното - да продължим да се борим за правата си\", каза за АФП 20-годишният Давид, дошъл от Тулуза с двама приятели за парада По данни на Френския институт за изследване на общественото мнение над половината (53 процента) от хората, заявяващи се като хомосексуалисти, бисексуални и транссексуални, са били жертва на хомофобска агресия, включително вербална и физическа. Вчера бе арестуван крайнодесен активист, разкъсал знаме в цветовете на дъгата, с което бе украсена сградата на Националното събрание в чест на днешния парад. Сподели:", "date": "2018.07.01", "title": "Десетки хиляди участваха в гей парад в Париж "}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%B7%D0%B0%D1%8F%D0%B2%D0%B8%D1%85%D0%B0-%D1%87%D0%B5-%D0%BC%D0%B8%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D1%81%D0%B8%D1%80%D0%B8%D1%8F-%D1%81%D0%B0-%D1%81%D0%B5-%D0%BF%D1%80%D0%BE%D0%B2%D0%B0-news762043.html", "text": "Reuters, цитиран от \"Фокус\". Сирийските бунтовници, които са се срещнали с руски офицери в южен сирийски град в събота, заявиха че преговорите за мирно споразумение с правителството на Русия са завършили с провал, след като те са отхвърлили исканията на Москва да се предадат, заяви техният говорител Ибрахим Джабави, цитиран от „Срещата приключи с провал. Руснаците не бяха готови да чуят нашите искания. Те ни предложиха една опция, да приемем унизителното им искане за капитулация, което беше отхвърлено“, заяви той. През тази седмица държавният секретар на САЩ Майк Помпео потвърди, че руската армия е нарушила договорката за прекратяване на огъня и е започнала да обстрелва бази на сирийски бунтовници. Сподели:", "date": "2018.07.01", "title": "Сирийските бунтовници заявиха, че мирните преговори с Русия за югозападна Сирия са се провалили"}
{"url": "http://pik.bg/%D0%BC%D0%B2%D1%84-%D0%BE%D0%B4%D0%BE%D0%B1%D1%80%D0%B8-%D0%BE%D1%82%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D0%B0%D0%BD%D1%88-%D0%BE%D1%82-2-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-news762008.html", "text": "Международният валутен фонд (МВФ) съобщи, че е одобрил отпускането на нов транш, от 2 милиарда долара, на Египет след трета проверка на програмата за реформи на страната, предаде Франс прес. С новия транш предоставените на Кайро средства ще достигнат 8,06 млрд. долара. Те са част от широк план за оказване на Египет на финансова помощ от общо 12 млрд. долара, огласен през ноември 2016 г., уточни базираната във Вашингтон финансова институция в кратко комюнике след съвещание на своя управителен съвет. През май фондът съобщи, че е постигнал съгласие за отпускането на новия транш, който трябваше да бъде одобрен от управителния съвет. Тогава фондът отбеляза, че Египет започва \"да бере плодовете от своята амбициозна програма за икономически реформи въпреки политическите трудности\". Макар процесът да изисква жертви в краткосрочен план, реформите бяха от ключово значение за стабилизиране на икономиката и полагане на основите на значителен и устойчив растеж, който ще подобри жизненото равнище на всички египтяни, коментира в онзи момент Субир Лал, който отлавяваше мисията на МВФ в страната. В замяна на международната помощ египетското правителство се ангажира да извърши драстични реформи, като въведе нов данък добавена стойност (ДДС), намали държавните субсидии за енергетиката и либерализира през ноември разменния курс на египетската лира. След бунта пред 2011 г., с който беше свален от власт президентът Хосни Мубарак, Египет затъна в тежка икономическа криза. И ако МВФ прогнозира растежът на брутният вътрешен продукт на страната през 2018 г. да се увеличи на 5,2 процента, от 4,2 процента миналата година, то египетските граждани все още не са усетили положителния ефект от този растеж. Сподели:", "date": "2018.07.01", "title": "МВФ одобри отпускането на транш от 2 милиарда долара на Египет"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%BF%D0%B8%D0%B5%D1%80-%D0%BC%D0%BE%D1%81%D0%BA%D0%BE%D0%B2%D0%B8%D1%81%D0%B8-%D0%BE%D1%82%D0%B8%D0%B2%D0%B0-%D0%B2-%D0%B0%D1%82%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%B3%D1%8A%D1%80%D1%86%D0%B8%D1%8F-news762068.html", "text": "Kathimerini, цитиран от \"Фокус\". Еврокомисарят по икономически и финансови въпроси Пиер Московиси ще посети Атина на 2 и 3 юли като втори етап от постигнатото на 21 юни споразумение в Еврогрупата за завършване на третата спасителна програма на Гърция, заявиха от Европейската комисия в изявление, цитирано от гръцкия вестник Московиси ще се срещне с президента на Гърция Прокопис Павлопулос, премиера Алексис Ципрас и финансовия министър Евклидис Цакалотос. Той ще се срещне и с лидера на опозиционната партия „Нова демокрация“ Кириакос Мицотакис, както и с лидера на „Движение за промяна“ и ПАСОК Фефи Генимата. Сподели:", "date": "2018.07.01", "title": "Еврокомисарят Пиер Московиси отива в Атина заради спасителната програма на Гърция"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%BA%D0%BB%D0%BE%D0%BD%D0%B8-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BA%D0%B0%D0%BD%D0%B0%D0%B4%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B3%D0%BE-%D0%BD%D0%B0%D1%80%D0%B5%D1%87%D0%B5-%D0%BD%D0%B5%D0%BF%D0%BE%D1%87%D1%82%D0%B5%D0%BD-%D0%B8-%D1%81%D0%BB%D0%B0%D0%B1-news762099.html", "text": "Reuters, цитиран от \"Фокус\". Президентът на САЩ Доналд Тръмп е провел телефонен разговор с министър-председателя на Канада Джъстин Трюдо в късния петък, за да обсъди търговските и други икономически въпроси, заяви прессекретарката на Белия дом Сара Сандърс в събота, предава Телефонният разговор между двамата е първият им контакт, откакто Тръмп разкритикува Трюдо като „много непочтен и слаб“ в края на срещата на лидерите на Г7 в Канада по-рано през юни. В петък, Канада отвърна на администрацията на Тръмп заради наложените мита върху стомана и алуминий, заричайки се да наложи реципрочни мерки на стойност 16.6 милиарда канадски долара (12.6 милиарда щатски долара) върху американски стоки, докато Вашингтон не размисли. По време на разговора, Трюдо е заявил пред Тръмп, че Канада не е имала друг избор, освен да обяви реципрочни контрамерки на митата за алуминий и стомана, се казва в отделно изявление, публикувано от Канада в петък. Двамата лидери са се съгласили да поддържат близки връзки занапред, гласи още съобщението. Отделно, Джъстин Трюдо е провел разговори с президента на Мексико Енрике Пеня Нието в петък, за да обсъдят мексиканските избори на 1 юли. Двамата лидери са обсъдили и преговорите по Северноамериканското споразумение за свободна търговия (НАФТА) и са се съгласили да продължат да работят към взаимоизгоден резултат. Сподели:", "date": "2018.07.01", "title": "Тръмп склони на преговори с канадския премиер, след като го нарече \"непочтен и слаб\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D0%B4-news762094.html", "text": "Великобритания е унищожила доказателства в случая с отравянето на Скрипал и е получила политически ползи от инцидента. Това заяви руският външен министър Сергей Лавров, цитиран от британския вестник The Independent, цитиран от \"Труд\". Сергей Лавров каза, че правителството „грубо манипулира” Организацията за забрана на химическите оръжия (ОЗХО), когато предизвика промяна в правилата, за да може да определи кой е отговорен за атаките. Министърът описа отравянето на бившия руски шпионин Сергей Скрипал и дъщеря му Юлия като „много лошо престъпление”, но заяви, че „несъответствията” по случая са „много тревожни”. „Борис Джонсън наскоро спомена, че мястото се дезинфекцира… шест месеца или четири месеца след инцидента… и полицаят оздравя като по чудо… и Скрипал оздравяха като по чудо … хората сега говорят за събаряне на къщата, където те живееха … събаряне на къщата на полицая“, каза той за Channel 4 News. „Всичко изглежда като последователно физическо унищожаване на доказателствата. Като пейката в парка, която беше премахната незабавно и разбира се видео изображенията, на които се виждат полицаи или войници от специалните сили в специално облекло, отиващи да огледат тази пейка, а около тях има хора без никаква защита, които се движат наоколо“, припомни Лавров. На въпроса дали обвинява британската държава за прикриване на доказателства, той отговори: „Аз не изключвам това, след като те не ни дават никаква информация”. „Разбира се, Великобритания се възползва политически от това, което се случва и това е интересна ситуация, при която държава, която напуска ЕС, определя политиката на ЕС за Русия”, добави той. Сподели:", "date": "2018.07.01", "title": "ГОРЕЩА ТЕМА! Нови разкрития по случая \"Скрипал\": Великобритания умишлено е унищожила ключови доказателства"}
{"url": "http://pik.bg/%D0%B7%D0%B0%D1%89%D0%BE-%D0%B3%D0%B0%D0%B4%D0%B6%D0%B5%D1%82%D0%BE-%D1%82%D0%B8-%D0%B2%D0%B5%D1%87%D0%B5-%D0%BD%D0%B5-%D1%81%D0%B5-%D0%B2%D1%8A%D0%B7%D0%B1%D1%83%D0%B6%D0%B4%D0%B0-news761598.html", "text": "Ти имаш желание да правиш секс с приятеля си, той твърди същото, но нещата в леглото в последно време просто не се получават. И ти се чудиш защо партньорът ти не изпитва сексуална възбуда. Като за начало е добре да знаеш, че сексуалното желание и сексуалната възбуда са две съвсем различни неща. Докато желанието за секс е свързано с либидото, възбудата е резултат от сексуална стимулация. Сега може да се чудиш защо партньорът ти няма желание за секс, но се замисли колко пъти на теб ти се е случвало да му отказваш под претекст, че те боли главата или си страшно уморена. Това обаче е било нещо временно, което е отминало. Липсата на сексуална възбуда обаче е по-трудно решим проблем, който ако не бъде взет под внимание скоро ще доведе до перманентна липса на желание за интимност. Защо при някои хора липсва сексуална възбуда? Напълно нормално е връзката да преминава от бурна и страстна в любовна след няколко години. Ако от доста време си с един партньор и не се случва нищо ново в сексуалния ви живот, ако сексът ви е по график, на едни и същи места и в едни и същи пози, то не се учудвай, че ти или той нямате желание за секс. Понякога причината за възбудата у единия партньор е в уменията на другия, в липсата на старание и в неговата припряност. Ако от известно време се случват неща, които не ти харесват и не си сексуално задоволен, поговори спокойно с партньора си и му покажи пътя към твоята сексуална възбуда. Това ще се отрази благоприятно и на двама ви. Липсата на сексуална възбуда може да се дължи на хормонален дисбаланс, прием на медикаменти или наркотици и редица гинекологични заболявания като кандидоза и вагинизъм, които водят до вагинална сухота, болка и други неприятни неща. Има обаче и случаи, при които липсата на сексуална възбуда е на психологическа основа, резултат от травмиращ сексуален опит или поредица от незадоволителни сексуални контакти. Сподели:", "date": "2018.07.01", "title": "Защо гаджето ти вече не се възбужда?"}
{"url": "http://pik.bg/%D1%88%D0%B0%D1%88-%D0%BB%D1%83%D0%BD%D0%B0-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B7%D0%B0-%D0%BB%D0%B8%D1%87%D0%BD%D0%BE%D1%81%D1%82-%D0%BD%D0%B0-%D1%85%D0%B8%D0%BB%D1%8F%D0%B4%D0%BE%D0%BB%D0%B5%D1%82%D0%B8%D0%B5%D1%82%D0%BE-news762101.html", "text": "Луна бе обявена за Личност на хилядолетието на пищната церемония Eleven Retro Folk Awards, която събра 11 от най-големите звезди от фолкнебосклона. Издокарана в рокля до земята, купена в Пърт, Австралия, от бутик, в който пазарувала с Цеца Величкович, Луна изпя на сцената на клуб Eleven хитовете Бягайте, крачета и Луна – президент, информира Слава. Наградата ѝ бе връчена от колегата ѝ Крум, който бе контрапункт на официалния ѝ тоалет с татуирани бицепси, които дизайнерският му потник разкриваше. Певица на хилядолетието стана Софи Маринова, която блесна с рокерски имидж. Тя получи наградата от ръцете на сина си Лоренцо, който завладя сцената с изпълнение на хита си “Инстаграм”. Един от синовете на Милко Калайджиев – Антонио, връчи наградата на прочутия си баща, който стана Певец на хилядолетието и вдигна на крака всички в клуба с новото си парче “Топ си ми“. Милко изпя акапелно “Къде си, батко?“ и показа невероятна пластичност. Награда от ръцете на сина си получи и Илиян Михов-Баровеца, който взе приз за най-емблематичен хит. Станислав Михов-Сенто, който също е певец, сподели, че за него е гордост да връчи награда на баща си, който зарадва феновете си с вечно актуалното си парче Баровец. Сподели:", "date": "2018.07.01", "title": "ШАШ! Луна бе обявена за Личност на хилядолетието"}
{"url": "http://pik.bg/%D1%81%D0%B8%D0%BB%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%BF%D1%80%D0%B8%D1%87%D0%B8%D0%BD%D0%B8%D1%85%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news762065.html", "text": "Силните дъждове причиниха наводнения в редица райони в североизточната и централната част на Румъния и отнеха живота на един човек, съобщават местни медии, цитирани от БНР. Хиляди жилища са наводнени, стотици хора са евакуирани, национални пътища са блокирани от наводненията. Хидролозите издадоха червен код за опасност от наводнения в централните окръзи Брашов и Ковасна. В североизточните окръзи е в сила оранжев код. Сподели:", "date": "2018.07.01", "title": "Силните дъждове причиниха наводнения и в Румъния"}
{"url": "http://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D1%80%D1%8F%D0%B7%D1%8A%D0%BA-%D1%81%D0%BA%D0%BE%D0%BA-%D0%BD%D0%B0-%D0%B1%D1%80%D0%BE%D1%8F-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B2%D0%B7%D0%B8%D0%BC%D0%B0%D1%82-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B5%D1%81-news761996.html", "text": "Рязко се е увеличил броят на британци, които взимат паспорти от страни от Европейския съюз, съобщава Нова телевизия. Ако преди две години те са били само 1 800, през 2017 година броят им е нараснал до 13 000. Увеличението е над 7 пъти и според британските медии очевидно е свързано с Брекзит Неяснотите около условията, при които ще се разделят Великобритания и Евросъюза карат много хора да се презастраховат. Най-много британци са взели германско гражданство - около 7 500. След тях се нареждат Франция, Белгия и Швеция. Само 17 от държавите в Европейския съюз са дали данни на авторите на проучването и не е ясно дали има британци, които са взели българско гражданство в последните 2 години. Сподели:", "date": "2018.07.01", "title": "Тенденции! Рязък скок на броя на британците, които взимат паспорти от страни от ЕС"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F%D1%82-%D0%BA%D1%80%D0%B0%D0%BB-%D1%81%D0%B5-%D0%B5-%D1%81%D1%8A%D0%B3%D0%BB%D0%B0%D1%81%D0%B8%D0%BB-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B5%D1%82%D1%80%D0%BE%D0%BB-news762074.html", "text": "Президентът на САЩ Доналд Тръмп обяви в съобщение в Туитър, че саудитският крал Салман се е съгласил с искането да увеличи производството на петрол с \"може би до 2 милиона барела\" дневно. Засега няма коментар от страна на саудитските власти. Най-големият износител на петрол в света планира да добива до 11 милиона барела петрол дневно през юли, съобщи пред Ройтерс източник от сектора по-рано тази седмица. Това стана, след като Организацията на страните-износителки на петрол ОПЕК, Русия и други страни производителки постигнаха споразумение да повишат добива с около 1 милион барела дневно. Сподели:", "date": "2018.07.01", "title": "Саудитският крал се е съгласил да увеличи производството на петрол"}
{"url": "http://pik.bg/%D1%81%D0%B8%D0%BB%D0%B8%D1%82%D0%B5-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D1%80%D0%B5%D0%B6%D0%B8%D0%BC-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D1%82-%D0%B2%D0%B5%D1%87%D0%B5-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B4%D0%B0%D1%80%D0%B0%D0%B0-news762042.html", "text": "Бунтовниците от осем местности в южната част на Сирия се съгласиха днес да предадат контролираните от тях зони на силите на режима. Това стана по силата на споразумения, договорени от Русия след две седмици бомбардировки, съобщи неправителствена организация, цитирана от Франс прес. Подкрепяни по въздух от авиацията на руския си съюзник, силите на режима предприеха на 19 юни офанзива за отвоюване на бунтовническите сектори в южната провинция Дараа. В кампанията режимът следва стратегията да бомбардира и разпокъса бунтовническите бастиони, преди да ги застави да приемат споразумения за \"помирение\", които приличат по-скоро на капитулация, отбеляза АФП. Лоялистките сили контролират вече повече от половината провинция Дараа, а в началото на военната кампания държаха 30 процента, съобщи Сирийският център за наблюдение на човешките права. Днешните преговори между сирийски бунтовници и руски офицери за споразумение за възстановяване на държавния суверенитет над други райони под бунтовнически контрол в югозападната провинция Дараа приключиха с неуспех, каза говорител на бунтовниците, цитиран от Ройтерс. \"Преговорите приключиха с неуспех. Руснаците не са готови да чуят исканията ни. Те ни предлагат един единствен вариант - да приемем унизителното им искане да се предадем, - който отхвърлихме\", каза Ибрахим Джабауи, говорител на Свободната сирийска армия. Сподели:", "date": "2018.07.01", "title": "Силите на сирийския режим контролират вече над половината провинция Дараа"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%81%D0%B0%D1%89-%D1%81%D1%80%D0%B5%D1%89%D1%83-%D0%B8%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news762086.html", "text": "Една от най-големите демонстрации се състоя в парка до Белия дом във Вашингтон, който беше почернял от насъбралото се множество при 33-градусовата жега, информира АФП. Си Ен Ен съобщава за протестни акции и в Бостън, Денвър, Ню Йорк, Далас. Общо около сто са обявените за днес демонстрации в страната. През последните седмици над 2000 деца бяха разделени от родителите им на границата между САЩ и Мексико след засилването на мерките за борба с незаконната миграция. Тръмп отмени на 20 юни разделянето на семейства, но много от децата все още не са върнати на родителите им. Малолетните са разпределени в цялата страна, понякога на хиляди километри от центъра за задържане, където се намират техните родители. Федерален съдия от Сан Диего даде на властите 30 дни за събирането на семействата и две седмици, когато децата са под 5-годишни. В четвъртък стотици жени бяха арестувани повреме на протест в сградата на Конгреса във Вашингтон срещу отделянето на деца от семействата им, припомня ДПА. По-късно те бяха освободени. Хиляди демонстранти излязоха днес на протест в различни градове в САЩ срещу твърдата имиграционна политика на президента Доналд Тръмп, призовавайки да се ускори процесът на събиране на децата, разделени от техните семейства, предадоха световните агенции. Сподели:", "date": "2018.07.01", "title": "Нови протести в САЩ срещу имиграционната политика на Доналд Тръмп"}
{"url": "http://pik.bg/%D0%B5%D1%81-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB-%D0%BF%D0%B0%D0%BA%D0%B5%D1%82-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD-news762082.html", "text": "Tehran Times, цитиран от \"Фокус\". Говорителят на министерството на външните работи на Иран Бахрам Касеми заяви, че към момента Европейският съюз не е предложил никакъв икономически пакет на Иран за спасяване на ядреното споразумение, пише иранското електронно издание Той допълни, че държавите от ЕС все още са ангажирани към финалните кръгове от разговори върху пакета, в съобщение, публикувано на официалния уебсайт на иранското външно министерство. „Определено, ще обявим и започнем да разглеждаме съдържанието на пакета, веднага щом го получим“, отбеляза Касеми. През май тази година президентът на САЩ Доналд Тръмп обяви изтеглянето на страната си от ядреното споразумение с Иран, подписано през 2015 година. Великобритания, Германия и Франция, които също са част от споразумението, чиято цел е да прекрати иранската ядрена програма, в замяна на премахване на икономическите санкции, обявиха че желаят да спасят споразумението и ще предложат икономически пакет за спасяване на Иран от американските санкции, които Тръмп обяви, че ще наложи. Сподели:", "date": "2018.07.01", "title": "ЕС все още не е предложил пакет за спасяване на ядреното споразумение с Иран"}
{"url": "http://pik.bg/%D1%80%D1%83%D1%88%D0%B8-%D1%81%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D1%87%D0%B5%D1%82%D0%B0%D1%82%D0%B0-%D0%BD%D0%B0-%D1%85%D0%B0%D0%B4%D0%B6%D0%B8-%D0%B4%D0%B8%D0%BC%D0%B8%D1%82%D1%8A%D1%80-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news762049.html", "text": "Радио „Фокус“ – Велико Търново Лошо е състоянието на паметника на четата на Хаджи Димитър в село Вардим, община Свищов. Монументът е издигнат по повод 100-годишнината от преминаването й през река Дунав, през 1968 година, съобщи кметицата Сенка Добрева, цитирана от . Тя уточни, че паметникът в местността Янково гърло не се поддържа, въпреки, че е част от националното историческо наследство. „Той има нужда от реконструкция. Плочите му са изпочупени и падат. Местните жители се грижат за него като поддържат тревата наоколо окосена, но това не е достатъчно“, каза още Сенка Добрева и призова да се организира едно сдружение, което да помогне да се реконструира паметникът. Сподели:", "date": "2018.07.01", "title": " Руши се паметникът на четата на Хаджи Димитър край Велико Търново"}
{"url": "http://pik.bg/%D0%BD%D0%B0%D1%82%D0%BE-%D1%81%D1%8A%D0%B7%D0%B4%D0%B0%D0%B2%D0%B0-%D0%B2-%D1%87%D0%B5%D1%85%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D1%81%D0%BF%D1%8A%D1%82%D0%BD%D0%B8%D0%BA%D0%BE%D0%B2%D0%BE-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-news761985.html", "text": "НАТО ще настани на територията на Чехия съвместен център за спътниково наблюдение под кодовото название  SATCEN. Това обяви прессекретарят на службите за военно разузнаване на Чехия Алжбета Ритгофова, цитирана от РИА Новости. По думите на Ритгофова, строителството на обекта за оперативен анализ на спътниковата информация трябва да стартира на 1 юли. „В Центъра ще бъдат обработвани снимки, които наред с други неща, трябва да се използват и за нуждите на спасителите по време на природни бедствия“, разясни тя. Освен това, сътрудниците на Центъра ще обработват данни от радарите за международни мисии под егидата на Алианса. Обектът трябва да бъде изцяло пуснат в експлоатация в началото на 2020 година. Планира се в него да работят около 50 специалисти. Средствата за създаването на центъра са осигурени от Министерството на отбраната на Чехия. Сподели:", "date": "2018.07.01", "title": "НАТО създава в Чехия център за спътниково наблюдение"}
{"url": "http://pik.bg/%D1%88%D0%BE%D0%BA-%D0%B0%D0%BF%D1%82%D0%B5%D0%BA%D0%B0%D1%80%D0%BA%D0%B0-%D0%BF%D1%80%D0%BE%D0%B1%D0%B8%D0%B2%D0%B0-%D0%B2-%D1%87%D0%B0%D0%BB%D0%B3%D0%B0%D1%82%D0%B0-%D1%81-%D1%8F%D0%BA%D0%B0-%D0%B4%D1%83%D0%BF%D0%B0%D1%80%D0%B0-%D0%B2%D0%B8%D0%B4%D0%B5%D0%BE-news762039.html", "text": "Аптекарка е най-новото попълнение в чалгата. Марая е завършила фармацевтика, но решила да пробие като певица и да се пробва в лекия жанр. Новата фолк дива споделя, че музиката е голямата й любов. Но, за да е още по-силен пробивът й в лекия жанр, тя залага на провокацията да премери дупара с емблематичното барабанче на американския рап—този на Ники Минаж, пише в. \"Телеграф\". Марая пише и поезия, неин е текстът и на първата й песен „Ела ме виж”, който си пусна с колегите Ерик и Мънки в ефира на Фен тв. Сподели:", "date": "2018.07.01", "title": "ШОК! Аптекарка пробива в чалгата с яка дупара (ВИДЕО)"}
{"url": "http://pik.bg/%D0%BF%D0%BE%D1%89%D1%83%D1%80%D1%8F%D0%BB%D0%B0-%D0%B4%D0%BE-%D1%87%D0%B5%D1%80%D0%B2%D0%B5%D0%BD%D0%BE-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0-%D1%84%D1%83%D1%87%D0%B8-%D1%81-300-%D0%BA%D0%BC%D1%87-%D0%BF%D0%BE-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-news762105.html", "text": "Невръстната дъщеря на Орхан Мурад отново провокира вълна от неодобрение. Поведението на 15-годишната Сузанита вече не се харесва на феновете й, тъй като застрашава безопасността както на самата певица, така и на околните, информира Епицентър. Причината е в пост на блондинката в социалната мрежа Инстаграм. На снимката се вижда километраж, достигащ над 300 км/ч. За всички е ясно, че подобна скорост не е позволена и застрашава живота на пътниците. Предвид невръстната си възраст е ясно, че Сузанита не е зад волана. Колата е управлявана от нейния приятел. Припомняме, че преди няколко месеца певицата публикува кадър, на който е на шофьорската седалка. След което пусна и стори, на което се движи с 200 км/ч. Очевидно подобно поведение не е нетипично за скандалната Лолитка. Сподели:", "date": "2018.07.01", "title": "ПОЩУРЯЛА ДО ЧЕРВЕНО! Сузанита отново скандализира, фучи с 300 км/ч по автомагистрала"}
{"url": "http://pik.bg/%D1%80%D1%8F%D0%B7%D0%BA%D0%BE-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BF%D1%80%D0%B8%D0%B4%D0%BE%D0%B1%D0%B8%D0%BB%D0%B8-%D0%BD%D0%BE%D0%B2%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-news762089.html", "text": "През 2017 г. 12 994 души са придобили гражданство на една от 17-те страни от Европейския съюз, от които Би Би Си е получила данни. Това е около два пъти и половина повече, отколкото през 2016 г., когато броят им е бил 5025. Увеличението е настъпило след референдума за Брекзит, който ще доведе до излизане на Великобритания от ЕС през март догодина. Все още не е ясно какви права ще имат британските граждани да живеят и работят в ЕС, след като Великобритания напусне общността. По този въпрос сега се водят напрегнати преговори между Лондон и Брюксел. В момента британските граждани могат да живеят и работят свободно в друга страна от ЕС. Според данните на Би Би Си най-популярното ново гражданство е било германското - британските граждани, които са го придобили, са се увеличили от 594 през 2015 г. на 2702 през 2016 г. и 7493 през 2017 г. На второ място по популярност е френското гражданство. В повечето случаи кандидатите са запазили своето британско гражданство. Много повече британски граждани са придобили друго европейско гражданство миналата година в сравнение с предишни години, предаде Би Би Си. Сподели:", "date": "2018.07.01", "title": "Рязко се увеличиха британците, придобили ново европейско гражданство"}
{"url": "http://pik.bg/%D0%B3%D1%8A%D1%80%D0%BC%D0%B8-%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D1%84%D0%BE%D0%BD%D0%B4%D1%8A%D1%82-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%86%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D0%B1%D0%BE%D0%BB%D0%BD%D0%B8%D1%86-news761379.html", "text": "Нов скандал се вихри във Фонда за лечение на деца. Младо семейство има да плаща 8000 евро на болница в чужбина, въпреки че Фондът е поел лечението на детето им. \"Анелия се роди в 7-ия месец с детска церебрална парализа. Никой не може да каже със сигурност дали тя ще проходи след операцията. Операцията се направи, за да се наместят ставите й и да се изправи стойката й\", коментира пред Би Ти Ви бащата Юлиян Витанов. \"Фондът казва, че ще поеме всички разходи. Отидохме в болницата с необходимия формуляр S2. След операцията получихме две фактури за плащане - едната от 600 евро, другата от 8000 евро. Фактурата за 600 евро беше за разходи за придружителя, а сумата от 8000 евро е за операцията. От болницата казаха, че Фондът е отказал да плати, защото имаме пари по дарителската сметка\", поясни бащата. Директорът на Център \" Фонд за лечение на деца\" д-р Мариета Райкова се включи по телефона и потвърди, че детето е одобрено за лечение, а сумата от 8000 евро е за специален клас настаняване. От думите й не стана ясно какъв е този специален клас за настаняване, след като всички подробности се изясняват между Фонда и болницата. Юлиян Витанов потвърди, че семейството не знае за никакъв специален клас на настаняване. Те са пристигнали в болницата с въпросния формуляр, след което са настанени, без да бъдат попитани дали искат да ползват специални привилегии. \"Отидохме в болницата с формуляра, представихме го и те ни поеха. Никой нищо не ни е питал\", коментира притесненият баща, който попита д-р Райкова защо фактурата е представена на него, а не на Фонда, след като операцията е договорена между болницата и центъра. Доктор Райкова не обясни защо фактурата е представена на родителите, сподели притеснението им, но не потвърди дали тази сума от 8000 евро ще бъда покрита от Фонда, или семейството трябва да я плати. Тя обеща, че случаят ще бъде разгледан от Обществения съвет, който трябва да вземе крайното решение. Заседанието е насрочено за 4 юли. Когато едно дете кандидатства и ние търсим оферта за негово лечение, ние получаваме съответните оферти. Доплащането не изисква нова молба от родителите. Не мога да взема решение дали Фондът ще плати тази сума. Общественият съвет трябва да реши дали тази сума да се плати. Припомняме, че вчера гръмна друг скандал с Фонда за лечение на деца. Както ПИК съобщи преди всичко, журналистката от БНТ Мария Чернева, която е и член на Обществения съвет на Фонда, е подала молба за напускане на телевизията майка, след като генералният директор е изпратил писмо до здравния министър с искане тя да бъде сменена в Обществения съвет (ВИЖ \"ОЩЕ ПО ТЕМАТА\"). Сподели:", "date": "2018.07.01", "title": "ГЪРМИ НОВ СКАНДАЛ! Фондът за лечение на деца изпрати момиченце за операция в чужбина, болницата връчи на семейството фактура за 8000 евро"}
{"url": "http://pik.bg/%D0%B1%D1%83%D0%BC-%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%B5%D0%B4%D0%B5%D0%BC-%D0%BD%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D1%81%D0%B5%D1%82-%D0%B4%D1%83%D1%88%D0%B8-%D0%B6%D0%B8%D0%B2%D0%B5%D0%B5-%D0%B2-%D1%81%D1%82%D1%80%D0%B0%D1%85-news762112.html", "text": "Kathimerini, цитиран от \"Фокус\". Според изследването, извършено от изследователския екип „Геокорос“ в Националния технически университет на Атина, 69 процента от респондентите се притесняват от това, че могат да станат жертва на взлом, грабеж или друго престъпление. Ново изследване разкрива, че седем от десет гръцки граждани са притеснени, че могат да станат жертва на престъпността в столицата Атина, пише електронното издание на гръцкия вестник Най-високото ниво на притеснение е за потенциалните кражби с взлом, като четири от десет респондента (41.8 процента) заявяват, че се опасяват от това. Три от десет човека (31.3 процента) заявяват, че се опасяват от обир на улицата, а почти същия процент хора (30.7 процента) изразяват притеснения за сигурността на децата си по пътя им към училище или в публичните паркове. Почти трима от десет (28 процента) твърдят, че се опасяват от наркодилърството в района си, 26.7 процента заявяват, че се страхуват от кражба на автомобила и 26 процента изразяват притеснения от ограбване докато се возят в публичния транспорт. Запитани дали смятат, че има покачване на престъпността в последните две години, близо четири от десет (38.6 процента) са отговорили положително. Сподели:", "date": "2018.07.01", "title": "БУМ НА ПРЕСТЪПНОСТТА В ГЪРЦИЯ! Седем на всеки десет души живее в страх"}
{"url": "http://pik.bg/%D1%88%D0%BE%D0%BA-%D0%B7%D0%B0%D0%B2%D0%BE%D0%B4-%D0%B7%D0%B0-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news762102.html", "text": "AFP, цитирана от \"Фокус\". Двама палестинци са загинали и шест други са ранени в Газа в събота, след като е избухнал пожар в завод за фойерверки, който е предизвикал взрив, заявиха от министерството на здравеопазването на Газа, цитирани от Полицията е започнала разследване на експлозията в квартал Шуджая в източната част на Газа. От шестте ранени, трима са в критично състояние, а другите трима имат средни наранявания, завиха от министерството. Причината за пожара все още не е изяснена. Сподели:", "date": "2018.07.01", "title": "ШОК! Завод за фойерверки се взриви, има загинали"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%B0-%D0%B4%D0%B6%D1%83%D0%BB%D0%B0%D0%B9-%D0%BC%D0%BE%D1%80%D0%BD%D0%B8%D0%BD%D0%B3-%D0%B2-%D0%B4%D1%83%D0%B5%D1%82-%D1%81-%D0%B4%D0%B6%D0%BE%D0%BD-%D0%BB%D0%BE%D1%83%D1%82%D1%8A%D0%BD-news762144.html", "text": "Вицепремиерът Валери Симеонов посрещна изгрева в първото юлско утро на брега на Дунава като запя \"Джулай морнинг\" в дует с Джон Лоутън огласи утрото в Тутракан. Празникът на свободния дух за седма година събра стотици, които избраха да посрещнат първоюлското утро под открито небе и под звуците на любими рок парчета. Италианската рок банда Арсея подгря хипарите минути преди изгрева. Сподели:", "date": "2018.07.01", "title": "Вицепремиерът Валери Симеонов посреща Джулай морнинг в дует с Джон Лоутън"}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B5-%D0%BD%D0%B0%D0%B9-%D1%83%D1%8F%D0%B7%D0%B2%D0%B8%D0%BC%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-%D1%81%D1%80%D0%B5%D1%89%D1%83-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news762121.html", "text": "Като най-голям производител на автомобили на глава от населението в света, Словакия ще е най-силно засегната, ако президентът на САЩ Доналд Тръмп реализира заплахата си да наложи 20% тарифа върху внесените от ЕС автомобили, твърдят анализатори, цитирани от „Франс Прес“ и „Фокус“ Заплахата на Тръмп беше най-новата в ескалиращата търговска война, в която Европейските съюз наложи данък върху джинсите и мотоциклетите, произведени в САЩ, в отговор на американските тарифи за европейския износ на стомана и алуминий. Словакия, като водещ износител на автомобили и автомобилни части от ЕС в Съединените щати, по отношение на дела на БВП, е най-уязвима към евентуалните мита. Сподели:", "date": "2018.07.01", "title": "Ето коя е най-уязвимата страна от американските мита срещу европейските автомобили"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B8-%D0%B7%D0%B0%D0%B1%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D1%82%D0%B8%D1%80-%D0%BE%D0%B2%D0%B5-news762119.html", "text": "Остават в сила някои забрани и ограничения за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са , включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: Ограниченията важат за следните участъците от републиканската пътна мрежа: ограничението в движението на МПС над 12 т ще бъде както следва: в петък от 18 ч. до 20 ч. в посока София - Пловдив; в неделя от 16 ч. до 20 ч. в посока Бургас - София. в събота от 10 ч. до 14 ч. в посока п. в. \"Даскалово\" - ГКПП \"Кулата\". в неделя от 16 ч. до 20 ч. в посока Свиленград - АМ \"Тракия\". • път I-1 с. Ребърково-Ботевград, като движението се пренасочва по път II-16 Ребърково-Своге-София; • път I-1 Благоевград-ГКПП \"Кулата\"; • път I-5 Русе-Велико Търново; • път I-9 Варна-Бургас; • път II-99 Бургас-Царево. целогодишно за периода на официалните празници: . Забраната се отнася за всички периоди, в които е определен повече от един празничен ден. за участъците от републиканската пътна мрежа, както следва: • Всички автомагистрали; • път I-1 с. Ребърково-Ботевград, като движението се пренасочва по път II-16 Ребърково-Своге-София; • път I-1 Благоевград-ГКПП \"Кулата\"; • път I-4 п. в. \"Коритна\"-Велико Търново-Шумен; • път I-5 Русе-Велико Търново; • път I-8 ГКПП \"Калотина\"-София; • път I-9 Варна-Бургас; • път II-18 Околовръстен път София; • път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим. км 0 движението е в една лента поради ремонтни дейности на съоръжение. Шофьорите да се движат с повишено внимание и съобразена скорост. - Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности до 20.12.2018 г. - по направление София - Костенец през пътен възел \"Ихтиман\" при км 34+000. - по направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. До 20.12.2018 г. движението от км 29+860 до км 35+150 се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\". До 20.12.2018 г. движението от км 36+170 до км 36+710 се извършва двупосочно в платното посока Варна поради аварийно - възстановителни дейности по виадукт \"Коренишки дол\" при км 36+450. До 20.12.2018 г. движението от км 36+770 до км 38+150 се осъществява двупосочно в платното посока София поради аварийно-възстановителни дейности на виадукт при км 37+920. До 02.07.2018 г. движението се извършва в изпреварващата лента при Ботевград от км 44 до км 47 в посока София се осъществява в една лента поради преасфалтиране. До 20.12.2018 г. движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. няма. няма. Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\" до 15.10.2018 г. Движението в участъка София - Перник е ограничено за леки МПС от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. Движението по АМ \"Люлин\" е затруднено за МПС от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Алтернативни маршрути: - за автомобили до 12 тона по път I-1 от пътен възел Драгичево - Владая - София и обратно. - само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС . Срок до 16.07.2018 г. Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол е забранен за МПС ./ Срок от 10:00 до 18:00 часа до 16.07.2018 г.В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. - \"Върбишки\" - затворен за всички МПС - целогодишно; - \"Златишки\" - затворен за всички МПС - целогодишно; - \"Айтоски\" - отворен за всички МПС; - \"Котленски\" - отворен за всички МПС; - \"Обзорски\" - отворен за всички МПС; - \"Печинско\" - отворен за всички МПС; - \"Превала\" - отворен за всички МПС; - \"Предел\" - отворен за всички МПС; - \"Републиката\" - отворен за всички МПС; - \"Ришки\" - отворен за всички МПС; - \"Рожен\" - отворен за всички МПС; - \"Троянски\" - отворен за всички МПС; - \"Вратник\" - забранен за МПС - целогодишно; - \"Дюлински\" - забранен за МПС целогодишно; - \"Пампорово\" - забранен за МПС - целогодишно; - \"Петрохан\" - забранен за МПС както и тегленето на ремаркета и полуремаркета - целогодишно; - \"Твърдишки\" - забранен за МПС - целогодишно; - \"Шипка\" - забранено е движението на МПС, предназначени за превоз на товари с технически допустима максимална маса от категория N3, както и тегленето на ремаркета и полуремаркета с технически допустима максимална маса от категория О4 - целогодишно. над 12 тона за периода от 01 юни до 15 септември 201 8 г. за дните петък - неделя: АМ \"Тракия\" АМ \"Струма\": АМ \"Марица\": и за дните петък - от 17:00 часа до 20:00 часа и неделя - от 14:00 часа до 20:00 часа: 2 ) последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа Забраната се отнася за всички периоди, в които е определен повече от един почивен или празничен ден. Ограниченията важат само ІІ. СЪСТОЯНИЕ НА АВТОМАГИСТРАЛИТЕ: АМ \"Тр акия\": Област София: - До 01.07.2018 г. при Обходни маршрути: АМ \"Хемус\": Област София: над 12 тона АМ \"Струма\": АМ \"Марица\": АМ \"Черно море\": АМ \"Люлин\": Област София: до 12 тона над 12 т над 12 тона Област Перник: над 12 тона над 12 тона ІІ I . ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ : 1. Проходи: над 10 т над 3,5 т - над 3,5 т над 12 т, над 10 т над 12 т над 10 т Сподели:", "date": "2018.07.01", "title": "ВАЖНО! Ето къде са затворени пътищата и забраните за ТИР-ове"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D1%81-%D1%81-38-news762120.html", "text": "Минималният размер на пенсията за осигурителен стаж и възраст ще се повиши до 207,60 лв., а социалната пенсия за старост ще стане 125,58 лв. Промяната в социалната пенсия за старост ще доведе до увеличаване на пенсиите, които не са свързани с трудова дейност, тъй като по закон техният размер се определя в зависимост от социалната пенсия за старост. Това са пенсиите за военна и гражданска инвалидност, социалната пенсия за инвалидност и персоналната пенсия. Ще се повишат и нормативно установените добавки към пенсиите, които се определят в процент от социалната пенсия за старост. От днес пенсиите за трудова дейност, отпуснати до края на 2017 г., ще се преизчислят с новия процент за година осигурителен стаж, което ще ги увеличи с 3, 8 на сто. Сподели:", "date": "2018.07.01", "title": "От днес! Пенсиите скачат с с 3,8%"}
{"url": "http://pik.bg/%D0%B4%D0%B6%D0%B5%D0%BD%D0%B5%D1%80%D1%8A%D0%BB-%D0%BC%D0%BE%D1%82%D1%8A%D1%80%D1%81-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BC%D0%B8%D1%82%D0%B0%D1%82%D0%B0-%D0%B2%D1%8A%D1%80%D1%85%D1%83-%D0%B2%D0%BD%D0%BE%D1%81%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news762084.html", "text": "The Wall Street Journal, цитиран от \"Фокус\". Американската автомобилна компания „Дженеръл Мотърс“ предупреди администрацията на президента на САЩ Доналд Тръмп, че митата върху вноса на автомобили, може да нарани конкурентноспособността ѝ, да коства американски работни места и да завърши с „по-малък Дженеръл Мотърс“, пише американското електронно издание В коментар, отправен към министерството на търговията в петък, автомобилният производител с най-големи продажби в САЩ заяви, че митата, които администрацията на Тръмп предложи за вноса на автомобили, може да повишат цената им и впоследствие да доведат до по-високи цени за потребителите. От своя страна това би ударило търсенето на автомобили, което може да доведе до загуба на работни места при автопроизводителите и доставчиците на части, твърдят от компанията. Други големи автомобилни производители се присъединиха към „Дженерал Мотърс“ в коментарите си към министерството, включително и японският производител „Тойота“, които предупредиха че митата върху автомобилите „биха имали негативно въздействие върху всички производители“, увеличавайки цената не само на вносните автомобили, но и на тези произведени в САЩ, които използват чуждестранни части. През май месец от Белия дом поискаха от министерството на търговията да анализират дали налагането на мита от 25 процента върху вносни автомобили, може да бъде използвано на основания за националната сигурност, опирайки се на закон от 1962 година, който позволява за спешни търговски санкции в случай на външна заплаха. Администрацията използва същото оправдание, за да наложи мита върху вноса на стомана и алуминий през тази пролет. Президентът Доналд Тръмп неколкократно оказа натиск върху американски и чуждестранни автомобилни производители да произвеждат повече превозни средства в Америка, което би създало работни места в щатите, които гласуваха за него. Той също се оплака от несправедливост в този сектор. Европейският съюз има 10 процентно мито върху превозни средства, внасяни от САЩ, докато в Китай този процент е 25. Коментарите на „Дженеръл Мотърс“ върху предложените мита представят някои от най-силните недоволства от големи автомобилни производители, от които всички са изправени пред перспективата от значителни мита на вносни автомобили и части. „Икономическата мощ на компании като нашата пряко подпомага икономическата сила на нацията“ и „сигурната позиция на САЩ“, пишат от „Дженеръл Мотърс“ в изявлението си. „Искаме да изясним как митата върху вноса на автомобили могат да застрашат всички“. От компанията твърдят, че обширни американски търговски бариери върху превозните средства и авточастите биха повишили разходите на компанията и ще наранят нейната конкурентноспособност спрямо чуждестранните автомобилни производители, особено тези в страните с по-ниски заплати. „Дженеръл Мотърс“ предупреди и че ответните мерки на правителствата в ключови пазари би наранило бизнеса ѝ отвъд океана. Автомобилният производител подчерта рекорда си в създаването на работни места, което е една от ключовите цели на търговската политика на Доналд Тръмп. Според компанията, тя е назначила 110 000 работници в САЩ и е инвестирала повече от 22 милиарда долара сред 47 производствени съоръжения, откакто излезе от водения от държавата банкрут през 2009 година. В изявление, министърът на търговията на САЩ Уилбър Рос заяви, че министерството му е изготвило около 2500 твърдения относно разследването, като публичното изслушване ще бъде на 19 или 20 юли. Докладът „ще ни позволи да направим най-информираното си предложение към президента“, заяви Рос. Сподели:", "date": "2018.07.01", "title": "\"Дженеръл Мотърс\"  скочи срещу митата върху вноса на автомобили"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D1%81-%D0%BF%D1%8A%D0%BB%D0%BD%D0%B0-%D0%B4%D0%B8%D1%81%D0%B5%D0%BA%D1%86%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B8-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2-news762151.html", "text": "Европа остана доста приятно изненадана от българското европредседателство. Надхвърлихме много очаквания. Като организация и като възможности да изведем някои неща докрай. Това заяви пред Би ТИ Ви началникът на кабинета на премиера Румяна Бъчварова. „Същността бе че две-трети от досиетата, които приехме са доведени до край – добави Бъчварова. - Това означава ново политическо разбиране и вникване в проблемите. И това наистина изненада Европа. Спечелихме най-вече авторитет. Никога България не е имала толкова добре подготвено правителство и толкова подготвени министри като в момента. Не мога да кажа, че покрай европредседателството другите неща са били загърбени от правителството. Въпреки че е имало над 50 събития като ангажименти на министрите покрай европредседателството, те са работили и по ресорните си проблеми. Могао да кажа, че покрай европредседателството, успяхме да видим проблемите в един по-широк контекст, което е много важно. Това липсваше досега на българското правителство. Проблемите не са малко и са отражение на цялостната картина в страна. Ключът към успешното управление е да знаеш как да решиш един проблем“. Румяна Бъчварова коментира и защо всички хора очакват проблемите им да бъдат решени лично от премиера Борисов. „Когато имал лидер с авторитет, това неизбежно се отразява върху начина по който мислиш, че може да се решават проблемите – коментира тя. - Борисов е човек, който реагира и на най-малкия проблем. Склонен е да се откаже от едно решение, ако някой предложи друго. Премиерът отказва за момента лично да се срещне с майките, които протестират, защото още няма ясно еднозначно решение. Заради това и бе гласувано повторно доверие на министър Петков“. За вота на недоверие срещу правителството Румяна Бъчварова заяви, че той логично е бил неуспешен, тъй като от БСП така и не са успели да се подготвят качествено за такова нещо. „Това бе едно медийно написано становище от тяхна страна – каза Румяна Бъчварова. - Не бяха подготвени. Тяхното бих го определила, като политическа нищета, която е притеснителна. Една по-активна опозиция помага на управлението на държавата, а чуваме само шум и крясъци от БСП. Това е лошо. Опозицията нямат реално условия за предизвикване на предсрочни избори. Всичко, което демонстрират са мечти. Те се надъхват за да повдигат духа си. Реалностите са такива, че те все още не могат да приемат случилото се на последните избори“. Румяна Бъчварова говори и за това дали може да се очакват промени в кабинета. „За промени в кабинета може да ви отговори само премиера – заяви началникът на кабинета на премиера Борисов. - След консултации с коалиционните партньори. Моето мнение, че би било грешка да се сменят министрите, които натрупаха толкова много опит в европредседателството. Още като министър на вътрешните работи се бях зарекла да не коментирам действащ министър на вътрешните работи, защото знам, че има изключително много обсотятелства, които хората не знаят.  Има едно натрупване на смяна на министри там в последните години и натрупване на проблеми. Нужно е спокойствие за да се вземат наистина нужните мерки. За проблемите в МВР отговорност носят и други страни. Заради това е нужно по-сериозно отношение и един по-дългосрочен мандат за да се вземат нужните мерки за дългосрочното развитие на системата. В тази позиция мисля, че съм изключително полезна на премиера и правителството, така че за мен промяна не стои на дневен ред. Бисер Петков, социалните министър, е много полезен и фактът че остана на поста си и продължава да работи по проблемите е достатъчна оценка за работата му. Лиляна Павлова се справи изключително добре с организацята на Европредседателството. Тя създаде един тон на атмосфера на спокойствие за реализацията на това събитие. Тя има възможности за бъдещо развитие както във вътрешен, така и в международен план. Иначе, не бих се ангажирала с конкретен отговор дали са възможни за промени в кабинета. Нека времето да отговори“. Румяна Бъчварова коментира и протестите заради повишаването на цените на газта. „ГЕРБ следи с внимание всички протести – каза тя. - Нито един няма да бъде неглижиран. Лошо е когато протести се политизират и се използват за политическа цел. Не мисля, че БСП биха могли да използват предстоящите протести за вдигането на цената на газта за своите политически цели. Надявам се това да не се случи“. Сподели:", "date": "2018.07.01", "title": "ГОРЕЩА ТЕМА! Бъчварова с пълна дисекция на българското европредседателство и вотът на недоверие: БСП са в политическа нищета"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8-%D0%BE%D1%82-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D1%87%D0%B5%D1%85%D0%B8%D1%8F-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BE%D0%B1%D1%80%D0%B0%D1%82%D0%BD%D0%BE-%D0%BC%D0%B8%D0%B3%D1%80%D0%B0%D0%BD%D1%82%D0%B8-news762128.html", "text": "Германски правителствен говорител заяви, че канцлерът Ангела Меркел \"приема със съжаление\" решението на Чехия да не взема обратно мигранти, регистрирани преди това като кандидати за убежище на нейна територия, предаде ДПА, цитирана отн БНР. По-рано Меркел обяви, че е постигнала подобна сделка на среща на върха на Европейския съюз. \"Чешката страна изрази готовност да сключи сделка за подобряване на сътрудничеството за връщане на мигранти в бъдеще. Ние приемаме със съжаление днешните коментари от Прага\", коментира германският правителствен говорител. Сподели:", "date": "2018.07.01", "title": "В Германия разочаровани от отказа на Чехия да вземе обратно мигранти"}
{"url": "http://pik.bg/%D0%BA%D0%BE%D1%81%D0%BC%D0%BE%D1%81%D1%8A%D1%82-%D0%BD%D0%B8-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0-%D1%81%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D1%83%D0%BB%D0%B5%D1%81%D0%BD%D1%8F%D0%B2%D0%B0%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B8-news762088.html", "text": "Как спътниците се използват за проследяване, в кои области е подходящо да се занимаваме със земеделие, как по-добре да \"дишаме\", как с помощта на дистанционно наблюдение може да се определи местоположението на пожари и каква друга информация от космоса оказва влияние върху ежедневието ни, без дори да предполагаме за това, разказва красноярският учен Егор Задреев. Когато погледнем в орбита към космоса - виждаме звезди. Когато погледнем в орбита към Земята - виждаме нашата планета. Целият въпрос и целият проблем са в това как да гледаме Земята. Ако я погледнем като обикновен човек, ще видим очертанията на моретата, океаните, континентите. Но ние ще я видим в много тесен диапазон, като цяло от 300 до 700 нанометра различава човешкото око. А спътникът може да вижда във всякакъв спектрален диапазон. Освен това, може да изреже всякаква част от спектралния диапазон. Тогава този фрагмент може да бъде обработен и по някакъв начин тази информация може да бъде използвана. Това е целият принцип на дистанционното наблюдение: използваме \"погледа\", който спътникът хвърля върху нашата Земя, след това обработваме тази картина и получаваме важната за нас информация. Вторият плюс е, че спътникът лети непрекъснато. Всичко, случващо се на земята, което той заснема, го прави в динамика. Най-простият пример: наблюдаваме как расте дадена растителност. Ако погледнем в този спектрален диапазон, в който се осъществява процесът на фотосинтезата, можем лесно да кажем: \"Това растение активно расте\". За да са зелени листата им, те абсорбират тази част от спектъра, която е необходима за фотосинтезата. Затова, съответно, ние няма да го видим от спътника. Щом листата престанат да растат, тогава тази светлина няма да се абсорбира и ние ще ги видим. Затова е много лесно да проследим през годината как Земята отначало цъфти вследствие на климатичните промени и времето и след това увяхва. И в общи линии, ние за първи път от появата на спътниците започнахме да гледаме Земята като едно цяло. Видяхме \"зелената вълна\" - как се разпространява от юг на север по време на настъпването на лятото, а след това, обратно, си отива. С темпа на промяна на този зелен цвят (казано опростено) можем да оценим колко ефективно фотосинтезират нашите растения. Значи, можем да изчислим колко бързо се формира новата биомаса. Например, с тези данни вече можем да оценим всичко, което се произвежда на планетата Земя. Можем да го правим от година до година и да видим как изменението на климата засяга този процес. И още повече сега , когато спътниците започнаха да виждат с по-висока резолюция ... Сега големината на пикселите се приближава до десетки и стотици метри, което означава, че всеки земеделски производител може на всяка от своите ниви да има няколко точки, които да показват как се развива реколтата в конкретния участък. Сподели:", "date": "2018.07.01", "title": "КОСМОСЪТ НИ НАБЛЮДАВА! Спътниците улесняват живота ни"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D0%B0%D0%B4%D0%BD%D0%B0-%D0%BD%D0%B0-%D0%BF%D0%BB%D0%B0%D0%B6-%D0%B2-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-news762122.html", "text": "Един човек е загинал, а други трима са с различни наранявания, след като хеликоптер е паднал вчера на плаж в североизточната част на Пуерто Рико, съобщава „Асошиайтед Прес“. Съобщава се, че трагедията се е разиграла недалеко от град Рио Гранде, западно от Сан Хуан. Паднал е частен хеликоптер JetRanger. Чертвата и тримата пострадали са били в хеликоптера. Причините за случилото се, се разследват от Федералното авиационно управление на САЩ. Сподели:", "date": "2018.07.01", "title": "Един загинал, след като хеликоптер падна на плаж в Пуерто Рико"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D1%80%D1%83%D1%81%D0%BE%D0%B2%D0%B5%D1%82%D0%B5-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D1%81-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8--news762146.html", "text": "\"За първи път малкия и средния бизнес ще могат получат важни съвети. Утре сутрин в Ямбол ще открием първия икономически център\". Това заяви лидерът на Атака и председател на парламентарната група на Обединените патриоти. Сидеров заяви, че е съвсем възможно държавата ни да върви напред при една концентрация на енергия. \"Това е ролятата на политиката, да подобрява живота на хората, пари ще има когато имаме развитие, когато имаме нещо което се произвежда и се изнася, а не да имаме само молове\", допълни още лидерът на Атака. За изтеглените инвестиции, Сидеров коментира, че едни си отиват, но други ще дойдат и е работа на законодателите да направят добри условия и подчерта, че за първи път страната ни започва да защитава интереса си, като даде за пример една Франция. по добри условия няма, ниски данъци и добра среда. друг е въпроса какво търсят инвеститорите\", заяви Сидеров и отново припомни концесията за злато, като допълни, че ще говори с вицепремиера Валери Симеонов да извади на масата въпросните концесии и да бъдат преразгледани. Ремонт на кабинета може да се направи винаги\", заяви Сидеров, като бе категоричен, че все пак това е работа на премиера Борисов и това ще се обсъди на коалиционен съвет, но не вижда за момента такива индикации. По повод думите на Цветан Цветанов, че Русия и Китай заплашват световния мир, Сидеров определи като груба политическа грешка, тъй като едно такова невярно твърдение се отразява лошо на страната ни. \"Запалени страни не от Русия, а от друга голяма държава има десетки примери\", допълни Сидеров. Лидерът на Атака не беше запознат с думите на своя коалиционен колега, тъй като вчера се е отдал на семейството си, но припомни за идеята си за неделно училище за политици, където ще дава безплатни уроци. \"Предстои среща между Путин и Тръмп, които ще се разберат и къде оставаме ние тогава, затова трябва да се внимава какво се говори\", припомни още Сидеров. Сподели:", "date": "2018.07.01", "title": "ЕКСКЛУЗИВНО! Волен Сидеров с тежък коментар за трусовете в правителството и с важни съвети към Цветанов"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B0-%D1%81%D0%BF%D0%B0%D1%81%D0%B8%D0%BB%D0%B8-60-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news762129.html", "text": "Испанските власти са спасили 60 нелегални в Средиземно море, съобщава изданието El Pais. Според информацията, гумена лодка, пълна с мигранта, е осатнала на дрейф в морето цяла нощ. На сутринта тя е била забелязана от испански морски съд, който е спасил бедстващите на лодката. Властите на Испания са разрешили на лодката да акостира на пристанището в Барселона. Уточнява се, че правителството на Испания е издало разрешителното, след като преди това такова са отказали властите в Италия и Малта. Сподели:", "date": "2018.07.01", "title": "Испанските власти са спасили 60 нелегални в Средиземно море"}
{"url": "http://pik.bg/%D0%BD%D0%B0%D0%B4-300-%D1%81%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%BF%D1%80%D0%B5%D0%B7-%D0%BC%D0%B0%D0%B9-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news762163.html", "text": "Общо 304 са новорегистрираните безработни в Бюрото по труда във Враца през месец май. Това съобщи пред „Конкурент“  шефът на дирекцията Маргарита Ангелова. 153-ма от тях, или 50.33% са се регистрирали след освобождаване от работа с право на парично обезщетение. 20 от безработните са попаднали на борсата след приключили програми и мерки за заетост, а 33 от новорегистрираните са се върнали от чужбина или от други региони в страната. Така общият брой на безработните в бюрото по труда през май е 2 759 души. Това е със 114 по-малко в сравнение с април и с 560 по-малко в сравнение със същия период на миналата година. Равнището на безработицата в област Враца е 12.98%, при 6.11% за страната. Най-ниско то е в община Враца - 6.21 %, а най-високо в общините Борован и Хайредин – съответно 43.17 % и 40.05 %. Сподели:", "date": "2018.07.01", "title": "Над 300 са безработните, регистрирани през май във Врачанско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news762142.html", "text": "Четирима души са загинали при катастрофата на АМ \"Тракия\", в района на 107 км. Това съобщават от пресцентъра на МВР. Сигнал за тежия пътен инцидент е получен в 6.10 часа тази сутрин. По първоначални данни на АМ „Тракия“, в района на 107 км, лек автомобил „Фолксваген Транспортер“ се ударил в товарен „Мерцедес 317“. В резултат на удара на място са загинали четирима, а други трима са настанени в болнично заведение. Извършен е оглед. По случая е образувано досъдебно производство. Обходен маршрут: . п.в. Пазарджик – път II-37 гр. Пазарджик – път I-8 Пазарджик - Пловдив – път III-8008 - п.в. Цалапица. Движението се регулира от пътни полицаи. Сподели:", "date": "2018.07.01", "title": "ИЗВЪНРЕДНО! Адска катастрофа на \"Тракия\", четирима са загинали"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D0%BE%D1%87%D0%B8%D1%82%D0%B0-%D1%81%D0%B2%D0%B5%D1%82%D0%B8-%D0%B1%D0%B5%D0%B7%D1%81%D1%80%D0%B5%D0%B1%D1%8A%D1%80%D0%BD%D0%B8%D1%86%D0%B8-%D0%BA%D0%BE%D0%B7%D0%BC%D0%B0-%D0%B8-%D0%B4%D0%B0%D0%BC%D1%8F%D0%BD-news762134.html", "text": "Днес Православната църква почита Свети безсребърници Козма и Дамян. Възвръщане честните мощи на преп. Йоан Рилски чудотворец. Първият ден на юли е празник на всички лечители. Набраните от тях в нощта срещу Еньовден билки, се разпределят и сортират. Св. безсребърници и чудотворци Козма и Дамян били братя от Асирия, Мала Азия. Баща им грък - езичник, починал рано; майка им Теодотия - християнка, ги утвърждавала в християнските добродетели, впоследствие била причислена към лика на светиците. И двамата братя изучили целебните свойства на разни билки и се прочули като целители. Господ Иисус ги надарил с чудотворна целебна сила: лекували безплатно и хора, и добитък. Над гроба им по-късно бил построен храм, в който ставали чудеса по тяхно небесно молитвено застъпничество. Св. Козма и Дамян били родни братя. Те се родили в провинцията АсияРечник, Мала Азия. Баща им бил езичник, а майка им Теодотия изповядвала християнската вяра. Мъжът й починал рано, и младата вдовица заживяла благочестив живот, като изпълнявала съвета на св. Ап. Павел: \"Истинската вдовица се надява на Бога и пребъдва в моления и молитви денем и нощем\". Теодотия поучавала децата си да водят богоугоден живот, учила ги на страх Божи, съветвала ги да се утвърждават в християнските добродетели. Козма и Дамян от ранна възраст залягали да изпълняват Божия закон. Когато порастнали, те просияли със своите добри дела като две светила. За да бъдат полезни на ближния, те се заели да изучават лекарското изкуство; изучили вълшебните свойства на различните билки и се прочули като лекари. Господ Иисус благословил двамата лекари и им дарувал чудотворна целителна сила. Братята били много скромни. Те не търсели земна слава и величие, нито пък богатства. Не взимали от излекуваните болни ни пари, ни дарове, изпълнявайки строго съветите на Спасителя към апостолите: \"Болни изцерявайте, прокажени очиствайте... Даром получихте, даром давайте\". Заради тяхното безкористие св. Църква ги назовава \"безсребреници\". Една християнка на име Паладия, която боледувала много години и похарчила голяма част от имота си по лекари, като узнала за тези лекари, изпратила хора да ги повикат, за да я излекуват. Св. Козма и Дамян изпълнили молбата й. Те посетили дома й, помолили се над нея и я излекували от тежката болест. Зарадвана, тя поискала да ги възнагради. Те отказали. Тя обаче настояла един от двамата да приеме поне три яйца в чест на св. Троица. По-малкият брат, св. Дамян, понеже тя го заклела в името на св. Троица, приел скромния дар – трите яйца. Когато по-късно големият брат узнал, че св. Дамян нарушил дадения пред Бога обет да не приемат никакви дарове за лекуването, поръчал на християните след смъртта им да не ги погребват в един гроб. Дамян, като нарушител на обета, да бъде погребан отделно. Пръв починал св. Козма. Когато починал и св. Дамян, християните преценили, че поръчката на св. Козма е прекалено строга и не я изпълнили. Като родни братя, които извършили един подвиг и постигнали равна светост, те били погребани в един гроб. По-късно над този гроб бил построен храм, в който се извършвали много чудеса по тяхното молитвено застъпничество. Сподели:", "date": "2018.07.01", "title": "Православната църква почита Свети безсребърници Козма и Дамян"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D1%82%D0%BE-news762182.html", "text": "Днес КЕВР обяви официално повишаването на цените за тока и парното. Не липсваха и недоволни граждани, които протестираха под прозорците на регулатура. Въпреки, че темата се обсъжда от дълго време и се отлагаше, от днес вече влизат в сила нови цени. Агенция ПИК потърси за комент Александър Сиди от ВМРО-Обединени патриоти, който е и член на енергийната комисия към парламента. Пред медията ни той коментира горещата новина за решението на КЕВР за повишаване на цените на електрическата и топлинната енергия. Интервю на Васил Георгиев - Трябва да се запозная по-подробно с решението за по-обстоен коментар.  За съжаление, както всеки път, повишението на цените няма как да не се отрази и на обикновените граждани. Друг е въпросът за конкретните мотиви на  Комисията за енергийно и водно регулиране (КЕВР) за това решение. Както и преди съм казвал, дори увеличение с 0,001% не е приятно за българския гражданин и то няма как да не се отрази на поскъпването на живота му като цяло. От Комисията твърдят, че цената на газа се увеличава и на базата на това трябва да поскъпне и топлинната и електрическата енергия. - Да. Далеч по-неприятно е увеличението на топлоенергията, заради по-високия скок на това увеличение. Доста е неприятно, но трябва да се съобразим с условията на пазара. Надявам се от енергийните дружества да имат наистина сериозна мотивировка за новите цени. Аз лично ще попитам за конкретните мотиви на отделните разпределителни дружества за съответната цена, която искат. Какво е наложило да искат такава цена.  Защото ние патриотите винаги сме се борили за прозрачност и яснота. - Надявам се да обяснят какви точно инвестиции са направени от съответното дружество, на базата на което предлагат и новата цена, и да докажат, че наистина имат нужда от тази нова цена. Дано за след 1 януари да се спре с тези скокове. Можем само да поискаме обяснение за формирането на тези цени. Увеличението обаче си остава факт. - За искането на ВМРО за промени в закона, даващи по-голяма защита на полицаите, мога да кажа, че желанието ни е да дадем възможност на българския полицай да не се чувства безпомощен, а да повярва в държавата. Да не се притеснява, че разни псевдо правозащитни организации ще го изкарат виновни за това, че просто си изпълняват задълженията и че прилагат законите. Мотивите ни за такова искане са много. Пресен е случаят в Ботевград. Не може срещу полицаите да се хвърлят камъни и дърве, а след това, разни правозащитници да защитават тези, които са атакували служителите на реда и виновни да излизат полицаите за това, че си вършат задълженията. Вижте как стоят нещата в Гърция, във Франция. Там виждаме, че когато се случват безредици, се използва сълзотворен газ и гумени куршуми, за да се въдвори ред. Веднага трябва да уточня, че не говоря за протести, в които има политически искания. Става дума за такива ексцесии, като случилото се в Ботевград. Като пример в другата посока, веднага ще ви припомня и случилото се преди години пред Парламента, когато полицаи наистина превишиха правата си. А разни правозащитници разглеждат и двама примера под общ знаменател, като превишаване на правомощията на полицията. Ясно е, че сред полицаите има притеснения при ситуации, като тези в Ботевград. И те идват не заради закона, а заради това, че един куп правозащитни организации защитават тези, които ги атакуваха с камъни и дърва. Искаме полицаите да вършат спокойно задълженията си и наистина да вярват, че вдъхват уважение и респект. Да знаят, че държавата наистина е зад тях и им помага да си вършат професионално задълженията, че са защитени. Нужно е да се работи за засилване, за подобряване на имиджа на полицаите. За издигане на авторитета им. Това искаме от ВМРО. Сподели:", "date": "2018.07.01", "title": "САМО В ПИК! Патриотът Александър Сиди с горещ коментар пред медията ни за новите цени на тока и парното: Енергийните дружества трябва обстойно да мотивират исканията си"}
{"url": "http://pik.bg/%D1%81%D0%B0%D1%89-%D0%BD%D0%B0%D1%82%D0%B8%D1%81%D0%BA%D0%B0%D1%82-%D0%B8%D0%BD%D0%B4%D0%B8%D1%8F-%D0%B4%D0%B0-%D0%BD%D0%B5-%D0%B2%D0%BD%D0%B0%D1%81%D1%8F%D1%82-%D0%B8%D1%80%D0%B0%D0%BD%D1%81%D0%BA%D0%B8-%D0%BF%D0%B5%D1%82%D1%80%D0%BE%D0%BB-news762159.html", "text": "Министърът на петрола на Индия Дармендра Прадхан заяви пред журналисти в Мумбай, че страната му ще служи на интересите си, докато решава за вноса на петрол, след като на 26 юни беше съобщено че администрацията на американския президент Доналд Тръмп ще поиска от всички свои съюзници да прекратят вноса на ирански петрол, предава иранската информационна агенция Mehr. От петролното министерство на Индия са поискали от рафинериите да се приготвят за „драстично прекратяване“ на вноса на ирански петрол от ноември тази година, заявиха двама източници от този сектор. Официалната позиция на индийското правителство е, че то отказва да признае едностранно наложените санкции от САЩ и вместо това ще се придържа към санкциите на ООН. Но двамата източници разкриват, че Индия, най-големият купувач н ирански петрол след Китай, ще бъде принуден да предприеме действие, за да защити излагането си към американската финансова система. Петролното министерство е провело среща с рафинериите на 28 юни, призовавайки ги да започнат да се оглеждат за алтернативи на иранския петрол, допълниха още източниците. Сподели:", "date": "2018.07.01", "title": "САЩ натискат Индия да не внасят ирански петрол "}
{"url": "http://pik.bg/%D0%B7%D0%B0%D1%81%D0%BF%D0%B0%D0%BB-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81-%D0%BF%D0%BE%D0%BC%D0%BE%D1%80%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news762191.html", "text": "Катастрофа между 3 коли затвори за часове пътя между Бургас и Поморие, съобщава Би Ти Ви. Шофьорът на едната кола заспал зад волана, навлязъл в насрещното движение и челно ударил друг автомобил. Трети шофьор, за да избегне удара, се блъска в мантинелата. Пострадали са двама души, които са без опасност за живота. Катастрофата предизвика километрични задръствания и в двете посоки. Сподели:", "date": "2018.07.01", "title": "Заспал шофьор предизвика меле на пътя Бургас-Поморие (СНИМКИ)"}
{"url": "http://pik.bg/%D1%81%D0%B0%D1%89-%D0%B8%D1%81%D0%BA%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%82%D1%8F-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B5%D1%81-news762196.html", "text": "Президентът на САЩ Доналд Тръмп ще бърза да сключи търговска сделка с Великобритания, след като тя напусне Европейския съюз през следващата година. Това е заявил съветникът по национална сигурност на САЩ Джон Болтън, цитиран от британския вестник The Daily Express и „Фокус“. Според източник от Белия дом, Болтън е имал разговори с депутати от британския парламент, на които им е съобщил, че американският президент е нетърпелив да „ускори“ бизнес връзките с Великобритания. Джон Болтън проведе среща с членове на Европейската изследователска група в Лондон през изминалата седмица. В разговорите се включи и националния съветник по сигурност на Великбритания Марк Седуил. Там Болтън е заявил пред членове на Консервативната партия, че Доналд Тръмп вече прави планове за периода след излизането на Великобритания от ЕС и вярва, че търговско споразумение трябва да бъде сключено. През изминалата седмица се появиха информации, че американският президент е предложил на френския си колега Еманюел Макрон да напусне ЕС. Макрон не пожела да потвърди или отрече тези информации. Сподели:", "date": "2018.07.01", "title": "САЩ искат търговско споразумение с Великобритания, след като тя излезе от ЕС"}
{"url": "http://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%80%D0%B0%D0%BA%D0%B5%D1%82%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D1%81%D0%B5%D0%BA%D1%83%D0%BD%D0%B4%D0%B8-%D1%81%D0%BB%D0%B5%D0%B4-%D0%B8%D0%B7%D0%BB%D0%B8%D1%82%D0%B0%D0%BD%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-news762169.html", "text": "Япония космическа ракета се взриви секунди след изстрелването си в северната префектура Хокайдо, съобщава БТВ. Ракетата МОМО-2, разработена от частна японска компания, бе с дължина 10 метра и тегло близо 1 200 килограма. Тя трябваше да достигне 100 километра височина. По информация на японски медии, няма пострадали при инцидента. Миналата година ракета МОМО-1 на същата компания се издигна на 20 километра височина, преди двигателят ѝ да спре и тя да падне в океана. Снимка: БТВ.БГ Сподели:", "date": "2018.07.01", "title": "Космическа ракета се взриви секунди след излитане в Япония"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news762204.html", "text": "България е сред любимите летни дестинации на германците. Какво трябва да знаят германските туристи, които посещават тази страна? Съветите си „Зюддойче Цайтунг“ публикува под заглавие „На почивка в България: Защо не?“. Материалът e на агенция БГНЕС. Ако са Ви черпили с домашна ракия... Много шофьори се изкушават да изпият по някое и друго питие преди да седнат зад волана. Мислят си, че знаят на какво количество алкохол се равняват допустимите 0,5 промила. „Но внимание!“, предупреждава германският „Зюддойче Цайтунг\": „Ако сте пили българска домашна ракия, сметките Ви могат да се окажат криви\". Когато българите клатят с глава... Когато човек е на почивка в страна, чийто език не говори, често се налага да използва мимики и жестове. На повечето места по света кимането сигнализира съгласие и потвърждение, а клатенето на глава - несъгласие. Но не и в България, пише „Зюддойче Цайтунг“: „Когато българите не са съгласни, те кимат. Когато се съгласяват, клатят с глава - и то въодушевено. Затова: Кимайте само в знак на несъгласие!\", съветва германското издание. Не оставяйте в колата никаква техника и пари! „Растящата престъпност през последните години предизвика растящо безпокойство сред мнозина българи. Носят се какви ли не слухове за наличието на руска и турска мафия. Макар и да няма място за паника, все пак трябва да се знае, че България не е вече така сигурна, както едно време\", пише „Зюддойче Цайтунг“. Изданието съветва туристите да носят ценностите със себе си и да ги пазят грижливо, да паркират само на охранявани паркинги и да не оставят в колите си никакви видеокамери, мобифони и дамски чанти, както и да не демонстрират излишно, че носят в себе си големи суми в брой. Не се подвеждайте по подобни предложения! „Да обменяте валута по улиците на българските градове не си заслужава, а и е нелегално. Макар и по-рядко от преди, но все още се срещат мошеници, които предлагат на туристите обмяна по курс, по-изгоден от официалния. В никакъв случай не се подвеждайте по подобни предложения, защото в България има много ловки фалшификатори на банкноти\", пише „Зюддойче Цайтунг\". Изданието съветва германските туристи да проявяват мнителност и тогава, когато някой им предложи да им развали по-голяма банкнота с по-дребни. Вестникът препоръчва още да не се ползват услугите на обменни бюра, защото в много от тях курсовете са неизгодни, а да се ходи в банка или да се теглят пари от банкомат. Гледайте си в краката! Разходките по тъмно са крайно опасни. Но не толкова заради джебчиите, а заради дупките по уличната настилка и тротоарите, твърди германското издание и препоръчва на германските туристи да си носят джобни фенерчета. Сподели:", "date": "2018.07.01", "title": "Вижте какво съветват германските туристи в България"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B0%D0%B1%D0%B2-%D1%89%D0%B5-%D0%B8%D0%B7%D0%B2%D0%B0%D0%B4%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%B0%D1%80%D0%B3%D1%83%D0%BC%D0%B5%D0%BD%D1%82%D0%B8-%D0%B7%D0%B0-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80-news762199.html", "text": "АБВ ще извади допълнителни аргументи за отстраняването на министъра на вътрешните работи Валентин Радев. Това каза председателят на АБВ Румен Петков по повод четвъртия рожден ден на партията. Петков заяви, че АБВ е формирала четири приоритета за силно политическо лято - гарантиране на сигурността на гражданите, на енергийната сигурност и перспектива, вниманието към културата и духовността и изборната уредба на страната. По отношение на сигурността, председателят на АБВ заяви: „Ще извадим допълнителни аргументи за отстраняването на министъра на вътрешните работи, защото той е тежък провал. Ще предложим конкретни неща, които са свързани с дислокацията на състава на МВР, подготовката и преподготовката на кадрите. Трябва да е ясно, че с такива недоразумения в политическото ръководство, това няма как да се случи“, каза председателят на АБВ. Сподели:", "date": "2018.07.01", "title": "Румен Петков: АБВ ще извади допълнителни аргументи за отстраняването на министър Валентин Радев"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%80%D0%BE%D0%BC%D0%B0%D0%BD-news762206.html", "text": "Общината. Отменено е частичното бедствено положение в община Роман. Това съобщиха от Частичното бедствено положение бе обявено за град Роман и селата Средни рът, Караш и Хубавене на 29 юни. Вследствие на проливните дъждове река Малък Искър покачи нивото си и излезе от крито си. Бяха залети десетки къщи и земеделска земя. Жителите на засегнатия район бяха евакуирани. В Роман при токов удар загина 62-годишен мъж в опит да отводни мазето на къщата си. Екипи на пожарната продължават да отводняват мазета и приземни етажи. Комисии описват щетите на частните имоти и публичната инфраструктура. Сподели:", "date": "2018.07.01", "title": "Отмениха частичното бедствено положение в Роман"}
{"url": "http://pik.bg/%D0%BD%D0%B0%D0%B3%D0%BB%D0%B8-%D0%B0%D0%BF%D0%B0%D1%88%D0%B8-%D0%B0%D1%82%D0%B0%D0%BA%D1%83%D0%B2%D0%B0%D0%BB%D0%B8-%D0%B4%D0%BE%D0%BC%D0%B0-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BD%D0%B0-%D0%B4%D0%B2%D0%B0-%D0%BF%D1%8A%D1%82%D0%B8-%D0%B7%D0%B0-%D1%87%D0%B0%D1%81%D0%BE%D0%B2%D0%B5-%D0%B2-%D1%81%D0%B5%D0%BB%D0%BE-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8%D0%B9%D1%86%D0%B8-news762193.html", "text": "84-годишен дядо от село Септемврийци е станал жертва на среднощни апаши. Два пъти в една и съща нощ бандитите нахлували в дома му, съобщава „Конкурент“.  В събота полицията ги е спипала. И двамата нападатели били местни – единият е 12-годишен с инициали М.А., а вторият е стар познайник на криминалистите – 22-годишният В.Д. Той е арестуван, съобщиха от областната дирекция на МВР. Дядото е със синини по лицето. Прегледан е от лекар, опасност за живота му няма. Сигналът за нападението над К.М. е подаден в петък в полицията в Лом. На мястото веднага са изпратени криминалисти. Пред тях пенсионерът разказал, че бил легнал, когато чул в дома му да нахлуват крадци. Старецът не се обадил и апашите задигнали всичката храна, която успели да открият. След около час обаче се върнали. В.Д. халосал дядото по главата, наритал го и крещял срещу него да дава парите. Човечецът нямал какво да им даде. Двамата нападатели обиколили къщата, не открили пари и се изнесли. После се появила полицията. Бандитите са спипани няколко часа по-късно. Сподели:", "date": "2018.07.01", "title": "Нагли апаши атакували дома на пенсионер на два пъти за часове в село Септемврийци"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BD%D0%B5-%D0%BF%D0%BE%D0%BA%D0%B0%D0%BD%D0%B8-%D0%B1%D1%80%D0%B0%D1%82-%D1%81%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-news762138.html", "text": "Росен Плевнелиев не поддържал близки отношения с брат си Румен и неговите двама синове. Нито баткото на бившия президент, нито племенниците му бяха удостоени с покани за събитието на годината – сватбата му с Деси Банова. Преди да стане баща, Росен се отнасял към децата на брат си като към свои. Съветвал ги и им помогнал да поемат по трудния житейски път, но днес били хладни един към друг. С брат си бившият държавен главен също общувал по-скоро делово, защото Румен не одобрявал изцепките в личния му живот. Баткото на Плевнелиев се оказа не по-малко богат от него. Според запознати той също притежавал имот в елитния затворен комплекс „Резиденшъл Парк“, където Росен и Деси в момента живеят. После го продал, но инвестирал в друго жилище, което се намирало на метри от резиденцията. За него се разбра, когато преди известно време стана обект на нагли крадци, които задигнаха оттам ценности за хилядарки, а за да открие апашите, баткото на президента започна свое разследване и ангажира дори „Господари на ефира“. Освен това Румен бил собственик и на други апартаменти в столицата, Пловдив, Гоце Делчев, Тетевен, които отдавал под наем. Макар да е дипломиран атомен инженер, който дълги години бил на гурбет в Австралия, към момента въртял цъфтящ строителен бизнес. Последният му проект разбунил духовете в родния му Благоевград и насъскал съгражданите му срещу него. Преди 2 години братът на политика започнал строеж на нова кооперация, а разрешителното от Общинския експертен съвет получил мигновено. Тогава конкурентите му надали вой, че бил връзкар, но не посмели да му подливат вода. В допълнение към строителната корпорация Румен и жена му Петя въртели и автомивка, в която според благоевградчани налели 200 хиляди за надземна и подземна инфраструктура. По-големият от двамата му синове – Андрей, също имал собствен бизнес, свързан с продажба на части за автомобили. 31-годишният племенник на експрезидента наскоро станал татко на момиченце. По-малкият му брат Станислав, който е на 26 години, към момента имал стремежи за кариери извън България и затова се преместил и заживял в Лондон, където работел в престижна компания като компютърен специалист. Двамата племенници на Росен Плевнелиев не поддържали връзка и с неговите двама синове – Асен и Павел, а причината за хладните отношения остава загадка. Сподели:", "date": "2018.07.01", "title": "САМО В ПИК И \"РЕТРО\"! Плевнелиев не покани брат си на сватбата "}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D0%BB%D0%B0%D0%B3%D0%B0-%D1%82%D0%B0%D0%B2%D0%B0%D0%BD-%D0%B2%D1%8A%D1%80%D1%85%D1%83-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82%D0%B8%D1%82%D0%B5-news762208.html", "text": "Китай обмисля въвеждането на таван върху възнагражденията на знаменитостите и затягане на данъчния контрол върху доходите им, пише Блумбърг, цитиран от Профит. Комитетът по публичните изяви на Китайската комунистическа партия издаде специална директива, в която призовава за край на \"неразумното заплащане\" и по-строг контрол върху т. нар. \"Ин и Ян\" договори, с които се укриват данъци. Специалните договори за укриване на данъчни задължения предизвикаха шумен скандал в Китай преди няколко седмици, след като телевизионен водещ разкри документи за доходите на Фан Бинбин, която е една от най-високоплатените актриси в страната. Данъчната администрация съобщи, че е започнала проверка на студиото на актрисата. Самата Фан Бинбин отрече да е извършвала каквито и да било незаконни действия, но опасенията, че разследването по нейния казус може да засегне много по-широк кръг от хора и фирми, доведоха до разпродажби на акциите на китайските филмови компании. Според новите разпоредби заплащането на актьорите няма да може да надхвърля 40% от общата стойност на продукцията. Изпълнителите на главните роли пък няма да могат да взимат повече от 70% от целия бюджет, определен за възнаграждения на актьорите в даден филм. Лимитите ще засенат не само пълнометражните фирми и телевизионните сериали, но и всички останали продукции, включетелно и тези, които се излъчват онлайн. Т. нар. \"Ин и Ян\" споразумения включват два отделни договора - в едния е записана ниска сума, която се използва за деклариране на доходите пред данъчните, а вторият остава извън декларацията и в него обикновено се уговаря реалното заплащане на звездите. В партийната директива обаче се отбелязва, че космическото заплащане на актьорите и укриването на данъци са довели до \"боготворене на парите\" и \"изкривяване на социалните ценности\". Според държавните чиновници филмовата индустрия би трябвало да поставя обществената полза на първо място. Сподели:", "date": "2018.07.01", "title": "Китай слага таван върху заплатите на знаменитостите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BB%D0%B5%D0%B4-%D0%B4%D0%B2%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D0%BC%D0%B0%D0%B9%D0%BA%D1%8A%D0%BB-%D1%87%D0%BE%D1%80%D0%BD%D0%B8-%D1%81%D0%B5-%D0%B6%D0%B5%D0%BD%D0%B8-%D0%B7%D0%B0-%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0-%D0%B8-%D1%81%D0%BF%D0%BE%D0%BD%D1%81%D0%BE%D1%80%D0%BA%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA-news761743.html", "text": "Никол Райдмън, бизнесдамата, за която Майкъл Чорни се сгоди през седмица, е сред топ светските лъвици в Израел, като звездата й е изгрява в местно риалити, а в последствие брюнетката става и спонсор на израелската армия, съобщи светското предаване на ПИК TV \"Жълтите новини\". Бившият собственик на футболния \"Левски\", който през 2004 г. бе изгонен от България, тъй като в Израел го погнаха за пране на пари, предложи брак с диаманте пръстен на 34 години по-младата от него Никол. За тържеството в ресторант в Тел Авив от Москва пристигна самият Филип Киркоров, който със сигурност ще уважи и сватбата им. В \"Уикипедия\" брюнетката с фигура на топмодел е представена като бизнесдама и филантроп. Родена е в Одеса, единствено дете на родителите си. Майка й е преподавател по музика в концерваторията в Одеса. През 1996 г. Райдмън емигрира в Израел и започва работа като продавач-консултант в магазин за играчки. След гимназията записва Международин отношения в местен университет, в същото време работи е и като гримьор.Звездата й изграва в израелско риалити шоу, в което участва два сезона. Преди седем години Райдмън отваря магазин за луксозни облекла в Тел Авив. Има и собствен парфюм, който се продава единствено в безмитните зони на летищата. През 2014 г. по време на израелската въздушна операция над Ивицата Газа Никол Райдмън дарява огромни суми за закупуването на бронежилетки, храна и облекло на войниците. Булката на Майкъл Чорни е била корица на всички дамски и модни списание в Израел. В началото на годината светската лъвица заедно с децата си от Чорни, Мишел и Ричард, се снимаха в реклама на обувки, като дариха хонорарите си на фондове за борка с рака. Райдман заделя големи суми за благотворителност, но не лишава от нищо децата си. По време на снимките в разговор с репортер на израелска онлайн медия, Никол споделя, че седемгодишната й дъщеря разполагаа с Айфон10. 3-годишният й син искал същия, но родителите му задоволили прищевките му с по-старата седма версия. По думите на Райдмън, тя и Чорни все пак се стремят да възпитават децата си на човечност и че парите не са най-важните. А на въпрос на репортера дали с Майкъл Чорни планират да имат още деца, риалити звездата отвръща отрицателно. Самият олигарх е баща на още четири деца от двата си предишни брака, а вече има четири внука. За годежа и предстоящата сватба в Израел се говори още от началото на годината. Никол обаче до последно не вярва, че Чорни ще й предложи брак, тъй като, както самата тя споделя, олигархът има проблеми със ставите и няма как да й падне на колене. В клипчето от годежа, което Райдман сподели в Инстаграм, наистина се вижда, че Чорни тръгва да кляка, но моментално се изправя. Сподели:", "date": "2018.07.01", "title": "САМО В ПИК! СЛЕД ДВА РАЗВОДА! Майкъл Чорни се жени за риалити звезда и спонсорка на израелската армия! Вижте с каква топ красавица живее бившият собственик на \"Левски\" (СНИМКИ)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D1%82%D0%BE%D0%BD%D0%B8-%D1%86%D0%B5%D1%81%D0%B5%D0%BA%D0%B0%D1%80%D1%8F-%D0%B4%D0%B0-%D0%B1%D1%83%D1%82%D0%BD%D0%B5-%D0%B7%D0%BD%D0%B0%D0%BC%D0%B5%D1%82%D0%BE-%D0%B8-%D1%86%D0%B0%D1%80%D1%8F-news762224.html", "text": "Критичната, съдбоносната, определящата бъдещето на \"червените\" ос - Сектор \"Г\" - супер съоръженията на Мондиала - ложата на \"Българска Армия\" предизвика трус в родния футболен елит. Словесното уточняване между Росен Петров-Животното (сред лидерите в митичната за \"червената\" публика трибуна), Христо Стоичков (в момента анализиращ събитията на Световното и легенда номер 1 може би на балканския футбол) и Гриша Ганчев (благодетел на ЦСКА) породи редица дискусии. И най-вече основа за разрив на \"Армията\". А всичко това... заради трансфер на Антон Недялков, бивш ляв защитник на \"червените\", от американски клуб в Лудогорец. Понеже страстите на и около \"Българска армия\" са много, ето само размисли: Тони Недялков игра толкова малко месеци за \"червените\", че по никакъв начин не може да е сред митичните за клуба асове. Същият бранител явно НЕ Е ЦЕСЕКАР (от калибъра на гореизброените имена, що се отнася до лична идеология, избор). По всичко личи, въобще не е и \"армеец\". Но това не означава, че не е донесъл сериозни средства в касата на клуба от \"Българска армия\" с трансферната одисея. И още по-малко следва да бъде разсипван от критики. Един от класните български футболисти в момента, ще е прекрасно за родния най-любим спорт, ако продължи с добрите игри на терена и помага на националния ни отбор. Росен Петров-Животното, естествено, че не само лидерите на Сектор \"Г\", а всеки един фен на ЦСКА, може да изрази позицията си относно клуба. За \"червените\" обаче ще е пагубно, ако тези мнения доведат до разединение. Поредният сезон в елита скоро ще започне, а от публиката на \"армейците\" се очаква да подкрепя гранда, както винаги го прави през годините. Появява се обаче и друга сложна тема. От ЦСКА 1948 зададоха въпрос как Иван Велчев-Кюстендилеца и \"Ред Енимълс\" ЕООД ще намерят спешно 8 милиона лева, за да се плати... емблемата на ПФК ЦСКА АД, при положение, че Велчев е безработен. Относно Иван Велчев, определено може да се превърне в емблематичен тартор на \"армейската\" агитка, това обаче минава през изключително много процеси между самите \"червени\" привърженици (подходът им към спортните мероприятия), сред които Кюстендилеца явно се ползва с доверие и уважение. А тези 8 милиона лева, ако и ще се плащат, логично е да дойдат от мощната в момента фигура в ЦСКА. С термин от шахмата - Царя на \"Армията\". Гриша Ганчев извади \"червените\" от голготата на аматьорския футбол. Ясно е, че той до огромна степен ще определи бъдещето на \"армейците\" като фактор на родна и международна сцена. Клубът се завръща в Европа, има отбор, който да щурмува титла в България. Разполага и с работеща школа. За да са налице успешни кампании пред ЦСКА, съставът ще се нуждае от класни собствени юноши, естествено и от попадения на трансферния пазар. А при изходящи трансфери, Христо Стоичков е огромен коз, без аналог в родния спорт. Ако излезе нов супер талант на \"Армията\", при преговори с Барселона или друг гранд, Камата едва ли ще е във вреда на \"червените\"! Стоичков е толкова голяма фигура в световен мащаб, а за ЦСКА, той е Знамето. Целият този шум идва идеално за... Нестор Ел Маестро, новият наставник на \"армейците\" излезе извън центъра на прожекторите и може да готви тима на спокойствие. Колкото и дискусионно да звучи - скандалът е, най-вероятно и ще е - полезен за \"червените\". За Петров, Велчев и още редица фенове на ЦСКА следният вариант ще изглежда като футболен кошмар: \"Ред Енимълс\" ЕООД не плаща сумата за активите на ПФК ЦСКА АД. Въпросните в последствие преминават при ЦСКА 1948, този клуб влиза в елита и да кажем... Кавалерът на Златната топка се обявява за него. Абсолютен абсурд ще е на \"Армията\" - Тони \"Цесекаря\" да бутне Знамето и Царя... Сподели:", "date": "2018.07.01", "title": "ЧЕРВЕН АБСУРД! На \"Армията\" - Тони \"Цесекаря\" да бутне Знамето и Царя"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B5%D1%82%D0%B5-%D0%BD%D0%B0-7-%D0%B3%D0%BE%D0%B4%D0%B8%D0%BD%D0%B8-%D0%B5-%D1%81%D1%80%D0%B5%D0%B4-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news762195.html", "text": "Дете на 7 години е сред пострадалите в катастрофата в района на км 107 на АМ „Тракия“. Това съобщи пред журналисти старши инспектор Дамян Велчев, началник на група „Пътен контрол“ към сектор „Пътна полиция“ в Областната дирекция на МВР . Той обясни, че в катастрофата са участвали две моторни превозни средства – автомобил „Фолксваген“ с немски регистрационен номер и и бус „Мерцедес“ с българска регистрация. В лекия автомобил са пътували общо 7 души, четирима от които са загинали. На място са починали три жени на 24, 29 и на 50 години, както и дете на около 2 години. Останалите трима, които са пътували с автомобила – дете на 7 години, шофьорът на превозното средство и още една жена, са настанени в болница в Пловдив. Водачът на буса, който е на 36 години, е пътувал сам. Няма данни за употреба на алкохол и наркотици. С дрегер за алкохол е тестван и водачът на лекия автомобил, резултатът е отрицателен. При настъпване на местопроизшествието своевременно са изпратени екипи на полицията, пожарната и Бърза помощ. Извършен е оглед, като причината за настъпването на трагичния инцидент ще бъде установена в хода на образуваното досъдебно производство, каза още старши инспектор Дамян Велчев, цитиран от \"Фокус\". Той уточни, че автомобилите, участвали в катастрофата, са иззети и се намират в сектор „Пътна полиция“. Сподели:", "date": "2018.07.01", "title": "УЖАСЪТ ПРОДЪЛЖАВА! Дете на 7 години е сред ранените при адското меле на \"Тракия\""}
