{"url": "https://pik.bg/%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0%D1%82%D0%B0-%D0%B2%D0%BE%D0%B4%D0%B0-%D1%86%D0%B5%D1%80%D0%B8-%D0%B1%D0%BE%D0%BB%D0%BD%D0%B8-%D0%B1%D1%8A%D0%B1%D1%80%D0%B5%D1%86%D0%B8-news795354.html", "text": "Пиенето на вода от минералните извори във Варна е полезно за бъбреците. Това е установило проучване на специалисти от Факултета по фармация към Медицинския университет във Варна. В изследването са участвали 50 доброволци, които в продължение на 2 месеца са пили вода от местните минерални извори. В резултат на употребата ѝ е отчетена подобрена бъбречна функция, разкрива деканът на Факултета по фармация проф. Диана Иванова. Това са и първите научни доказателства за положителния ефект на водата от минералните извори във Варна. Досега водата от термалните извори в града не е била изследвана от гледна точка на ефекта върху метаболизма при хората, коментира тя. „Варненци смело могат да пият тази вода без някакви опасения за здравето си”, уверява проф. Иванова. Тя обясни, че се очаква проучването да приключи през декември. В момента се извършват последните анализи. Във Варна има 33 чешми за обществено ползване, като доскоро се твърдеше неофициално, че три от тях са с минерална вода. Лековитата вода за пиене течеше от чешмите в Шишковата градинка, под Аквариума и до басейн „Приморски“. Сподели:", "date": "2018.11.11", "title": "Варненската вода цери болни бъбреци"}
{"url": "https://pik.bg/%D1%82%D1%80%D0%BE%D0%B9%D0%BD%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D1%80%D0%B5%D0%B3%D0%B8%D0%BE%D0%BD%D0%B0-news795387.html", "text": "Само за седмица заболелите от варицела са се увеличи три пъти, показва справка в Регионалната здравна инспекция. За периода 25-31 октомври заразените с варицела са били 30, като 23 от случаите са регистрирани в Пловдив. Седмица по-късно - между 1 и 7 ноември, болните вече са 86, като 68 от тях са в Пловдив. От РЗИ припомнят, че при контакт с болен се заразяват около 80% от неболедувалите. Регистрирани са и два случая на скарлатина. Здравните инспектори отчитат и доста голям брой хора с чревни вируси, въпреки че в последната седмица се забелязва лек спад. В седмицата между 25 и 31 октомври в региона са регистрирани 34 случая, от които 21 в Пловдив. За седмицата между 1 и 7 ноември заразилите се с чревни вируси са 27, от които 11 в Пловдив. Сподели:", "date": "2018.11.11", "title": "Тройно увеличение на болните от варицела за седмица в Пловдив и региона"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%81%D0%B5%D1%82%D0%B8-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D0%B3%D1%80%D0%BE%D0%B1%D0%B8%D1%89%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news795396.html", "text": "AFP. Президентът на САЩ Доналд Тръмп отдаде почит на „смелите американци“, загинали в хода на Първата световна война по време на посещението си в американско военно гробище във Франция, след като един ден по-рано бе подложен на тежки критики за това, че се отказа от подобно мероприятие заради лошото време, предава На гробището Сюрен в западните предградия на Париж, Тръмп заяви, че той и другите американски официални лица „се събраха на това свято гробище, за да отдадат почит на смелите американци“, които са загинали преди един век, както и на френските войници, с които те са воювали рамо до рамо. Сподели:", "date": "2018.11.11", "title": "Тръмп посети военното гробище във Франция"}
{"url": "https://pik.bg/%D1%88%D0%B5%D1%81%D1%82%D0%B8%D0%BC%D0%B0-%D1%82%D0%B5%D0%BD%D0%B8%D1%81%D0%B8%D1%81%D1%82%D0%B8-%D0%BE%D1%82-%E2%80%9E%D1%82%D0%BE%D0%BF-30%E2%80%9C-%D1%81%D0%B0-%D0%B7%D0%B0%D1%8F%D0%B2%D0%B8%D0%BB%D0%B8-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%E2%80%9E%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD%E2%80%9C-%D0%BF%D1%80%D0%B5%D0%B7-2019-%D0%B3%D0%BE%D0%B4%D0%B8%D0%BD%D0%B0-news795353.html", "text": "Шестима тенисисти, които в момента са в „Топ 30“ на световната ранглиста, са заявили участие в четвъртото издание на тенис турнира за мъже „София Оупън“ през 2019 година. Надпреварата трябва да започне на 3 февруари 2019 година. Това са световният номер 11 в ранглитата Карен Хачанов от Русия, Стефанос Циципас от Гърция (№15), Николоз Басилашвили от Грузия (№21), Роберто Баутиста Агут от Испания (№24), Фернандо Вердаско от Испания (№28) и Гаел Монфис от Франция (№30). Участие е заявил и и швейцарецът Станислас Вавринка, който в момента е 66-и, съобщава БТВ. Най-добрият български тенисист Григор Димитров, все още не е потвърдил участие. Това заяви новият директор на турнира Горан Джокович - чичо на световния номер 1 Новак Джокович. Той уточни, че към Димитрове отправена официална покана, но се очаква отговор от неговия щаб. Наградният фонд на \"София Оупън\", от сериите АТР 250, възлиза на 524 340 евро. Григор Димитров има само едно участие на турнира в столицата - през 2017 г., когато печели титлата. В спора за трофея тогава той победи Давид Гофен със 7:5, 6:4. Сподели:", "date": "2018.11.11", "title": "Шестима тенисисти от „Топ 30“ са заявили участие на турнира „София Оупън“ през 2019 година"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BD%D0%B8%D0%BA%D0%BE%D0%BB%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%B8%D0%B7%D1%87%D0%B5%D0%B7%D0%BD%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-news795389.html", "text": "Бившият македонски премиер Никола Груевски не се яви в затвора \"Шуто Оризари“, за да започне да излежава двугодишната си присъда за придобиване на луксозен автомобил с бюджетни средства. Той не е отишъл и на работа в парламента, където заседаваше Комисията по конституционните въпроси, на която той е член, пише македонският \"Фокус“. В понеделник представителите на съда ще имат още една възможност да връчат на Груевски решението на съда, че отхвърля иска му за отлагане на присъдата, в случай, че той се появи на съдебното заседание по делото за изборни измами срещу него и други функционери от ВМРО-ДПМНЕ. Двугодишната присъда на бившия премиер влиза в сила веднага щом получи лично съдебното решение, припомня \"Фокус\". Изданието отбелязва, че засега няма следа от почетния председател на ВМРО-ДПМНЕ. Неговият телефон продължава да е изключен, а от партията казват, че твърденията за негово бягство са спекулации. Сподели:", "date": "2018.11.11", "title": "МИСТЕРИЯ: Никола Груевски изчезна безследно"}
{"url": "https://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BE%D1%82%D1%80%D0%B5%D1%87%D0%B5-%D1%87%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%B2%D0%B0%D0%BB%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D1%80%D1%8A%D0%B1%D1%81%D0%BA%D0%B0-%D0%BF%D0%BE%D0%BC%D0%BE%D1%89-news795397.html", "text": "Депутатът от косовското движение \"Самоопределение Реджеп Селими заяви, че неговата партия няма да си сътрудничи със \"Сръбска листа“, която предложи гласовете на своите десет депутати на опозицията за сваляне на правителството на премиера Рамуш Харадинай, предава скопското електронно издание \"Либертас“. Партията на косовските сърби в събота вечерта съобщи, че поради въвеждането на по-високи вносни мита за сръбските производители за в бъдеще ще действа като опозиция в парламента и предложи на невлизащите в управляващата коалиция албански партии, които имат 58 от 120 депутатски места, че им предоставят своите гласове за вот на недоверие срещу Харадинай. От \"Самоопределение“, които отдавна настояват за предсрочни парламентарни избори, заявиха, че както не са си сътрудничили със \"Сръбска листа“ за формирането на косовското правителство, така и няма да си сътрудничат с нея за свалянето на му, информира още \"Фокус\". Депутатът на опозиционната албанска партия припомни свое изказване в парламента, когато е казал на Харадинай, че не би направил правителство със \"Сръбска листа“, но също така и не би свалил едно албанско правителство с помощта на сърбите в парламента. \"\"Самоопределение\" не си сътрудничи със СЛ, за да свали правителството на Харадинай. Тя си сътрудничи с другия опозиционен спектър и с други депутати, дори и от управляващото мнозинство, тъй като смятаме, че политиките на СЛ не съответстват на интересите на Косово, нито на тези на опозицията“, заяви Селими, като посочи, че тази позиция се споделя от всички в неговата партия. Сподели:", "date": "2018.11.11", "title": "Косовската опозиция отрече, че иска да свали правителството със сръбска помощ"}
{"url": "https://pik.bg/%D1%84%D0%B5%D0%BD-%D0%B8%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%BA%D0%BB%D0%B5%D1%89%D0%B8-%D0%BF%D1%83%D1%82%D0%B8%D0%BD-%D0%B7%D0%B0-%D0%B4%D0%B0-%D1%81%D0%B5-%D1%89%D1%80%D0%B0%D0%BA%D0%BD%D0%B5-%D1%81-%D0%BD%D0%B5%D0%B3%D0%BE-%D1%81%D0%BD%D0%B8%D0%BC%D0%BA%D0%B0-news795409.html", "text": "Като фенове на рок концерт се изявиха родният държавен глава Румен Радев и любимата му Деси. Двамата днес бяха част от отбелязването на 100 години от края на Първата световна война. Радев и неговата поливинка се наредиха до премиера на Канада Джъстин Трюдо, с когото размениха няколко думи преди церемонията, на която присъстваха над 70 държавни глави. Радев и Генерал Деси чинно изчакаха да привърши церемонията, за да може да си направят няколко снимки с част от световните лидери. Така приклещили и за фотос и руския президент Владимир Путин, досущ като фенове на рок концерт. Кадърът, на който двамата позират доволно, и най-вече Радев, е почти като селфи на почитатели, направен в бързината. Сподели:", "date": "2018.11.11", "title": "ФЕН ИЛИ ПРЕЗИДЕНТ: Радев приклещи Путин, за да се щракне с него (СНИМКА)"}
{"url": "https://pik.bg/%D0%B4%D0%B2%D1%83%D0%B5%D1%82%D0%B0%D0%B6%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BD%D0%B8%D0%BC%D0%BA%D0%B0-news795419.html", "text": "Пиян шофьор зад волана на двуетажен автобус причини тежка катастрофа в Лондон, при който бяха ранени 20 души, съобщава БГНЕС. \"Оказахме спешна помощ на 20 пациенти, 18 от които бяха откарани в болница\", се отбелязва в официално съобщение на службата за бърза помощ в британската столица. Сподели:", "date": "2018.11.11", "title": "Двуетажен автобус с пиян шофьор предизвика тежка катастрофа в Лондон (СНИМКА)"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B8-%D0%BE%D1%82-%E2%80%9E%D1%81%D0%BB%D0%B5%D0%BF%D0%B8%D1%8F-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D1%8A%D0%BC%E2%80%9C-news795407.html", "text": "AFP. Германският канцлер Ангела Меркел предупреди за опасността от „слепия национализъм“ и хората, които поставят под въпрос „европейския мирен проект“ в рамките на реч по случай 100-годишнината от края на Първата световна война в неделя, предава „Опасението, което имам е, че възгледите на слепия национализъм отново могат да се разпространят“, заяви Меркел пред публика от световни лидери на Парижкия форум за мира. Германският канцлер предупреди, че хората отново поставят под въпрос предимствата на международното сътрудничество, „мирното балансиране на интересите и дори европейския мирен проект“. Сподели:", "date": "2018.11.11", "title": "Меркел се притесни от „слепия национализъм“"}
{"url": "https://pik.bg/%D0%BF%D0%BE%D1%87%D0%B8%D1%82-%D0%B2%D1%80%D1%8A%D1%87%D0%B2%D0%B0%D1%82-%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D0%BD%D0%B0-%D0%B5%D0%BB%D0%B2%D0%B8%D1%81-%D0%BF%D1%80%D0%B5%D1%81%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%BC%D0%B5%D0%B4%D0%B0%D0%BB-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-news795400.html", "text": "Покойният певец ще бъде отличен, защото е \"олицетворил американската култура за милиони обожаващи го фенове по света\", както и за службата му в американската армия. \"Елвис съчета госпел, кънтри, ритъм енд блус и създаде собствено звучене. Той продаде повече от милиард плочи. Елвис също служи в американската армия, като прие призовката въпреки славата си. По-късно участва в 31 филма, привлече рекордно голяма публика на концертите си, спечели три награди \"Грами\". Той остана американска икона четири десетилетия след смъртта си\", гласи разпространеното съобщение на Белия дом. Президентският медал на свободата е най-високото американско гражданско отличие. Той се присъжда за \"особени заслуги към сигурността или националните интереси, световния мир или културата и други значими обществени или частни начинания\", посочва БТА. Елвис Пресли е едва третият музикант, който получава Президентският медал на свободата посмъртно, след като Роналд Рейгън почете с него Мередит Уилсън и Каунт Бейси след смъртта им. На церемонията на 16 ноември ще бъдат отличени още седем души, сред които спортисти, върховен съдия и спонсор на републиканците. Легендарният Елвис Пресли ще бъде почетен посмъртно с американския Президентски медал на свободата на церемония на 16 ноември, съобщи \"Контактмюзик\". Сподели:", "date": "2018.11.11", "title": "ПОЧИТ: Връчват посмъртно на Елвис Пресли Президентски медал на свободата"}
{"url": "https://pik.bg/%D0%BB%D0%B5%D0%BF%D0%BD%D0%B0%D1%85%D0%B0-100-%D0%BA%D0%B8%D0%BD%D1%82%D0%B0-%D0%B3%D0%BB%D0%BE%D0%B1%D0%B0-%D0%BD%D0%B0-%D0%BF%D0%B8%D1%8F%D0%BD-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BA%D0%B0%D0%B7%D0%B0%D0%BB-%D0%BD%D0%B0-%D1%87%D0%B5%D0%BD%D0%B3%D0%B5-%D0%B0%D0%B7-%D1%81%D1%8A%D0%BC-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%89%D0%B5-%D1%82%D0%B8-%D0%BE%D1%82%D1%80%D0%B5%D0%B6%D0%B0-%D0%B3%D0%BB-news795399.html", "text": "100 лева глоба отнесе пенсионер от Пловдив, задето отказал да си даде документите за проверка на полицаи, като им казал: \"Аз съм американец”. Решението е на районния съд в Пловдив, пред който възрастният човек се признал за виновен и помолил за най-лекото възможно наказание. Подсъдимият, който бил неженен, с начално образование и неосъждан до момента, на 1 ноември т.г. около 15:20 часа, пиел бира в парка на площад \"Хан Аспарух” в Пловдив - бил пиян и крещял нещо неразбираемо, като размахвал ръце. Край него минавали полицаи от 4-то районно в Пловдив, които го видели и отишли да му проверят документите. Вместо да им даде личната си карта, той се развикал: \"Аз съм американец. Гледай си работата! Кой си ти? Няма да ти давам никакви документи! Ще ти отрежа главата!”. Поради това, че не се подчинил, бил хванат за ръката от единия полицай и бил поведен към патрулката. През цялото време пияният пенсионер се дърпал и крещял, че няма да ходи никъде. Затова униформеният му сложил белезници и го отвел в районното. Там нарушителят продължил да се държи грубо, за което му бил съставен акт за дребно хулиганство, пише още за комичната случка \"Монитор\". Сподели:", "date": "2018.11.11", "title": "Лепнаха 100 кинта глоба на пиян пенсионер, казал на ченге: Аз съм американец, ще ти отрежа главата"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0%D0%B4-1-%D0%BC%D0%BB%D0%BD-%D0%BF%D0%BE%D1%81%D0%B5%D1%82%D0%B8%D0%BB%D0%B8-%D0%BB%D1%83%D0%B2%D1%8A%D1%80%D0%B0-%D0%B2-%D0%B0%D0%B1%D1%83-%D0%B4%D0%B0%D0%B1%D0%B8-news795403.html", "text": "Музеят беше открит тържествено през ноември 2017 г. от френския президент Еманюел Макрон и шейх Мохамед бин Зайед Ал Нахаян. Местните жители са били 40% от посетителите, допълва БТА. За една година в Лувъра в Абу Даби са организирани 115 специални мероприятия, като дискусии, прожекции на документални илми, музикални вечери, десетки тематични изложби. Лувърът в Абу Даби е първият музей с това име извън Франция. В него са изложени повече от 600 творби, половината от които са заети от френски музеи. Сградата му е проектирана от архитекта Жан Нувел. Над 1 милион души са посетили Лувъра в Абу Даби само годината след откриването му, като над половината са били чуждестранни туристи, съобщава АФП. Сподели:", "date": "2018.11.11", "title": "САМО ЗА ГОДИНА: Над 1 млн. посетили Лувъра в Абу Даби"}
{"url": "https://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-49-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BA%D1%80%D0%B0%D0%B9-%D1%87%D0%B8%D0%BF%D1%80%D0%BE%D0%B2%D1%86%D0%B8-news795371.html", "text": "49-годишен мъж е бил нападнат и пребит на пътя на входа на Чипровци на 10 ноември (събота) вечерта, съобщават от полицията, цитирани от „Конкурент“. Ц.Й.С. е с фрактура на лявата ръка и множество травми по главата и тялото. Настанен е в монтанската болница, опасност за живота му няма. Според информацията, инцидентът е станал около 18:30 часа. Ц.С. се прибирал от Чипровци към село Железна пеш. Разстоянието е кратко и често местните го извървяват пеша. Мъжът вече излизал от градчето и бил близо до хлебозавода, когато е нападнат. По данни на полицията той не е съобщавал да е срещал някого, или пък да е разговарял с непознати. Бил нападнат изневиделица и пребит. Преминаващ автомобил забелязал човека в безпомощно състояние край пътя и така сигналът стигнал до 112. По случая тече разследване. Сподели:", "date": "2018.11.11", "title": "Неизвестни пребиха 49-годишен мъж край Чипровци"}
{"url": "https://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0%D1%82-%D0%B1%D0%B0%D0%B2%D0%BD%D0%BE-%D0%BA%D1%8A%D0%BC-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news795405.html", "text": "Председателят на Европейската комисия Жан-Клод Юнкер заяви, че има напредък към окончателно споразумение за Брекзита, но той е бавен, предаде Ройтерс. Сподели:", "date": "2018.11.11", "title": "Преговорите за Брекзит приближават бавно към споразумение"}
{"url": "https://pik.bg/%D0%BC%D0%B2%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%BF%D1%8A%D1%82%D0%B8%D1%89%D0%B0-news795410.html", "text": "В момента няма затворени пътища, не сме допускали нарушение на обществения ред на протестите в страната. Това каза директорът на Главна дирекция \"Национална полиция“ главен комисар Христо Терзийски на извънреден брифинг пред СДВР. Главен комисар Терзийски увери, че обстановката в Благоевград вече абсолютно спокойна. \"В момента имаме блокиране на движението в Благоевград в района на ГКПП \"Кулата“, в Хасково, на изхода за Кърджали, във Велико Търново. Колегите казаха, че в момента има движение и в Добрич“, допълни той. Терзийски уточни, че за пътя в района на „Кулата“ е осигурен обходен маршрут. По думите му при такива протести служителите на МВР действат изключително внимателно. \"Нека протестиращите също да спазват законовите разпореждания и разрешенията, които са дадени“, допълни той. Главният комисар обърна внимание, че никъде в цялата страна от служителите на полицията не е използвана физическа сила и полицейска техника, въпреки че на много от местата е имало провокации. По думите му те са били от страна протестиращите и от граждани, които са се прибирали в края на неделния ден със своите автомобили. Сподели:", "date": "2018.11.11", "title": "МВР С ПОСЛЕДНА ИНФОРМАЦИЯ ЗА ПРОТЕСТИТЕ: Няма затворени пътища"}
{"url": "https://pik.bg/%D1%88%D0%BE%D0%BA-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BF%D0%BE-%D0%BF%D0%BE%D0%B3%D1%80%D0%B5%D1%88%D0%BA%D0%B0-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news795381.html", "text": "Британската полиция отправи апел за помощ към обществеността в издирването на затворник, освободен по погрешка от затвора \"Хул”, съобщава Би Би Си. Майкъл Кавана бил задържан в очакване на процес за носене на опасно оръжие и опит за нанасяне на тежка телесна повреда през юни, предава Нова телевизия. От полицията помолиха всеки, който има информация за затворника, да се свърже с тях при гарантирана анонимност. В случай че Кавана бъде забелязан, хората бяха призовани да не го доближават, а да сигнализират в най-близкото полицейско управление. Сподели:", "date": "2018.11.11", "title": "ШОК: Издирват освободен по погрешка пандизчия във Великобритания"}
{"url": "https://pik.bg/%D1%80%D0%B0%D0%B7%D1%81%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D0%B2%D0%B8%D0%BA%D1%82%D0%BE%D1%80%D0%B8%D0%BE-%D0%B3%D0%BE%D0%B2%D0%BE%D1%80%D0%B5%D0%BB-%D0%BD%D0%B0-%D1%83%D0%B1%D0%B8%D1%82%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5%D0%BD%D1%86%D0%B5-%D1%87%D0%B5-%D1%81%D0%BA%D0%BE%D1%80%D0%BE-%D1%89%D0%B5-%D0%B5-%D1%81-%D0%BC%D0%B0%D0%B9%D0%BA%D0%B0-%D1%81%D0%B8-news795412.html", "text": "Виктори Александров, който уби майката на дедето си Дарина и малката им дъщеричка е хванал кола на автостоп до Горни Богров. Жена го е видяла с детето на ръце и решила да го качи. \"Каза, че се е скарал с жена си, че е прекалявал с алкохола. Каза, че майката е оставила детето и е взела колата. Говореше спокойно на детето, каза: Спокойно тати, утре ще се приберем при мама или още днес\", заяви пред Би Ти Ви жената качила на стоп бруталния убиец Викторио. Родителите на Дарина Министерска пък се обвиняват, че са възпитали детето си да бъде добра. \"Отиде си от добрината. Изпитвам огромна вина, че я възпитахме да бъде човек, сега щеше да е жива и щеше да е щастлива. Първата й мечта беше да създаде дом и семейство, да има уют и деденце. Голяма нейна мечта беше да бъде фотограф\", споделя майката на Дарина. Сподели:", "date": "2018.11.11", "title": "РАЗСТЪРСВАЩА ДРАМА: Викторио говорел на убитото си детенце, че скоро ще е с майка си"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B0-%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%85%D0%B0%D1%88%D0%BE%D0%B3%D0%B8-news795378.html", "text": "Президентът на САЩ Доналд Тръмп е обсъдил с турския си колега Реджеп Тайип как да реагират на убийството на саудитския журналист дисидент Джамал Хашоги, съобщи представител на Белия дом. Разговорът се е състоял на снощната официална вечеря на държавни лидери в Париж по повод 100-годишнината от края на Първата световна война. Ердоган Турският президент е разговарял снощи и с други държавни и правителствени ръководители на официалната вечеря, дадено от френския президент Еманюел Макрон в музея \"Орсе\" в Париж, съобщават турските медии. Освен с Доналд Тръмп, Ердоган е разговарял за кратко с френския си колега Еманюел Макрон, с германския канцлер Ангела Меркел, със сръбския президент Александър Вучич, с босненския президент Бакир Изетбегович, с либийския премиер Файез Сарадж, с емира на Катар Тамим бин Хамад Ал Тани и с ливанския премиер Саад Харири. Днес Ердоган взе участие в Париж в церемонията за стогодишнината от края на Първата световна война Сподели:", "date": "2018.11.11", "title": "Тръмп и Ердоган са говорили за убийството на Хашоги"}
{"url": "https://pik.bg/%E2%80%9E%D1%81%D1%80%D1%8A%D0%B1%D1%81%D0%BA%D0%B0-%D0%BB%D0%B8%D1%81%D1%82%D0%B0%E2%80%9C-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B8-%D0%BC%D0%B8%D0%BD%D0%B0%D0%B2%D0%B0-%D0%B2-%D0%BE%D0%BF%D0%BE%D0%B7%D0%B8%D1%86%D0%B8%D1%8F-news795374.html", "text": "„Сръбска листа“ (СЛ), която представлява правата на косовоските сърби в парламента на Косово, предоставя гласовете на своите десет депутати на опозиционните албански партии с цел да бъде свалено правителството на Рамуш Харадинай. Това съобщи македонският портал „А1 Он“, цитиран от „Фокус“. СЛ, която е част от управляващата коалиция в страната и се координира открито с властите в Белград, обяви в събота вечерта, че „косовските сърби не могат и не искат да бъдат заложници на безотговорните албански представители и тяхната демагожка и подмолна борба за собственото им политическо оцеляване“. Повод за решението на фракцията е мярката на правителството да увеличи с 10% митата на вносните стоки от Сърбия и Босна и Херцеговина. Партията на косовските сърби анонсира, че от сега нататък ще е част от опозицията в парламента и „ще подкрепи всяко предложение за сваляне на правителството поради предприетите мерки и отношението на властите към интересите на сърбите, към Сърбия и региона, като цяло“. „Сръбска листа бе принудена да прибегне до такъв вид политически действия, за да защити жизнените интереси на гражданите от сръбска националност, които вече търпят големи несправедливости заради незаконните действия на Прищина“, се казва в съобщението на партията. В него се отбелязва още, че СЛ ще призове косовските сърби на мирни протести, ако правителството на Харадинай не отмени решението за увеличаване на вносните мита върху произведени в Сърбия стоки. Медията отбелязва, че фракцията има няколко министри в правителството, които продължават да изпълняват функциите си, въпреки решението от преди няколко месеца за излизане от властта във връзка с насилственото прогонване от Косово на директора на сръбската правителствена Канцелария за Косово и Метохия Марко Джурич. „А1 Он“ посочва, че опозиционните партии на албанците в 120-членния парламент на Косово имат общо 58 депутати и ако приемат предложението на „Сръбска листа“ могат да си осигурят нужното мнозинство за успешен вот на недоверие към правителството на Харадинай и насрочване на предсрочни парламентарни избори. Сподели:", "date": "2018.11.11", "title": "„Сръбска листа“ напуска правителството на Косово и минава в опозиция"}
{"url": "https://pik.bg/%D0%BF%D0%B0%D0%BA-%D0%B0%D0%BF%D0%B0%D1%80%D0%B0%D1%82%D0%BD%D0%B8-%D0%B2%D1%80%D1%8A%D1%82%D0%BA%D0%B8-%D0%B2-%D0%B1%D1%81%D0%BF-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%BF%D1%80%D0%BE%D0%BC%D1%83%D1%88%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D1%88%D0%B5%D1%84-%D0%BD%D0%B0-%D0%B4%D1%83%D0%BC%D0%B0-%D0%BE%D1%82%D0%BD%D0%BE%D0%B2%D0%BE-%D0%B2-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-news795413.html", "text": "Сваленият с категорично гласуване шеф на партийния орган на БСП в. \"Дума\" Йордан Мичев отново се е загнездил в ръководството на вестника, но вече като зам.-главен редактор. След като социалистите отстранили Мичев, в края на заседанието, неговият гуру, който го насади на това място в разрез с устава на партията - Кирил Добрев, предложил длъжността временно да изпълнява Ивелин Николов, който навремето бил избран по устав. Това обаче е станало преди 10 години и този устав на БСП отдавна не е в сила. Никой от участниците във форума на БСП не е гласувал това решение. Освен това става ясно, че Ивелин Николов е в остър конфликт на интереси, ако оглави \"Дума\", защото неговата съпруга Ралица е зам.-главен редактор на вестника по времето на Мичев, което взривява целия екип на изданието. Ивелин Николов бе засечен от ПИК като главен преговарящ по време на издигането на кандидатурата на Румен Радев за президент от БСП и тогавашната му любовница Деси. Нинова го използваше като топла връзка между партията и бившия военен. Днес той се разхождаше още от сутринта с вид на победител и след тези разкрития става ясно каква нова схема е разиграл, за да пази гърба на сегашното ръководство на БСП. Врътката на Кирил Добрев обаче е вбесила много социалисти и сега, освен срещу Нинова, те са твърдо решени да насочат стрелите си и срещу пишман Сивия кардинал на партията, който упорито я обезкървява с набезите си по места, заради които цели структури на БСП напускат партията. Все пак Националният съвет на БСП взе решение да обяви конкурс за главен редактор на \"Дума\", който да бъде избиран от комисия по специално определени критерии. В БСП са твърдо решени този път да не позволят на Нинова, Добрев и сие да маниулират избора, с който се опитват да превърнат изданието в техен славослов. Сподели:", "date": "2018.11.11", "title": "ПАК АПАРАТНИ ВРЪТКИ В БСП! Кирил Добрев промуши скандалния шеф на \"Дума\" отново в ръководството на вестника"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B5-%D0%BC%D0%B8%D1%81%D0%BB%D1%8F-%D1%87%D0%B5-%D0%B2%D0%B8-%D0%BE%D1%81%D1%82%D0%B0%D0%B2%D0%B0-%D0%BC-news795411.html", "text": "Това научи ПИК от отлично информирани източници от „Позитано“ 20, както медията ни първа ви информира по-рано (ВИЖТЕ В ОЩЕ ПО ТЕМАТА). А защитата на легализацията на леката дрога от страна на Мичев Овчаров обяснил така: „А пък дискусията за дрогата за марихуаната и нейното легализиране очевидно тотално го е дестабилизирала и тогава си направих един каламбур - защо само за дрогата и защо даваме за пример Македония, при положение, че можем да говорим за САЩ и за Колорадо, където преди 6 години легализираха марихуаната, а сега преди 2-3 дни си избраха джендър човек за губернатор. Така че можем да си направим дискусията и за едното, и за другото, и ще бъдем изключително модерни“. Така че смятам, че от този човек не може да се очаква нищо качествено, нищо професионално, още повече опозиционно. От един човек, който само е слугувал на различните си издатели и вършел мръсните им поръчки, никаква опозиционност не може да се случи\", заявил Овчаров, като припомнил една мисъл на Максим Горки: Роденият да пълзи няма да литне. Така че да не разчитат на това назначение да им реши някои от проблемите“, отсякъл Овчаров. Чудовищен удар е нанесъл Румен Овчаров на Корнелия Нинова по време на днешното заседание на Националния съвет, на което тя понесе първото си унижение от вътрешната опозиция. Въпреки процедурните врътки за прегласуване на решението за отстраняването на Йордан Мичев от поста главен редактор, трепетно подкрепяни и от червения депутат Таско Ерменков, парашутистът на Кирил Добрев Йордан Мичев бе премахнат от поста. Овчаров разбил Нинова с думите: „Ти, Корнелия, стана лидер на най-разединената партия БСП. Без тази консолидация, без събиране на разбитите парчета, амбициите ви за власт ще останат нереализирани, а надеждите на членовете на БСП - измамени. Не мисля, че ви остава много време, за да тръгнете в правилната посока. Както казва Наполеон: \"Когато се качваш нагоре, винаги можеш да спреш, тръгнеш ли надолу - спиране няма\". След това знаковото лице на БСП се аргументирало за подписа си срещу Мичев като главен редактор на „Дума“ и начина на управление на партията, което стана с подписка на над 50 ключови лица от партията. Той уточнява, че не искат оставката на Нинова по чисто формални причини и добавя: „И второ, защото в партията така или иначе е все още жива илюзията, че ако има нови избори, БСП ще ги спечели, а и надеждата, че тези предсрочни избори едва ли не чукат на вратата, става все по-активно разпространявана. Заедно с това обаче трябва много ясно и категорично да кажем, тоест аз казвам, че съм се присъединил към подписката срещу назначаването на главния редактор на „Дума“, защото, първо, в нея са казани много верни констатации за състоянието на партията и второ - защото самото назначение е изключително погрешен ход.“ Овчаров използвал една фраза на генерал Макартър, който е главнокомандващ на американските въоръжени сили по време на Втората световна война в Тихия океан, който казва за Корейската война - грешна война, на грешна територия в сгрешен момент с грешен противник. \"Та и избора на този главен редактор е грешен избор в грешен момент на грешен човек. Грешен избор, защото обясненията, че видите ли така били правили и други председатели и, че така са избрани и Таня Джаджева и Юри Борисов, а някои от тях казват и Ивелин Николов, видите ли, така значи трябва да си продължим\", заявил Овчаров, като им припомнил и една фраза на Виктор Юго, която използвал, когато децата му били по-малки. \"Нали знаете как говорят децата - той батко направи така, затова и аз, ама тя кака направи така, затова и аз  – „да се оправдаваш с лошите постъпки на другите, е все едно да се миеш с кал“, добавил Овчаров. Той се аргументирал и с несъстоятелността на Мичев като журналист, заявявайки: „Докато това лице, което решиха да сложат за главен редактор, е човек, който в последните 5 години не е написал нищо.“ След което добавил и недоумението си за другите третирани теми в „Дума“: „И ако по отношение на опозиционността можем да се шегуваме, то дискусията, която започна на страниците на \"Дума\" за това, че БСП трябва да се откаже от антифашизма, да се откаже от русофилството и от социализма, е много по-сериозен, защото той очевидно не е случайна хрумка на новия идеолог от Благоевград, нито на главния редактор, а той е поръчан от „Позитано“. Този диспут може да се проведе, само че въпросът е, че ако приемем тези три неща, става дума за друга партия, а не за БСП“. Овчаров критикувал решението на Нинова и приближените ѝ с думите: „Сега Изпълнителното бюро смята, че \"Дума\" е непрофесионален, некачествен и не опозиционен вестник и очевидно разчита, че това лице ще направи вестника по професионален, по-качествен и по-опозиционен. Според мен това няма как да се случи, защото този човек в журналистическото си поприще е изпълнявал главно мръсни поръчки. И той самият се е хвалел.“ По-нататък Овчаров обяснил, че Мичев обслужил тенденциозно скандала „Р. Овч.“ във в. „Земя“. „Що за скандал е, когато на едни бивши ченгета им бяха спрени парите от държавните фирми и те решиха със съдействието на мои така наречени \"другари\" от „Позитано“ да си разчистят сметките с мен. Та там същото това лице беше основният изпълнител и писател на мръсните поръчки и на клеветенето по страниците на вестник „Земя“. Припомняме, че Националният съвет на БСП отстрани чрез гласуване Йордан Мичев от поста главен редактор на в. \"Дума\", но нова врътка е успяла да го промуши в следващото ръководство на изданието, за която четете след малко в ПИК. Сподели:", "date": "2018.11.11", "title": "САМО В ПИК: Ето как Румен Овчаров посече Корнелия Нинова на пленума: Не мисля, че ви остава много време!"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B0%D1%80%D0%BC%D0%B8%D1%8F-news795386.html", "text": "„Що се касае до алтернативните въоръжени сили, общоевропейските, това не е нова идея. Сега президентът Макрон я реанимира, но за това ми е говорил един от предишните президенти Жак Ширак, но тази идея е и от по-рано. По принцип Европа е мощно икономическо образувание, мощен икономически съюз и, като цяло, е напълно естествено, че те искат да са независими, самодостатъчни и суверенни в сферата на сигурността“, заяви Путин. Руският лидер подчерта, че като цяло този процес е положителен от гледна точка на укрепването на многополярността на света. \"В този смисъл позициите ни с Франция съвпадат“, добави Путин. Владимир Путин оцени положително идеята на френския си колега Еманюел Макрон за създаване на европейска армия. Той заяви, че смята за естествено и разбираемо желанието на Европейския съюз да обезпечава собствената си сигурност, съобщава РИА Новости. Сподели:", "date": "2018.11.11", "title": "Путин подкрепи Макрон за създаването на европейска армия"}
{"url": "https://pik.bg/%D1%87%D0%BE%D0%B2%D0%B5%D1%88%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA%D1%8A%D1%82-%D0%BA%D0%BE%D0%B9%D1%82%D0%BE-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-news795316.html", "text": "Това е историята на Боян - един бездомник, който храни други бездомници. Годините на улицата не са лишили мъжа от човечност и доброта. Той помага в ресторант, който всеки ден до края на март ще раздава безплатна храна. \"Тези хора са едни от нас, но не живеят като нас\", каза пред Нова телевизия собственикът на ресторанта Мартин Мартинов. Животът на Боян се преобръща след инцидент с трамвайната мотриса, която кара през 2006 г. Остава без дом когато е на 35 години. \"Почти 12 години живея по входове, пейки и градинки. Реших да се включа в инициативата, защото е необходимо. Аз виждам какво е положението. Това, което съм изстрадал, ме накара да помагам\", разказа Боян. Мартин споделя, че забелязал случайно Боян и му предложил да се включи в помощта за безплатната храна. \"Понякога сядаме заедно, обядваме и си говорим. За какво си говорим ли... Ами за него, защо е стигнал до тук\", казва Мартин. Хората, които получават топлата безплатна храна, имат различни съдби. На опашката се редят бивш златар, електротехник, художник, строител, чиновник... Всеки от тях \"изпаднал зад борда\" по различни причини. Повечето от нас се обръщат настрани, когато ги видят на улицата. Наричаме ги клошари. Но забравяме, че и те са хора като нас, а съпричастността отдавна се превърна в дефицит. Сподели:", "date": "2018.11.11", "title": "ЧОВЕШИ ИСТОРИИ: Бездомникът, който помага на бездомници"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-29-%D0%B3%D0%BE%D0%B4%D0%B8%D1%88%D0%BD%D0%B0-%D1%88%D0%BC%D0%B5%D0%BA%D0%B5%D1%80%D0%BA%D0%B0-%D0%B4%D0%B0-%D0%BA%D1%80%D0%B0%D0%B4%D0%B5-%D1%82%D0%BE%D0%BA-news795414.html", "text": "Полицията спипа млада жителка на село Търнак в нахално престъпление, съобщават от ОД на МВР във Враца. В събота служители на РУ в Бяла Слатина проверили дома на 29-годишната А.М., при което е установено, че има незаконно присъединяване към мрежата на ЧЕЗ. Образувано е бързо полицейско производство, допълват от полицията. Сподели:", "date": "2018.11.11", "title": "Спипаха 29-годишна шмекерка да краде ток"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B6%D0%B5%D0%BD%D0%B0-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%BB%D0%B0%D0%B3%D0%B0%D0%BB%D0%B0-%D0%B8%D0%B3%D0%BB%D0%B8-%D0%B2-%D1%8F%D0%B3%D0%BE%D0%B4%D0%B8-news795385.html", "text": ", съобщава Би Би Си. Полицията информира, че арестът е след сложно .и обширно разследване. Проведено е национално разследване, след като шокирани купувачи за първи път съобщиха за иглите през септември. Получени са над 100 съобщения за игли, открити в ягоди, предава \"Нюз.бг\". , а супермаркетите извадиха плодовете от продажба. Първите случаи са от Куинсланд, където човек бе приет в болница със стомашни болки, след като е ял ягоди. Страхът обзе всеки австралийски град, а по-късно и Нова Зеландия, повишавайки обществената тревога. В отговор, . Министър-председателят Скот :  \"Не е смешно, излагате на риск препитанието на трудолюбивите австралийци и плашите децата\". 50-годишна жена е арестувана в Бризбейн във връзка с шевните игли в плодове в Австралия Земеделските стопани бяха принудени да изхвърлят тонове плодове австралийското правителство повиши максималния срок за лишаване от свобода от 10 до 15 години Морисън определи поставянето на шевни игли в ягодите с \"тероризъм\" Сподели:", "date": "2018.11.11", "title": "Арестуваха жена в Австралия, слагала игли в ягоди"}
{"url": "https://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D1%8F-%D0%B1%D0%B0%D0%BA%D1%88%D0%B8%D1%88-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D1%8A%D1%80%D0%B2%D0%B0-%D0%B3%D0%BB%D0%BE%D0%B1%D0%B0-%D1%84%D0%B8%D1%88%D0%BE%D0%B2%D0%B5%D1%82%D0%B5-%D0%B1%D0%B8%D0%BB%D0%B8-%D0%BD%D0%B0%D0%BF%D0%B8%D1%81%D0%B0%D0%BD%D0%B8-%D0%BD%D0%B5%D0%BA%D0%B0%D0%B4%D1%8A%D1%80%D0%BD%D0%BE-news795415.html", "text": "Бакшиш от Пловдив няма да плаща глоба от 100 лева, защото наказателните постановления за нарушенията не са написани както трябва, става ясно от решение на Районен съд под тепетата. \"Пътна полиция\" е съставила два фиша на таксиметров шофьор - единият за спиране и престой в кръстовище, а другият за спиране и престой на пешеходна пътека. И двата са за по 50 лева. В постановленията обаче некоректно са описани нарушенията. Така например се посочва, че таксиджията е спрял в \"зона на кръстовище\", която формулировка е неточна. Така, макар че таксиметровият шофьор е спрял за кратко, за да остави клиенти, е бил в нарушение, но то не е написано коректно. Това е довело до решението на съда глобите да отпаднат. Решението не е окончателно, може да се обжалва в 14-дневен срок пред Административен съд Пловдив. Сподели:", "date": "2018.11.11", "title": "КЪСМЕТЛИЯ: Бакшиш в Пловдив отърва глоба, фишовете били написани некадърно"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B0%D0%BD%D0%BE%D0%BD%D0%B8%D0%BC%D0%BD%D0%B8%D1%8F-sms-%D0%BA%D1%8A%D0%BC-%D0%BD%D0%B5%D0%B3%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D0%BE%D1%81%D1%82%D1%80%D0%B8-%D1%81%D1%82%D1%80%D0%B5-news795301.html", "text": "- Тогава не пожелах да разкривам детайли по SMS-a, защото предстояха важни мачове на Левски и не исках да вкарвам никакво напрежение в отбора преди тези отговорни срещи. Не го направих и след двубоя със Славия за купата. Смятам да не го правя и сега, защото този SMS за мен е без значение. За мен най-важно е клубът да върви в правилната посока. - Да, за това става въпрос. Но тъй като SMS-а беше анонимен си помислих, че е някаква шега и с обратен SMS попитах: - Вие кой сте и защо пускате анонимно съобщение? Отговор разбира се не получих. - Ооо, разбира се. Много бързо разбрах кой е анонимника. Оказа се, че е изпълнителният директор на клуба. Не му помня името. - Да. Вярно, че така се казва. - Гордея се, че съм един от малцината юноши от Левски ставали №1 на България и най-вече, че съм рамо до рамо с най-голямата легенда на клуба – Гунди. Това тяхно решение показва само едно, че тези хора не познават историята на Левски и не носят успехите в сърцата и душите си, а действат на лична основа. Човек трябва да е над нещата. В крайна сметка сега те управляват клуба и преценяват кой заслужава уважение и кой не. Но аз ще продължавам да казвам истината, колкото и да е неприятна за тях, когато става въпрос за доброто бъдеще на Левски и въобще за българския футбол. Не се притеснявам от нищо да заявявам нещата с истинските им имена, мисля че имам пълното право, защото съм се доказал през годините. Във всеки случай, те са преходни, а ние, футболистите, дали здравето си за синята идея и нашите привърженици сме вечни. - Уважението и признанието от страна на привържениците съм го получавал винаги, което е взаимно, аз с моята игра, а те с любовта си, за което им благодаря. Не ми трябва признанието на сегашното ръководство. Те просто не си познават историята. А не си ли познаваш историята, не си ли знаеш миналото, просто нямаш бъдеще. И знаете ли, проблемът не е че тези хора нямат бъдеще в Левски, а Левски няма бъдеще с тези \"ръководители\". Те паднаха много ниско с въпросния SMS. Нямаха смелостта да се изправят очи в очи и да ми го кажат. Дори името под съобщението не посмяха да си напишат. Един Ваш колега много добре им отговори (на Спас Русев и на анонимника): \"Ники Илиев може да влиза навсякъде и да сяда на което място си поиска на този стадион. Просто защото е Ники Илиев\". - Вижда се подем в отбора след смяната на Делио Роси със Славиша Стоянович. Радвам се, че публиката започна да се завръща на стадиона. Сините привърженици започнаха да вярват все повече в шампионската титла, колкото и утопично да звучи това, припомняйки думите на Гриша Ганчев, че титлата е капарирана. Борбата ще бъде жестока за второто място между Левски и ЦСКА. Това може би изразява всичко или почти всичко. С оглед на казаното до тук, смятам, че е късно анонимникът от ръководството на Левски да излиза с открито писмо до Борислав Михайлов и Красен Кралев със следното: \"1) 2) 3) 4) 5) . В заявеното от него всичко е парадокс. За каква подкрепа говори г-н анонимника, като Конгреса мина. Та нали веднага след моето изказване, че е най-нормално Левски да застане зад истински професионалисти, именно той дотърча да издигне кандидатурата и да подкрепи статуквото и то против волята на привържениците. Само заради обещаното място в Изпълкома. Отново подчертавам, тези хора не ги интересува футбола, а само лични интереси. За съжаление сините привърженици ще берат горчивите плодове на тяхната безхаберна политика. - Отбора винаги ще го подкрепям и то до последния си дъх. Въпреки, че аз и всички сини привърженици искаме повече българи и най-вече собствени юноши в първия състав на Левски, така както беше в най-славната история на този велик клуб. За Левски с каквото мога да бъда полезен винаги ще съм на разположение. - И накрая. Да очакваме ли по-добро бъдеще за българския футбол с Вас? - Този въпрос по-скоро го задайте на правосъдната ни система. От тях зависи да спрат своеволията, манипулациите, престъпленията и корупцията в управлението на най-популярния спорт в България. Изчакваме последната инстанция, за да се обърнем към Европейския съд и международните медии. Това, което се случва тук е потресаващо и ние няма да го допуснем. Толкова много истини се изказаха от кого ли не, така, че все пак очакваме държавата да се намеси адекватно. И то най-вече защото се засяга бъдещето на децата на България. Толкова много примери имаме в други европейски държави, как реагират правораздавателните органи при нередности във футбола. Сподели:", "date": "2018.11.11", "title": "САМО В ПИК: Ники Илиев проговори за анонимния SMS към него, легендата на \"сините\" с остри стрели по..."}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D1%8F%D1%81%D0%BD%D0%B0%D1%82%D0%B0-%D1%80%D1%8A%D0%BA%D0%B0-%D0%BD%D0%B0-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%BD%D0%B0-%D0%BC%D0%B5%D1%82%D0%B5%D0%B6%D0%B0-%D0%B2-%D1%81%D0%BE%D1%84%D0%B8%D1%8F-news795416.html", "text": "Както агенция ПИК показа на живо от протеста в София, повечето от протестиращите скандиращи неприлични възгласи към правителството бяха млади и здрави момчета, които често се явяват на протести с цел провокации и масовост. Пред Министерски съвет дори бяха пуснати димки като на футболен мач, които задушиха и малкото останали на протеста случайни граждани и те бързо се прибраха по домовете си, оставяйки само метежниците на жълтите павета. Сподели:", "date": "2018.11.11", "title": "СКАНДАЛНО РАЗКРИТИЕ: Дясната ръка на Златко Баретата на метежа в София"}
{"url": "https://pik.bg/%D1%87%D1%83%D0%B4%D0%BE-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-%D1%81%D0%B5-%D1%8F%D0%B2%D0%B8-%D0%BD%D0%B0-%D0%BA%D0%B0%D0%BC%D1%8A%D0%BA-%D0%B2-%D1%81%D0%B5%D0%BB%D0%BE-%D0%BA%D0%BE%D0%BF%D1%80%D0%B8%D0%B2%D0%BB%D0%B5%D0%BD-news795362.html", "text": "Ангелите идват на земята, за да ни помагат, твърдят старите хора. Дали е така, никой не може да каже със сигурност, но е факт, че понякога наистина се случват чудеса. Хаджидимовското село Копривлен е типичен пример за това. От няколко месеца жители на селото се стичат към манастира „Св. Георги“, за да се докоснат до камък с образ на светица, който скоро бе намерен точно под него. Жители, чистейки пътя, се натъкнали на чудото. За секунди спрели, огледали се един в друг и видели, че върху камъка има човешко лице. На него ясно се вижда, че е изобразен ликът на Божията майка св. Богородица. Начинът, по който се е случило това, остава загадка. Из селото веднага се разчуло и тълпа от любопитни люде се стекла към манастира, за да видят камъка. Това е втори подобен феномен за тази година. „Чудото стана и при нас! Появи се света Богородица на черквата! Ще има изцеление, годината ще е добра и здрава”, радваха се жителите на рибарския квартал “Боруна” в Лом, където образът на Божията майка се яви върху оградата на църквата “Св. Николай Чудотворец” в началото на 2018 г. Падащите мазилки от неремонтирания от години храм разкрили силует, удивително напомнящ “Богородица Умиление”, или Елеуса, по-известна сред българите като Богородица с Младенеца. Такава чудотворна икона има в Бачковския манастир, разказа енорийският свещеник Михаил. Младо семейство минавало оттам и мъжът забелязал очертанията на образа на света Богородица с Младенеца. Приближил се, за да се увери. “Прекръстих се 3 пъти и се затичах да повикам попа. Самият той нищо не знаеше и веднага отправи молитва”, разказва развълнуван той. “Дори и аз нищо не подозирах. Но от векове това място е чудотворно”, признава отец Михаил. Сподели:", "date": "2018.11.11", "title": "Чудо! Богородица се яви на камък в село Копривлен"}
{"url": "https://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D1%81%D0%BB%D0%B5%D0%B4-%D0%BE%D0%B1%D0%B8%D0%B4%D0%B8%D1%82%D0%B5-%D0%BD%D0%B0-%D0%B0%D0%BD%D0%B4%D1%80%D0%B5%D0%B0-%D0%BC%D0%B8%D1%80%D0%B0-%D0%B4%D0%BE%D0%B1%D1%80%D0%B5%D0%B2%D0%B0-%D1%8F-%D0%B6%D0%B5%D0%B3%D0%BD%D0%B0-%D0%BF%D0%BE-%D1%81%D0%BB%D0%B0%D0%B1%D0%BE%D1%82%D0%BE-%D0%BC%D1%8F%D1%81%D1%82%D0%BE---%D0%BF%D0%BE%D0%B4%D0%B8%D0%B3%D1%80%D0%B0-%D1%8F-%D0%B7%D0%B0-%D0%B8-news795041.html", "text": "Към края на \"ВИП Брадър\" фолк певицата Андреа си позволи критика по адрес на Мира Добрева заради поведението й в Къщата към Ваня Костова. Гаджето на Кубрат Пулев се възмути от грозните епитети, които водещата на БНТ лепна на звездата от \"Тоника\". Отговорът на Мира Добрева не закъсня и в свое интервю за седмичник тя подигра Пулевица за болната й тема - наднормените килогами, с които се бори в последно време. \"Хм, Андреа... Доколкото знам е тромава и нищо не тренира. И косата й може би й е натежала съща както и миглите й, а може би и силиконът\", произнесе си Добрева. Съквартирантката от \"ВИП Брадър\" разкри и за какво ще похарчи хонорара си от формата. Тъй като семейството й има огромен кредит, Мира ще покаси част от задълженията си към банката. Част от сумата обаче ще бъде оползотворена и за приятни неща като екскурзия в чужбина, например. Сподели:", "date": "2018.11.11", "title": "ОТВЕТЕН УДАР: След обидите на Андреа, Мира Добрева я жегна по слабото място - подигра я за излишните килограми"}
{"url": "https://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%82%D1%80%D1%8A%D0%BC%D0%BF-%D0%BD%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-news795417.html", "text": "Президентът на Косово Хашим Тачи се похвали, че Доналд Тръмп е изразил 100%-ата си подкрепа за постигането на договор между Прищина и Белград, предава македонският портал \"А1 Он“. Косовските медии забелязват, че в туита на Тачи няма и дума за неговата идея за корекция на границите със Сърбия, за което по-рано твърдеше, че има подкрепа от Вашингтон, отбелязва \"Фокус\". \"Снощи имах много добра среща с американския президент Доналд Тръмп. Той изрази 100% подкрепа за правно обвързващ договор между Косово и Сърбия. Благодарен съм за неговата лична и подкрепата на САЩ“, написа косовският държавен глава, който също участва в мероприятията по случай 100-годишнината от края на Първата световна война в Париж. Сподели:", "date": "2018.11.11", "title": "Хашим Тачи се похвали: Тръмп ни подкрепя за договора със Сърбия"}
{"url": "https://pik.bg/%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D1%85%D1%83%D0%B4%D0%BE%D0%B6%D0%BD%D0%B8%D1%86%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news795342.html", "text": "Един от най-продаваните художници на Северозапада Георги Паунов – Паунеца, е станал жертва на измамници, съобщава „Конкурент“. Според информация на полицията,  в продължение на месец неизвестни бандити са залъгвали твореца и са успели да му измъкнат 70 маслени платна. Всичко започнало на 25 септември. Тогава на художника, който живее във Вършец, се обадил непознат. Той се представил за близък на братовчед на Паунеца и предложил услугите си да продава произведенията му. 74-годишният майстор на четката не се усъмнил, защото неговият сродник неведнъж е търгувал произведенията му. Два  пъти давал картини на непознатия и така измамникът успял да измъкне 70 платна. Последната пратка била на 10 октомври. Художникът се надявал да получи вест от търговеца, но след като онзи взел картините, телефонът, от който звънял бил изключен. В края на миналата седмица Паунеца проумял, че е паднал в капана на измамници и подал сигнал в полицията. Случаят се разследва. Сподели:", "date": "2018.11.11", "title": "Един от най-продаваните художници на Северозапада стана жертва на измамници"}
{"url": "https://pik.bg/%D1%87%D0%B0%D0%BA%D0%B0%D0%BC%D0%B5-%D1%83%D0%BA%D0%B0%D0%B7%D0%B0%D0%BD%D0%B8%D1%8F-%D0%BE%D1%82-%D0%B5%D0%BA-%D0%B7%D0%B0-%D0%BF%D0%BB%D0%B0%D1%82%D0%B5%D0%BD%D0%B8%D1%8F-%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B8-%D0%BE%D1%82%D0%BF%D1%83%D1%81%D0%BA-news795329.html", "text": "Българското правителство очаква конкретни указания от Европейската комисия, дали да премахне правото на годишен платен отпуск за периода на използване на отпуск за отглеждане дете до двегодишна възраст. Това съобщи зам.-министърът на труда Зорница Русинова във връзка с поставеното от бизнеса искане времето, през което работникът е бил в родителски отпуск, да не се взема предвид при изчисляване на полагаемия годишен платен отпуск. От националните работодателски организации се позоваха на решение на Съда на Европейския съюз, че отпускът за отглеждане на малко дете не се признава за трудов стаж, който дава право на платена почивка. Колкото до другото искане на бизнеса, за намаляване на периода на платеното майчинство, Зорница Русинова обяви, че политиката на правителството е да стимулира майките да се връщат по-бързо на работа, а не да ги санкционира. Преди няколко седмици националните работодателски организации изпратиха писмо до вицепремиера Валери Симеонов и социалния министър Бисер Петков и поискаха промени в Кодекса на труда, с които при изчисляване на полагаемия платен отпуск за годината да не се зачита времето, в което служителят е бил в отпуск по майчинство. Те се позоваха на решение на Съда на Европейския съюз по казус от Румъния, според което отпускът за отглеждане на дете до двегодишна възраст не се зачита за трудов стаж, даващ право на платен отпуск. Заместник-министърът на труда Зорница Русинова посочи, че тепърва ще се обсъжда предложение за такава промяна: „Конкретните текстове в Кодекса на труда тепърва ще преценим доколко съответстват на решението на съда. Очакваме указания от комисията, защото това касае всички страни-членки“. Другото искане на бизнеса – първата година от майчинството да се намали с два месеца и половина, защото трудовият пазар има нужда от кадри, Русинова отхвърли със следните аргументи: „Считам, че извоюваното право е право и по-скоро не можем да имаме директна връзка между демографията, степента на раждаемост и периода на майчинство. По-скоро политиките, които прилагаме в последно време от гледна точка на мотивиране на майките по-рано да се връщат на работа, са по-ефективни. От там нататък е въпрос на личен избор, защото комбинацията между осигуряването на достатъчна образователна инфраструктура, в големите градове имаме недостиг на детски градини, и тук беше моят призив през миналата седмица към работодателите, защото ние сме пробвали през различни програми да стимулираме работодателите да организират детски кътове, ясли на място, където работят хората. Не е обаче голям интересът от страна на работодателите“, отбеляза зам.-министърът, съобщава Дарик. Освен липсата на интерес към въвеждане на улеснения за родителите, така че да се връщат по-бързо на работа, Зорница Русинова посочи, че прилагането на гъвкаво работно време е практика основно за служителите на държавната администрация, но не е толкова разпространено в частния бизнес. Сподели:", "date": "2018.11.11", "title": "Чакаме указания от ЕК за платения родителски отпуск"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D0%BD%D1%8F%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D1%83%D1%82%D1%80%D0%B5-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-news795336.html", "text": "На 12 ноември 2018 г. (понеделник), във връзка с подмяна на сградно-водопроводно отклонение на ул. „Св. Св. Кирил и Методий“ с. Иваняне , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: с. Иваняне. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Св. Кирил и Методий“ на обръщалото на автобуса. На 12 ноември 2018 г. (понеделник), във връзка прекъсване на сградно водопроводно отклонение в жк. „Младост“ 1А , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: по ул. „Кръстьо Раковски“ от ул. „Д-р София Аврамова“ до ул. „Анна Ахматова“, бл. 550, ул. „ Кръстьо Раковски“ №2, 4, 5, 8, 10, 12, бул. „Александър Малинов“ №31, бл. 549, бл. 552, пазар „Пътеките“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 549. На 12 ноември 2018 г. (понеделник), във връзка с подмяна на сградно водопроводно отклонение на ул. „Св. Иван Рилски“ Център , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: по ул. „Св. Иван Рилски“ от бул. „Ген. Скобелев“ до бул. „Христо Ботев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Иван Рилски“ ъгъла с бул. „Христо Ботев“. На 12 ноември 2018 г. (понеделник), във връзка прекъсване на сградно водопроводно отклонение на ул. „Оборище“ кв. „Подуене“ , се налага спиране на водоподаването от 09:30 до 17:00 часа на клиентите на „Софийска вода”, живеещи в района на: по ул. „Буная“ от ул. „Марагидик“ до ул. „Каймакчалан“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Буная“ №16. На 12 ноември 2018 г. (понеделник), във връзка с изпълнение на инвестиционен проект за реконструкция на уличен водопровод на ул. 367 кв. „Модерно предградие“ , се налага спиране на водоподаването от 09:00 до 21:00 часа на клиентите на „Софийска вода”, живеещи в района на: по ул. 367 от ул. 357 до ул.378, ул. „Георги Живков“ , ул. 369, ул. 368. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 378 ъгъла с ул. 367. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. “Софийска вода” АД предварително се извинява на своите клиенти за причинените временни неудобства! Сподели:", "date": "2018.11.11", "title": "ВАЖНО: Спират водата в някои части на София утре, вижте къде"}
{"url": "https://pik.bg/%D0%BA%D1%80%D0%B0%D0%B9-%D0%BF%D0%B5%D1%82%D1%80%D0%B8%D1%87-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BC%D0%B5%D1%82%D0%B5%D0%B6%D0%BD%D0%B8%D1%86%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B6%D0%BF-%D0%BB%D0%B8%D0%BD%D0%B8%D1%8F%D1%82%D0%B0-%D0%B7%D0%B0-%D0%B3%D1%8A%D1%80%D1%86%D0%B8%D1%8F-news795406.html", "text": "Група протестиращи метежници в Петрич са блокирали незаконно този следобед жп линията за Гърция. Тълпата, развяваща български знамена и крещейки \"Оставка\", излязла на линията и направила опит да блокира движението. Полицията обаче е реагирала своевременно и е отстранила демонстрантите от железния път. ПИК припомня, че в Югозападна България днес се стигна до ранени хора и физически сблъсъци между метежници и обикновени граждани. Причина затова стана незаконната блокада на главния път Е-79 край Благоевград. Там разгневени граждани, прибиращи се към домовете си и хванати в капана на задръстванията нападнаха демонстрантите, които незаконно бяха блокирали пътя. Отново край Благоевград по обходен път, нервите на шофьор на камион не издържаха и той се вряза в тълпата. Пострада едно момиче, което е със счупена ръка. Сподели:", "date": "2018.11.11", "title": "КРАЙ ПЕТРИЧ: Протестиращи метежници блокираха жп линията за Гърция"}
{"url": "https://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%81%D0%B0-%D0%B0%D1%82%D0%B0%D0%BA%D1%83%D0%B2%D0%B0%D0%BB%D0%B8-%D0%BE%D1%84%D0%B8%D1%81%D0%B0-%D0%BD%D0%B0-%D0%B3%D0%B5%D1%80%D0%B1-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news795380.html", "text": "Двама мъже с лек автомобил „Форд“ са направили опит да атакуват офиса на ГЕРБ във Враца. Инцидентът е станал в ранните следобедни часове и полицията вече издирва около 30-годишни момчета, които са избягали от местопроизшествието. Тепърва ще се изяснява дали случилото се на бул. „Демокрация“2 е пътен инцидент или е имало друг подтекст. По неофициална информация колата е излязла от кръговото кръстовище с висока скорост и директно тръгнала през тротоара към офиса на управляващата партия. Там преди време имаше друг инцидент, при който лек автомобил влезе в помещението и след него бяха наредени бетонни саксии с цветя. Именно те са спрели новия опит да се атакува сградата. Катастрофиралите мъже незабавно извикали приятели, с чиято помощ избутали на отсрещния тротоар повредения автомобил и избягали. Междувременно на тел. 112 бил получен сигнал за инцидент и на мястото пристигнала патрулка. Случаят вече се разследва от служители на районното управление във Враца. Сподели:", "date": "2018.11.11", "title": "Неизвестни са атакували офиса на ГЕРБ във Враца"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B0-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news795370.html", "text": "Приключи протеста в Пловдив срещу високите цени на горивата, съобщава радио „Фокус-Пловдив“. Според информацията, над 1 000 превозни средства се включиха в протестното шествие и блокираха движението по основни булеварди в града. Протестиращите се събраха на паркинг на хипермаркета на бул. „България“, като шествието потегли около 11:30 часа и продължи повече от два часа. Колоните от автомобили преминаха през булевардите „България“, „Шести септември“, „Източен“ и „Христо Ботев“. Протестното шествие беше охранявано от полицията. Сподели:", "date": "2018.11.11", "title": "Приключи протеста срещу високите цени на горивата в Пловдив"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%BC%D0%B8%D0%BD%D0%B0-%D0%BA%D0%B0%D1%82%D0%BE-%D0%BC%D0%B0%D0%BB%D0%BA%D0%B0-%D0%B3%D0%B0%D1%80%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B2-%D0%BF%D0%B0%D1%80%D0%B8%D0%B6-%D0%BD%D0%B0%D0%BF%D1%80%D0%B0%D0%B7%D0%BD%D0%BE-%D1%83%D0%BA%D1%80%D0%B0%D0%B8%D0%BD%D0%B5%D1%86%D1%8A%D1%82-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%88%D0%B5-%D0%B4%D0%B0-%D1%81%D0%B5-%D1%80%D1%8A%D0%BA%D1%83-news795372.html", "text": "Президентът на САЩ Доналд Тръмп не се ръкува и дори не кимна на украинския лидер Петро Порошенко преди тържествения парад в Париж по повод 100-годишнината от края на Първата световна война. Украинският държавен глава очакваше с напразна надежда вниманието на Тръмп, коментира РЕН.тв. На видео, разпространено в мрежата, се вижда как американският лидер пристига със съпругата си Мелания. Тръмп се ръкува с президента на Франция Еманюел Макрон, канцлера на Германия Ангела Меркел, руския лидер Владимир Путин и други чуждестранни гости. А Порошенко сякаш е незабелязан и той остава с тъжна физиономия зад гърба на Тръмп. Анализатори предполагат, че още в Париж Путин и Тръмп ще обсъдят Договора за ракетите със среден и малък обсег на действие. Сподели:", "date": "2018.11.11", "title": "Тръмп подмина като малка гара Порошенко в Париж. Напразно украинецът се надяваше да се ръкуват (ВИДЕО)"}
{"url": "https://pik.bg/%D0%B8-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-%D0%B2%D0%B0%D0%BA%D1%81%D0%B8%D0%BD%D0%B0%D1%82%D0%B0-%D0%B7%D0%B0-%D0%B3%D1%80%D0%B8%D0%BF-%D1%81%D0%B2%D1%8A%D1%80%D1%88%D0%B8-news795321.html", "text": "Тази година отново ваксината за грип свърши. Това каза директорът на Националния център по заразни и паразитни болести проф. д-р Тодор Кантарджиев. По думите му това е доказателство, че българският народ търси ваксина и плаща около 20 лв., съобщава Фокус. Проф. Кантарджиев обясни, че първото, което трябва да предприемем, когато усетим симптоми на грипа, е да се консултираме с някой лекар, за да му се изпише някои от антивирусните лекарства. „Тези лекарства директно унищожават грипния вирус. Те са само две за съжаление и са около 30 лв. Най-добре е да сме си купили лекарството, да го имаме вкъщи и да се обадим на лекаря по телефона. Ако лекарят прецени, лекарството започва да се взима, защото когато то се взима 36 часа от началото на заболяването, то действа много ефективно. Човек не се разболява. Забави ли се след 36-ия час взимането на двете лекарства, не е ефективно за грипа“, допълни проф. Кантарджиев. Сподели:", "date": "2018.11.11", "title": "И тази година ваксината за грип свърши"}
{"url": "https://pik.bg/%D0%BF%D0%B0%D0%BF%D0%B8-%D1%85%D0%B0%D0%BD%D1%81-%D0%BE%D1%82%D0%BD%D0%BE%D0%B2%D0%BE-%D0%B2%D1%80%D1%8A%D0%B7%D0%BA%D0%B0-%D1%81-%D0%B4%D0%B0%D1%80%D0%B0-%D0%B0%D0%B1%D1%81%D1%83%D1%80%D0%B4-news795318.html", "text": "Аз съм един срамежлив човек, обичам самотата, работата е това, което ме прави щастлив и ме дефинира. Това сподели в емоционално интервю пред Мариян Станков – Мон Дьо  писателят Константин Трендафилов, познат като Папи Ханс. „Все още не съм си тръгнал от България и нямам план да го правя. Искам да променям средата, искам да я обогатявам, искам да карам хората да мислят. Най-много ме дразни това, че хората не мислят. Всички много са заобичали клишето. Простотията ме побърква. Говорим за издигането на простотията в култ. Ходенето в едни и същи заведения, които всички знаем кои хора се събират там. Този нисък праг на мечтите. Желанието на всички за някакъв Инстаграм-живот, който, ако човек погледне какво е той в България, може да си тегли куршума. Тази липса на хигиена в мисленето много ме вбесява”, каза той. Константин признава, че е започнал да пише на шега: „Всичко започна като откровен майтап. Пиша изключително мърливо и редактирам като неврохирург. Винаги започвам от идеята, когато говорим за проза. Винаги започвам от това къде искам да отида с това нещо и кой ще е онзи финт в историята, който ще я направи интересна и отличаваща”. Писателят споделя, че му трябва около една година, за да направи един роман. Следващият му роман обаче може да очакваме до 4 години най-късно. Константин разкрива, че голямата му любов е \"почти невъзможна\". Момичето живее в Португалия и разстоянията помежду им си казват своето. \"Чуваме се всеки ден, обичаме се, но...\", казва Папи и пояснява, че с любимата му се запознават в София. Тя пристига тук по програма \"Еразъм\". Следва бурна любов, но след това момичето се завръща в родината си. Папи допълва, че връзката му с португалката е повече от емоционална. Тя е първият човек, на когото той се обажда, след като излиза от ВИП брадър. И за да пресече всякакви сплетни и интриги, Папи заявява, че връзката му с нея е започнала доста, след като са били разделени с Дара. На въпрос дали е възможно с певицата да възобновят отношенията си, Константин е категоричен: \"Абсурд!\". Запитан как се справя с настойчивите си фенки, той отговаря: \"Игнорирам ги\", но признава, че по скалата от 1 до 10 е страстен за... 11. Сподели:", "date": "2018.11.11", "title": "Папи Ханс: Отново връзка с Дара?! Абсурд!"}
{"url": "https://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D1%8F-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%BE%D1%81%D0%B8%D0%B3%D1%83%D1%80%D0%B5%D0%BD%D0%B8-%D1%81%D0%B0-60-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B7%D0%B8%D0%BC%D0%BD%D0%BE-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-news795322.html", "text": "Осигурени са 60 млн. лв. за зимно поддържане на републиканските пътища в бюджета на Агенция „Пътна инфраструктура\" за 2019 г. Това заяви  регионалният министър Петя Аврамова, цитирана от „Конкурент“. „15 от сключените 27 договора за зимно поддържане и 7 договора за поддръжка на автомагистралите са със срок до края на 2018 г. – уточни Аврамова. -  През май и юни тази година АПИ стартира процедури за възлагане на обществени поръчки за пътно поддържане със срок от 5 години, които към момента не са приключили. За договорите, които изтичат през периода на зимното поддържане на сезон 2018/2019 г., са подготвени aнекси, които ще бъдат подписани с фирмите към датата на изтичане на съответния договор за удължаване срока им до сключване на договор с избраните изпълнители по новите процедури. Целта е забавата в обществените поръчки да не се отрази на работата на агенцията и фирмите при изпълнението на зимното поддържане\". Регионалният министър подчерта, че за фирми, които не изпълняват своите дейности за зимно поддържане, съгласно договорените условия, ще бъдат налагани най-строгите санкции. Сподели:", "date": "2018.11.11", "title": "Регионалният министър Петя Аврамова: Осигурени са 60 млн. лв. за зимно почистване"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%BF%D1%80%D0%B5%D0%B4-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%89%D0%B5-%D0%B8%D0%B7%D0%B1%D0%B8%D1%80%D0%B0-%D0%BD%D0%BE%D0%B2%D0%B8%D1%8F-%D0%B3%D0%BB%D0%B0%D0%B2%D0%B5%D0%BD-%D1%80%D0%B5%D0%B4%D0%B0-news795373.html", "text": "Специална комисия ще избира новия главен редактор на партийния орган на БСП \"Дума\", който трябва да отговаря на определени критерии. Това реши Националният съвет на столетницата на днешното си заседание. Причината за това решение е острият протест и подписката на над 50 знакови социалисти, които са недоволни от начина, по който протежето на зам.-председателя на партията Кирил Добрев натрапи начело на партийния орган Йордан Мичев, след като дългогодишната главна редакторка Таня Джаджева бе уволнена. Начина, по който катапултиралият от Лондон журналист, управлява изданието взриви екипа му още при неговото назначаване, а след серия остри гафове като подкрепата за легализирането на леката дрога възмути и социалистите. Лидерката Корнелия Нинова се оправда, че той е назначен на изпитателен срок само за 6 месеца, но някои от съпартийците й дадоха срок да го уволни до дни. Сега социалистите са решили новото назначение на главен редактор на \"Дума\" да стане след конкурс, проведен от специална комисия, която да разглежда кандидатурите по точно определени критерии, приети днес. Заседанието на Националния съвет върви към края си, тъй като това е последната точка от дневния му ред. Сподели:", "date": "2018.11.11", "title": "ПЪРВО В ПИК: Нинова се предаде пред червените, специална комисия ще избира новия главен редактор на \"Дума\""}
{"url": "https://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D1%80%D0%B0%D0%B1%D0%BE%D1%82%D0%B8%D1%82%D0%B5-%D0%B2-apple-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%B7%D0%B0%D0%B4%D0%B0%D0%B2%D0%B0%D1%82-%D0%BD%D0%B0-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%BE-news795279.html", "text": "Аррlе e мeчтaнo paбoтнo мяcтo зa мнoгo xopa. Hecъмнeнo тexнoлoгичният гигaнт дъpжи нa ĸвaлифиĸaциятa и ĸaчecтвaтa нa cвoя пepcoнaл. Зaтoвa и ocъщecтвявa дocтa oбcтoeн пoдбop. Koмпaниятa нe paзчитa caмo нa тexнoлoгични въпpocи, a зaдaвa мнoгo тaĸивa, cвъpзaни c личния oпит и минaлoтo нa ĸaндидaтa, ĸaĸтo и лoгичecĸи зaдaчи, пишe \"Бизнес Инсайдър\". Koлĸo тeжи Eмпaйъp Cтeйт Билдинг? - oтдeл cпpaвянe c пpoблeми Koй e вaшият любим cyпep гepoй и зaщo? - oтдeл пpoдaжби \"Paзĸaжeтe зa cлyчaй, в ĸoйтo нaиcтинa cтe ce пpoвaлили и нe cтe cи взeли ypoĸ. Heщo, в ĸoeтo нaиcтинa нe cтe ycпeли.\" - глaвeн мeниджъp пpoeĸти \"Kpeaтивeн ли cтe? Дaйтe пpимep зa нeщo, ĸoeтo cмятaтe зa ĸpeaтивнo.\" - coфтyepeн инжeнep \"Oпишeтe интepeceн пpoблeм и ĸaĸ cтe гo peшили.\" - coфтyepeн инжeнep \"Koй e нaй-лoшият и нaй-дoбpият ви дeн пpeз пocлeднитe 4 гoдини?\" - инжeнep пpoeĸти \"Зaщo иcĸaтe дa ce пpиcъeдинитe ĸъм Аррlе? Kaĸвo нaй-мнoгo щe ви липcвa oт cтapaтa paбoтa?\" - coфтyepeн инжeнep \"Πoзвoлявaли ли cтe cи няĸoгa дa ocпopитe peшeниeтo нa мeниджъp? Kaĸ гo нa пpaвиxтe? Kaĸви бяxa пocлeдcтвиятa?\" - coфтyepeн инжeнep Aĸo дoceгa въпpocитe ви ce cтpyвaт дaлeч нe ĸaтo дeтcĸa игpa, пoчaĸaйтe дa видитe cлeднитe: Oбяcнeтe ĸaĸвo oзнaчaвa RАМ пaмeт нa 5-гoдишнo дeтe - cтapши инжeнep Зa ĸaĸвo cлyжaт ĸpилaтa нa caмoлeтa? - cиcтeмeн инжeнep Избpoйтe 5 paзлични нaчинa дa paзбepeтe ĸoлĸo гopивo имaтe в ĸoлaтa - xapдyepeн инжeнep Kaĸ щe нaмaлитe цeнaтa нa xимиĸaлитe, ĸoитo cтoят пpeд вac? - oтдeл имплeмeнтиpaнe нa пpoдyĸти \"Oбaждa ви ce възpacтeн мъж, чийтo ĸoмпютъp oчeвиднo нe cтaвa зa нищo. Kaĸвo щe нaпpaвитe?\" - ĸoнтaĸтeн цeнтъp \"Kaĸ щe тecтвaтe тocтep?\" - инжeнep пo QА coфтyep \"Зaщo Аррlе cмeни имeтo cи oт Аррlе Соmрutеrѕ Іnсоrроrаtеd нa Аррlе Іnс.?\" - cпeциaлиcт paзвитиe И ĸaтeгopия виcш пилoтaж: \"Tpъгнaли cтe нa пoxoд в плaнинaтa и ce вpъщaтe нa cлeдвaщия дeн. Tpъгнaли cтe пo eднo и cъщo вpeмe. Щe бъдeтe ли нa eднo и cъщo мяcтo в eдин и cъщи чac, ĸaĸтo пpeдxoдния дeн?\" - тexничecĸи oтгoвopниĸ. \"Kaĸ щe пpoвepитe дaли нa cнимĸa peaлнo дъpвeтaтa ca двe или eднoтo e oглeдaлeн oбpaз нa дpyгoтo?\" - изcлeдoвaтeлcĸи oтдeл. \"Hapиcyвaйтe вътpeшнaтa apxитeĸтypa нa іРhоnе.\" - пoзиция зa тecтвaнe нa дизaйнa нa xapдyep. \"Имaтe 3 ĸyтии. Eднa c ябълĸи. Eднa c пopтoĸaли. И eднa и c ябълĸи, и c пopтoĸaли. Имaтe пpaвo дa oтвopитe caмo eднa ĸyтия и дa извaдитe eдин плoд бeз дa глeдaтe в нeя. Kaтo видитe ĸaĸъв плoд cтe взeли, oпpeдeлeтe пpaвилнo eтиĸeтитe пo cъдъpжaниe и нa тpитe ĸyтии.\" - инжeнep пo QА coфтyep. \"Πoĸaжeтe, ĸaтo гo изигpaeтe ĸaĸ щe yбeдитe ĸлиeнт, чe мoжe дa cтe мy oт пoлзa, изпoлзвaйĸи caмo глaca cи?\" - cъвeтниĸ зa пpoблeми y дoмa. Сподели:", "date": "2018.11.11", "title": "Искате да работите в Apple? Ето какви въпроси задават на интервюто"}
{"url": "https://pik.bg/%D0%BA%D0%BE%D0%BE%D1%80%D0%B4%D0%B8%D0%BD%D0%B8%D1%80%D0%B0%D0%BD%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0---%D0%BF%D0%BE%D0%BB%D0%B7%D0%B2%D0%B0%D1%82-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0--news795379.html", "text": "Координирана атака срещу правовия ред в държавата и окупация на ключови пътни артерии, както и гранични пунктове в страната, тече под ръководството на мистериозни кръгове около опозицията, научи ПИК от източници в МВР на най-високо ниво. Полицията е по следите на бутновниците, които по телефона се уговарят кога и в кои градове да блокират улици, кръстовища, магистрали. Срещу някои от тях вече са издадени актове за незаконния метеж, който тече в София, Благоевград, Пловдив, Варна и Бургас. Както ПИК съобщи по-рано, без никакво разрешение от властите в тези градове се провеждат шествия, които са обявени уж срещу цените на горивата. Блокирани бяха магистрала \"Тракия\", \"Хемус\", \"Струма\", както и ГКПП \"Кулата\", но полицията си върши работата и своевременно се опитва да върне правовия ред. В Благоевград напълно незаконно синдикалист на име Александър Стамболийски призовава за гражданско неподчинение, съобщават от полицията в града. \"Подобни актове са в разрез с правовия ред. Това е опит за метеж срещу властта и подлежи на ударите на закона. Цените на горивата са само параван, зад който метежниците крият истинските си цени и който ползват, за да бунят народа\", категорични са източници от МВР. Според разследващи организацията на опита за преврат става дума за координирана атака, зад която стоят сили от опозицията. Както ПИК неведнъж съобщи през последните месеци мозъчни центрове около ДПС, БСП и президента Румен Радев готвят преврат в държавата с цел домогване до властта. Държавната телевизия БНТ отразява задъхано протестите и ги насърчава в новинарските си емисии, алармират читатели на ПИК. Това означава, че шефовете на БНТ, които са подконтролни на ДПС, са се присъединили към комплота. Сподели:", "date": "2018.11.11", "title": "КООРДИНИРАНА БЛОКАДА НА БЪЛГАРИЯ: Опозицията атакува кабинета - ползват цените на горивата за прикритие. БНТ съучаства в комплота (ВИДЕО)"}
{"url": "https://pik.bg/%D0%BF%D0%BE-%D0%B2%D0%B8%D1%81%D0%BE%D0%BA%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D0%B2%D1%81%D0%B5%D0%BA%D0%B8-%D0%BF%D0%B5%D1%82%D0%B8-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news795358.html", "text": "Всеки пети работещ ще получи увеличение на заплатата от 1 януари 2019 г. Това показва предварителната оценка на въздействието на по-високата минимална ставка. Тя е изготвена от Министерството на труда и социалната политика (МТСП). При работещи 2.305 млн. души през настоящата година по данни на НСИ 473 хил. се осигуряват на минималната работна заплата. Това означава, че увеличението ѝ от 510 лв. на 560 лв. ще засегне всеки пети трудещ се. Социалното министерство посочва още, че 50-те лева увеличение означават ръст от 9,8% спрямо тази година. След скока наетите на минимална заплата ще взимат чисто по 434,55 лв. Сподели:", "date": "2018.11.11", "title": "По-висока заплата за всеки пети от догодина"}
{"url": "https://pik.bg/%D0%B8%D0%B7%D0%B1%D0%BE%D1%80%D0%B8-%D0%B2-%D0%B4%D0%BE%D0%BD%D0%B5%D1%86%D0%BA%D0%B0-%D0%B8-%D0%BB%D1%83%D0%B3%D0%B0%D0%BD%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news795282.html", "text": "Контролираните от бунтовници Донецка и Луганска област в Източна Украйна провеждат днес избори за свои ръководители, съобщи Ройтерс, цитирана от БТА и Нова телевизия. Те се провеждат в сянката на конфликт, отнел живота на над 10 000 души и влошил отношенията между Украйна и Русия. Украйна и западните й поддръжници заклеймиха вота като нарушение на Минското споразумение от 2015 г. и като фарс, целящ да даде фалшива легитимност на одобрените от Москва лидери на двата региона. Изпълняващият длъжността ръководител на т.нар. Донецка народна република Денис Пушилин се кандидатира на тези избори след смъртта на своя предшественик Александър Захарченко, загинал при експлозия през август. Подкрепени от Русия, бунтовници сепаратисти превзеха територии в Източна Украйна, след като прозападни демонстранти свалиха от власт президента Виктор Янукович през февруари 2014 г., а Русия анексира Кримския полуостров месец по-късно. Сподели:", "date": "2018.11.11", "title": "Избори в Донецка и Луганска област в Източна Украйна"}
{"url": "https://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D0%B1%D1%80%D0%B0-%D0%BA%D1%80%D0%B0%D1%81%D0%B8%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B7%D0%B0-%D1%80%D0%B5%D0%BA%D0%BB%D0%B0%D0%BC%D0%B0-%D0%BD%D0%B0-%D0%B3%D1%80%D0%B0%D0%B4%D0%B0-news795323.html", "text": "Кметът на Лондон избра красива българка за реклама на града. Елина Стоянова и нейната книжарница „Имало едно време” се появиха във видео, което показва различните лица на британската столица и я представя като най-доброто място на света. „Лондон е отворен” и винаги ще бъде. Въпреки приближаващия Брекзит. В това се опитва да ни убеди градоначалникът Садик Хан. Той е горд, че в британската столица живеят 1 милион граждани на Европейския съюз. И кани няколко от тях да застанат с лицата и реализираните си мечти във видео кампания. Сред тях Елина Стоянова и нейната книжарница „Имало едно време”. „В клипа се озовах благодарение на това, че през последните две години, откакто съществува книжарницата, се запознах и с хора, които работят в местни институции, в Общината. Някой от тях ме е препоръчал, получих телефонно обаждане и така попаднах в клипа”, обясни Елина пред Нова телевизия. И Елина е изградила друга, своя, малка България в квартал „Уолтъмстоу” : „България по мой идеал, където хората са добри, усмихнати, сърдечни, четат книги. Поне хората, които посещават книжарницата, са много толерантни. Чужденците, англичаните, отворени са, интересно им е. Интересно им е това, че съм чужденка. Питат какъв е езикът на книгите, показвам им карта на България, къде се намира, с кои държави граничи”. Сподели:", "date": "2018.11.11", "title": "ГОРДОСТ: Кметът на Лондон избра красива българка за реклама на града"}
{"url": "https://pik.bg/%D0%B4%D0%BE%D0%BA%D1%82%D0%BE%D1%80-%D0%B0%D0%BD%D0%B5%D0%BB%D0%B8%D1%8F-%D0%B7%D0%B4%D1%80%D0%B0%D0%B2%D0%BA%D0%BE%D0%B2%D0%B0-%D0%B7%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B8-%D0%B8-%D0%B8%D0%BC%D0%B0-%D0%BB%D0%B8-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%B2-%D0%BA%D1%80%D0%B0%D1%81%D0%BE%D1%82%D0%B0%D1%82%D0%B0-%D0%B8-%D0%B5%D1%81%D1%82%D0%B5%D1%82%D0%B8-news795290.html", "text": "Кога има нужда от козметични процедури, къде е границата на това, кога трябва да се започне и кога да се приключи с тях и има ли математика в красотата и естетическата медицина. Тези теми коментира в сутрешния блок на БТВ доктор Анелия Здравкова. „Границата кога да започнем и кога да приключим с козметичните процедури е много тънка – коментира доктор Здравкова. - Всичко зависи индивидуално от всяка жена. Дали има ли математика в красотата и естетическата медицина? Има и тя помага на дерматолозите. Смята се, че за да е красиво, лицето се дели на три – долна, средна и горна третина. Има много пропорции. Почти никога няма идеално лице и пропорции. Преди години имаше една британка, която най-много се доближаваше до идеалните пропорции. Тя спечели и състезание. По принцип се смятат големите очи и големите естествени  устни за красиви. Истината е в пропорциите, в симетрията.. Не всичко обаче е в това. Никога лявата и дясната страна не са абсолютно симетрични. Например, правен е модел на Брад Пит, и колкото го смятат предварително за идеален, става ясно, че не е така. Хубаво е да има несъвършенства, тъй като на практика в тях е чара. Хармонията се постига в баланса, симетрията е важна, но далеч по-важно е самото излъчване. Много е важна самопреценката. Съвременните тенденции са в естественото излъчване, подсилването на красотата на самото лице. Не с обем и одебелени устни. Нужен е баланс в пропорциите. Някои момичета смятат, че големите устни са по-красиви и по-лесно се забелязват, но в един разговор с тях успяваме в повечето случаи да постигаме един баланс. Имахме един случай на момиче със силно изразени челни лицеви бръчки и се притесняваше от това, не бе в уснисон със себе си и това й пречеше. С малки дози ботокс, преценени за нейната мимика, успяхме да постигнем това, което тя искаше. Ботокс най-често търсят дами над 30-40 години. Ако има изразени мимически бръчки, които притесняват човека, бих посъветвала да се консултира със специалист. Ако обаче смята, че тези бръчки са чаровни, няма смисъл да търси промяна. По принцип човек с годините старее и мускулите остарявят. Поставянето на ботокс има един добър ефект особенно след процедурите. Лицето се освежава, но след време този ботокс се отпуска и бръчките пак се появяват. Вярно е, че има много жени, които изглеждат прекрасно и на по-късни години, но там нещата са заради това, че са се грижили за себе си от по-рано. Качеството на съня е много важно, храненето също. Да остаряваме достойно означава да се грижим за себе си, да залагаме на хубавото настроение, да сме колкото се може повече усмихнати и да взимаме мерки, но не крайни. Така може да се остарее с финес и елегантно“. Сподели:", "date": "2018.11.11", "title": "Доктор Анелия Здравкова за козметичните процедури и има ли математика в красотата и естетическата медицина"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B8-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%BD%D0%B8%D0%BD%D0%BE%D0%B2%D0%B0---%D0%BF%D1%80%D0%BE%D1%82%D0%B5%D0%B6%D0%B5%D1%82%D0%BE-%D0%B9-%D0%B2-%D0%B4%D1%83%D0%BC%D0%B0-%D1%83%D0%B2%D0%BE%D0%BB%D0%BD%D0%B5%D0%BD%D0%BE-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F--news795384.html", "text": "Опозицията в БСП нанесе първи удар на Корнелия Нинова на днешния пленум на Националния съвет на БСП, съобщиха пред ПИК социалисти. От НС на БСП е бил изгонен Йордан Мичев, който беше и.д. главен редактор на вестник \"Дума\", сложен лично по решение на Нинова. 48 срещу 37 и 6 въздържали се е бил резултатът при гласуване на оставката му. Опитът на Нинова да иска прегласувяне е е бил спрян от изказвания на Румен Овчаров и Георги Пирински. \"Ти не си най-умната\", заявил Овчаров на Нинова. Точката за искане смяна на устава пък било решено от опозицията да се запази за конгреса, който ще бъде на 26 януари, както ПИК съобщи. Сподели:", "date": "2018.11.11", "title": "ЕКСКЛУЗИВНО В ПИК: Първи тежък удар по Нинова - протежето й в \"Дума\" уволнено от Националния съвет на БСП"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D0%BC%D0%B5%D1%82%D0%B5%D0%B6-%D0%B1%D0%BB%D0%BE%D0%BA%D0%B8%D1%80%D0%B0-%D1%81%D0%BE%D1%84%D0%B8%D1%8F---%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%82%D0%BE%D1%80%D0%B8%D1%82%D0%B5-%D1%81%D0%B0-%D0%BF%D0%BE%D0%B7%D0%BD%D0%B0%D1%82%D0%B8-%D0%BB%D0%B8%D1%86%D0%B0-%D0%BE%D1%82-%D0%BF%D1%80%D0%BE%D1%82-news795383.html", "text": "Незаконен метеж блокира този следобед София. Метежниците шестваха по централните булеварди и дори спряха движението на Орлов мост. Причината за недоволството уж станали високите цени на горивата, но в същото време никой от протестиращите не викаше срещу това, а само \"Оставка\". Лидерката на БСП Корнелия Нинова заяви на червения пленум, че именно нейната партия стои зад протестите от вчера и днес в страната: \" Множеството пое към Народното събрание, а скандирането е само едно: \"Оставка\". В тълпата са предимно младежи, част от ангажирани групи, съобщи водещата Ива Николова. По думите й сред организаторите има много лица от тези, които са били на протеста пред Съдебната палата. Две от попитаните жени на протеста не можаха да отговорят пред камерата ни какви са исканията им. \"Не мога да коментирам какви са исканията. Аз съм тук, за да подкрепя младите. Искаме сигурно бъдеще за децата ни\", заяви столичанка на средна възраст. Тя обаче не пожела да каже защо протестиращите викат \"Оставка\" и от какво са недоволни. Част от хората се заканиха да отидат пред Министерски съвет след като блокираха \"Орлов мост\". Полицейското присъствие в целия център на столицата е засилено и униформени през метър ограждат пътя на шествието, показа камерата на медията ни. Въпреки твърденията на протестиращите, че отиват към Министерски съвет, защото чули, че там има извънредно заседание, проверка на ПИК показа, че такова няма. Мургав гражданин от протеста обяви, че той е сред организаторите на протеста през 2013 г. и затова се включил в шествието и сега. \"Виждам несправедливостта в целия свят и ние трябва да вземем мерки. Искам да помогна на българските села, защото те изчезват. Загубихме над 2900 села и ще се закрият още 460 села. Затова пенсионерите не могат да се изхранват и не могат да си купят лекарства. Ще има гражданска война като през 1997 г., защото ние не искаме да излизаме извън територията на страната и затова протестираме\", несвързано обясни въпросният мъж. Пред Министерски съвет някой от протестиращите запали димка, а други се опитват да провокират полицаите, което потвърждава разкритието на ПИК, че въпросните протести целят кървав метеж. Според част от присъстващите има участие на футболни агитки, които са пуснали въпросните бомбички. Димките предизвикаха и разотиването на голяма част от хората, както и майки от протеста на деца с увреждания които се възмутиха от действият на ултрасите. Присъствието на агитките се потвърди и от възгласите на ултрасите: \"Българи юнаци\" и доста псувни срещу премиера Бойко Борисов - \"Бойко к...о\" и \"Бойко пе...ст\", които обикновено ползват за съдиите на мачовете. Това крещяха групи от млади мъже, които пееха типичните за ултрасите песни и правеха характерни жестове с татуираните си ръце. По традиция, както неведнъж камерата на ПИК TV показва от различни протести в последната седмица, присъстващите очакват да стане време за централните емисии на водещите телевизии около 19 ч., за да се покажат пред камерите и тогава да си тръгнат, и затова призовават отиващите си в момента хора да изчакат поне още час. \"БСП стои зад хората, които в момента протестират\", заяви Нинова след конгреса. \"Хората правилно са на улиците и ние стоим зад техните искания. Не може да се вдигат данъците на колите, горивата, застраховките. Ние вече алармирахме за това и затова не сме изненадани от протестите. Поздравяваме хората, че имат смелостта да изложат исканията си\", каза тя. В момента протестиращите са намират на площад \"Орлов мост\" и по всяка вероятност спонтанно ще решат да потеглят към Народното събрание. Сред недоволните са и много познати лица от протестите срещу съдебната система, показа камерата на ПИК TV. Сподели:", "date": "2018.11.11", "title": "ИЗВЪНРЕДНО В ПИК TV: Незаконен метеж блокира София - организаторите са познати лица от протестите пред Съдебната палата, футболни агитки пуснаха димка пред Министерски съвет (ОБНОВЕНА/СНИМКИ)"}
{"url": "https://pik.bg/%D0%BE%D1%82-%D0%BD%D0%B0%D1%82%D0%BE-%D0%BD%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B4%D0%BE%D0%BD%D0%B1%D0%B0%D1%81-news795347.html", "text": "В НАТО смятат, че провеждащите се днес избори в Донбас подриват мирния процес и няма да признаят резултатите от тях. Това става ясно от официално изявление на Алианса, цитирано от RT. „НАТО не признава изборите на 11 ноември в самопровъзгласилите се и непризнати Луганска и Донецка народни републики. Те противоречат на закона и на духа на Минското споразумение и подриват усилията за мирно урегулиране на конфликта“, се посочва в съобщението. От Алианса призовават за пълно спазване на минските договорености, като изразяват подкрепа за усилията на нормандския формат и Тристранната контактна група. Сподели:", "date": "2018.11.11", "title": "От НАТО не признават изборите в Донбас"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%B8%D0%B7%D0%B4%D0%B0%D0%B4%D0%B5---%D0%B1%D1%81%D0%BF-%D1%81%D1%82%D0%BE%D0%B8-%D0%B7%D0%B0%D0%B4-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news795377.html", "text": "Корнелия Нинова успя да си спаси кожата на днешния пленум. Със свит стомах лидерката успя да прокара готвените точки за днешното заседание, като тази за евроизборите, общата декларация за погнатите от главния прокурор Сотир Цацаров депутати и провеждането на конгрес на 26-ти януари. Опозиционерите в партията пък се снишиха и не поискаха промяна в устава, с който да променят преизбирането и оставката на лидера на партията, както бяха заявили. Каква е причината за тяхното отстъпление така и не стана ясно. Все пак противниците на Нинова успяха да извоюват специална комисия да избира главния редактор на партийния вестник \"Дума\", след като Йордан Мичев бе спуснат и назначен уж на изпитателен срок от шест месеца без общо съгласие. \"БСП стои зад хората, които в момента протестират\", заяви Нинова след конгреса. \"Във връзка с протестите, обхванали много градове, съм упълномощена от името на Националния съвет на БСП, да заявя следното: Исканията на протестиращите са абсолютно справедливи и правилни. Те са продиктувани от несправедливите и грешни решения на правителството на Бойко Борисов и на мнозинството от ГЕРБ и Обединените патриоти. От няколко седмици, ние изразяваме същите позиции на хората, които са по улиците. Казвахме: Не вдигайте данъците на старите коли. Внесохме дори предложение в парламента, по време на обсъждането на бюджета, това да отпадне. Алармирахме за повишаването на цените основните стоки и на горивата. Внесохме предложение как да бъдат компенсирани доходите на хората- с преизчисление на пенсиите, с прогресивен данък, с помощи на семействата и др. Нищо от думите и предложенията ни не бяха чути от управляващите в парламента. Сега ще трябва да чуят гласа на хората, които абсолютно справедливо излязоха да си кажат мнението за това управление и да поискат оставката на правителството. Повече от месец то не чува, че не може да се отнасят към майчинството и болните деца по начина, по който го демонстрират, че не може да залагат срещу морални и нравствени ценности, каквото е майчинството и болните деца, съдбата на правителството и собственото си политическо оцеляване. Хората правилно и справедливо са по улиците и ние заставаме в подкрепа на техните искания\", добави лидерката на БСП и по този начин се издаде, че именно опозицията стои зад пуча срещу властта, за който ПИК съобщи по-рано (ВИЖТЕ В ОЩЕ ПО ТЕМАТА). Сподели:", "date": "2018.11.11", "title": "ПЪРВО В ПИК TV: Корнелия Нинова се издаде - БСП стои зад протестите срещу кабинета (ОБНОВЕНА)"}
{"url": "https://pik.bg/%D0%BA%D0%B0%D0%B7%D1%83%D1%81-%E2%80%9E%D0%BF%D0%BE%D0%B3%D1%80%D0%B5%D0%B1%D0%B0%D1%85%D0%B0%E2%80%9D-%D1%80%D0%BE%D0%B4%D0%BE%D0%BF%D1%87%D0%B0%D0%BD%D0%B8%D0%BD-%D1%81%D0%BB%D0%B5%D0%B4%E2%80%A6-20-%D0%B3%D0%BE%D0%B4%D0%B8%D0%BD%D0%B8-news795345.html", "text": "Родопчанин бе „погребан” административно от свои роднини след като над 20 години никой от семейството му не е имал връзка с него. Съпругата и децата на носещия две официални имена - Северин-Изет, поискаха от съда в Момчилград роднината им да бъде обявен за мъртъв, за да могат да се разпореждат с наследственото имущество. Семейството се пръснало в Турция и Белгия още в началото на 90-те години. Според думите им, в родното момчилградско село Чайка останал единствено техният съпруг и баща. През 1997-ма година обаче, следите на Северин-Изет се губят. В продължение на 21 години никой от семейството нямал връзка с него. Според кмета на населеното място, мъжът заминал за Турция и никога повече не се е връщал. От удостоверение за идентичност от страна на Община Момчилград имената С.Изет Х. и Северин З.Т. принадлежат на едно и също лице. Според архивите на МВР пък, няма данни за пътуване от страна на подобно лице. Нямало и сведения за притежаване на лични документи. Силна мъка и страдание от изчезването на родопчанина, както и създадените последици от чисто правен характер, свързани с общото наследство, бяха мотивите на роднините за искането мъжът да бъде обявен за мъртъв. Съдът в Момчилград удовлетвори желанието на близките, а като дата на смъртта бе посочен 1-ви август 1997 година. Десетки са изчезналите хора в Родопите, установи проверка на \"Родопи 24\". 95 души са били обявени от началото на годината в Смолянско за общонационално издирване, като от тях 57 са били открити. Това обявиха от ръководството на МВР – Смолян. Петима са безследно изчезналите, като един от тях бе открит мъртъв миналата седмица край Борино. Има данни за една от жените, която е обявена за издирване, че се намира на територията на Република Турция, но е прекъснала контакт с близките си от родното й село Гьоврен, общ. Девин. Въпреки това се работи с полицаите от съседната страна, за да се установи дали тя не е станала обект на престъпление, уточниха от полицията в Смолян. Все още са в неизвестност изчезналите възрастни хора от с. Дрянка, общ. Баните и с. Средногорци. За издирван мъж от с. Бръщен, полицията в Смолян е получила сигурна информация през юли месец, че се намира на територията на Република Гърция. Веднага е направена връзка с колегите им зад граница, но на адреса, който е бил посочен в село близко до границата с България, същият не е бил намерен. Работата и по този случай продължава. 34 непълнолетни лица са били обявени за издирване за първите 6 месеца на тази тодина на територията на област Кърджали. Всички те са били установени в рамките на дни. Сподели:", "date": "2018.11.11", "title": "КАЗУС: „Погребаха” родопчанин след… 20 години"}
{"url": "https://pik.bg/%D0%BA%D0%BE%D0%B9-%D1%89%D0%B5-%D0%BF%D0%BB%D0%B0%D1%82%D0%B8-%D1%80%D0%B0%D0%B7%D0%B1%D0%B8%D1%82%D0%B8%D1%82%D0%B5-%D0%BD%D0%B5%D1%80%D0%B2%D0%B8-%D0%BD%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8---%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BF%D1%83%D1%87%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BB%D0%B8-news795394.html", "text": "МВР да си влезе в пълномощията и да възстанови обществения ред. Да отпушат магистралите, да разкарат метежниците, за да могат хората спокойно да се приберат по домовете си. Иначе ще се стигне до размирици, нечии нерви няма да издържат. Например на невинните семейства от тапите... В момента стотици налагат революционен терор над десетки хиляди. По сигнали на ПИК на няколко места заклещени шофьори са опитали да влязат в стълкновение с протестиращите. Това ли искаме - братоубийства? Кой ще плаща разбитите нерви и похабеното време на обикновените граждани? Шефката на пуча Корнелия Нинова? Идеологът Румен Радев? Сподели:", "date": "2018.11.11", "title": "Кой ще плати разбитите нерви на обикновените българи - шефката на пуча Корнелия Нинова ли?"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D1%81%D0%B0-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D0%BB%D0%B8-%D0%B2-%D0%BF%D0%B0%D1%80%D0%B8%D0%B6-news795390.html", "text": "РИА Новости. Президентът на Русия Владимир Путин съобщи, че е успял да си поговори с президента на САЩ Доналд Тръмп в Париж, предава „Да“, заяви руският лидер в отговор на журналистически въпрос, дали двамата с Тръмп са успели да си поговорят. Запитан как е преминал разговорът, Путин отвърна: „Добре“. Сподели:", "date": "2018.11.11", "title": "Путин и Тръмп са разговаряли в Париж"}
{"url": "https://pik.bg/%D0%BC%D0%B2%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B2%D0%BE%D0%B4%D0%B8%D0%BC-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B4%D0%B0-%D0%BF%D1%83%D1%81%D0%BD%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0--news795391.html", "text": "Няма разпръскване на протестиращи на пътя за Гърция. Това заявиха от МВР пред ПИК по повод публикации, че униформените ще принудят простериращите да отворят пътя. По информация на медията ни в момента се водят преговори с организатора на протеста, за да може пътя да бъде отворен и да не се пречи на движението и на хората които се прибират. Все още не е ясно дали протестиращите ще благоволят да пропуснат колите през границата от Гърция. ОЧАКВАЙТЕ ПОДРОБНОСТИ В ПИК! Сподели:", "date": "2018.11.11", "title": "МВР пред ПИК: Водим разговори с организаторите на протеста да пуснат движението на пътя за Гърция"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B5%D0%B1%D0%BD%D0%B5-%D0%BD%D0%B8-%D1%81%D1%82%D1%80%D0%B0%D1%88%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news795338.html", "text": "Американски психолози от университета в Пенсилвания заявиха, че продължителното застояване в социалните мрежи може да повиши чувството за самота и да доведе до депресия. Това показва изследване, публикувано в списание Journal of Social and Clinical Psychology. Психолозите са наблюдавали 143 студенти, които са ползвали Инстаграм, Фейсбук и Снапчат. Тяхното настроение е било оценявано с помощта на анкета, а след това е било измервано средното време на активността им в мрежата с помощта на статистиката на iPhone. Студентите са били разделени на две групи: едната използвала социалните мрежи толкова време, колкото и преди, а на втората било позволено да влиза в тях само за 10 минути на ден. Експериментът продължил три седмици. След завършването му сред участниците била проведена втора анкета. Тя показала, че от времето, проведено в социалните мрежи, пряко зависят депресията и чувството за самота. Втората група от участниците в експеримента показала значително по-малко признаци на депресия. Сподели:", "date": "2018.11.11", "title": "ВНИМАНИЕ: Дебне ни страшна опасност в социалните мрежи"}
{"url": "https://pik.bg/%D1%87%D0%B0%D1%80%D0%BB%D0%B8-%D1%88%D0%B8%D0%B9%D0%BD-%D0%B8%D0%B7%D0%B3%D1%83%D0%B1%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D0%BC%D0%B0%D0%BB%D0%B8%D0%B1%D1%83-news795350.html", "text": "Американският актьор и носител на наградата \"Златен глобус\" Чарли Шийн заяви, че не може да намери родителите си след пожара в Малибу, съобщава \"Холивуд Рипортър\". Журналистите все пак успяват да открият  Мартин и Джанет. Двамата били евакуирани навреме от спасителите. По думите на бащата на актьора, това е бил един от най-ужасните пожари, които той е виждал за 48 години живот в Малибу. \"Ние сме на плажа Зума и най-вероятно ще изкараме нощта в колата\", казва Мартин Шийн. По последни данни броят на жертвите от опустошителния пожар в Калифорния достигна 25 души. Сподели:", "date": "2018.11.11", "title": "Чарли Шийн изгуби родителите си при пожара в Малибу"}
{"url": "https://pik.bg/%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82-20-%D0%B3%D0%BE%D0%B4%D0%B8%D0%BD%D0%B8-%D1%81%D1%80%D0%B5%D0%B4%D0%BD%D0%B0%D1%82%D0%B0-%D1%83%D1%87%D0%B8%D1%82%D0%B5%D0%BB%D1%81%D0%BA%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D1%89%D0%B5-%D0%BD%D0%B0%D0%B4%D0%B2%D0%B8%D1%88%D0%B8-%D1%81-news795319.html", "text": "Следващата година за първи път средната учителска заплата ще надвиши средната за страната от, може би, над две десетилетия. Това заяви министърът на образованието и науката Красимир Вълчев пред БНР. “При всички случаи увеличението на възнагражденията увеличава и желанието за включване в професионално направление в системата на висшето образование, които приключват със завършване на педагогическа правоспособност – добави министър Вълчев. - Увеличава се желанието на хора, които са придобили такава педагогическа правоспособност, но са напуснали системата. 450 милиона лв. са допълнително средствата с източник държавния бюджет, от тях 330 милиона лв. са за увеличение на заплатите на педагогическите специалисти. Това са учители, директори и други педагогически специалисти, като психолози, педагогически съветници, логопеди и т.н. Отделно имаме 30 милиона лв. за увеличение на възнагражденията на непедагогическия персонал с минимум 10%. Що се отнася до увеличението на възнагражденията на учителите, ще подпишем анекс към колективния трудов договор заедно със социалните партньори - това са синдикалните организации и организациите на директорите в системата. Във всички случаи ще имаме общо увеличение и това общо увеличение най-вероятно ще бъде 20%. С общото увеличение е много важно да мотивираме не само днешното поколение учители, но и бъдещите учители. Що се отнася до диференцираното заплащане, ние имаме и такова заплащане в системата. Последната година - година и половина увеличихме два пъти с половин процент неговата тежест. То в момента е над 4%, но отделно въведохме със Закона за предучилищното и училищното образование ежегодна атестация, от която ще зависят учителските заплати и кариерното развитие в бъдеще. Тази атестация включва различни критерии, тя е на ниво учител. Много е трудно да оценим, да имаме система от обективни и измерими показатели, която да оцени труда на всеки един учител, още повече, че работата на един учител допринася и за резултатите по друг предмет, примерно учителят по математика допринася за резултатите по физика и обратното“. Образователният министър Красимир Вълчев посочи дисциплините, по които липсват преподаватели. “Традиционно липсват по езици и информационни технологии – обобщи Вълчев. - Особено остър се оказа недостигът по математика и по физика. По химия също очакваме това да се случи. Ресурсни учители, дори за начални учители имаме недостиг. Ние трябва да имаме повече учители, отколкото е необходимо на системата, за да можем да имаме подбор“. Той допълни, че относно областите, в които има липси, в момента няма такъв видим недостиг, защото \"все още имаме резерви на пазара на труда“. Вълчев посочи още, че “ежегодно 4 000 учители се пенсионират, от 90 000 в нормална възрастова структура, трябва ежегодно да се пенсионират 2 000 и няколко“. Липсата на дискусии и противоборства в сферата на образованието при обсъждането на първо четете на бюджет 2019 година министърът коментира така: “Обяснявам си го с относителния консенсус, който имаме - политически и обществен, че трябва да инвестираме в образование, трябва да увеличаваме възнагражденията на учителите. Имаме този консенсус, защото вярваме в образованието“. “Няма как да имаме добре развито общество, ако нямаме добро образование – категоричен бе министър Вълчев. - Ако днес не инвестираме в учители, ако не направим така, че да включим всяко едно дете в образователната система. Ако не обвържем това, което учим като съдържание и като профилна структура с потребностите на пазара на труда, ако не модернизираме образованието“. Сподели:", "date": "2018.11.11", "title": "Образователният министър: За първи път от 20 години средната учителска заплата ще надвиши средната за страната"}
{"url": "https://pik.bg/%D0%BC%D0%B0%D0%BB%D0%BA%D0%B8-%D1%84%D0%B8%D1%80%D0%BC%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D1%84%D0%B0%D0%BB%D0%B8%D1%82-news795243.html", "text": "Собствениците на малките фирми в Пловдивско се притесняват от фалити заради поскъпването на нощния труд, поискано от КТ \"Подкрепа\". Притесненията им са свързани с очакванията приходите да не се променят за сметка на по-високите заплати, които ще трябва да плащат на служителите си, предава \"България он еър\". От 10 години насам час нощен труд се заплаща по 0,25 лева. Синдикалистите настояват той да е половин процент от минималната работна заплата. Според финансовите анализатори поисканото поскъпване е напълно основателно. Сподели:", "date": "2018.11.11", "title": "Малки фирми в Пловдивско застрашени от фалит"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D0%B7%D0%B4%D1%80%D0%B0%D0%B2%D0%B8%D1%81%D0%B0-%D1%81-%D1%82%D1%80%D1%8A%D0%BC%D0%BF-%D0%BD%D0%B0-%D0%B2%D0%B5%D1%87%D0%B5%D1%80%D1%8F-%D0%BF%D1%80%D0%B8-%D0%BC%D0%B0%D0%BA%D1%80%D0%BE%D0%BD-news795325.html", "text": "Румен Радев се е срещнал с американския си колега Доналд Тръмп, с когото е провел кратък разговор на официалната вечеря, дадена от домакина Еманюел Макрон снощи. Това съобщиха от прессекретариата на държавния глава. \"САЩ са наш съюзник, винаги има теми от взаимен интерес\", каза пред журналисти Румен Радев днес. \"Срещата с президента Тръмп беше като всички други такива срещи на официална вечеря. Срещите по тези поводи са важни\", добави българският държавен глава. От 12 часа  българско време започва церемонията по отбелязването  на 100 г. от края на Първата световна война. Сподели:", "date": "2018.11.11", "title": "Румен Радев се здрависа с Тръмп на вечеря при Макрон"}
{"url": "https://pik.bg/%E2%80%9E%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0%E2%80%9C-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D0%B7%D0%B0-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D1%88%D0%BE%D1%84%D1%8C%D0%BE%D1%80-%D0%B2-%D0%B8%D1%81%D0%BF%D0%B5%D1%80%D0%B8%D1%85-news795320.html", "text": "Задържани са двама мъже за нанесен побой в град Исперих, съобщиха от ОДМВР – Разград, цитирани от „Фокус“. Според информацията, около 15:40 часа на 9 ноември 38-годишен мъж с инициали Е.С. засякъл с „Ауди“-то си товарен автомобил „Ивеко“, управляван от мъж с инициали Р.И. на 56 години от село Осенец. Шофьорът на „Ауди“-то от село Лъвино и неговият спътник опитали да нанесат побой на водача на камиона, но успели да счупят само страничното му огледало. Малко по-късно, по улица „Ахинора“, двамата засекли и спрели изпреварилия ги товарен „Мерцедес“, шофиран от мъж с инициали С.Р. на 53 години от Разград. Започнали да удрят с ръце по главата водача. В този момент екип на „Пътна полиция“ спрял до тях, за да прекрати боя. 38-годишният мъж отказал да изпълни полицейските разпореждания като в хода на проверката той е тестван за употреба на алкохол и наркотици.  Пробата с дрегер отчела 2,52 промила, а „Drug check“-ът се оказал положителен на амфетамин. От направената справка е установено, че мъжът с инициали Е.С. е неправоспособен, криминално проявен и осъждан. Той и спътникът му са задържани в РУ - Исперих. По случая е образувано бързо производство. Сподели:", "date": "2018.11.11", "title": "„Закопчаха“ двама мъже за побой над шофьор в Исперих"}
{"url": "https://pik.bg/%D1%81%D0%B0%D1%89-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BF%D0%BB%D0%B0%D0%BD-%D0%B7%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%BE-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%BE-%D1%83%D1%80%D0%B5%D0%B3%D1%83%D0%BB%D0%B8%D1%80%D0%B0%D0%BD%D0%B5-news795273.html", "text": "Специалният представител на администрацията във Вашингтон на международните преговори Джейсън Грийнблат е заявил на закрито мероприятие в Лондон, че всеобхватният план за разрешаване на палестинско-израелския конфликт, който обеща да представи Белия дом, ще бъде готов \"скоро\", съобщава информационният портал Axios, цитиран от „Фокус“. Според тези данни специалният пратеник на администрацията във Вашингтон e подчертал, че Съединените щати се стремят да намерят не временно решение, а да постигнат дългосрочно споразумение. \"Съединените щати вече няма да инвестират във временни решения. Ние разбираме, че временните решения не са много благоприятни за подобряване на живота на палестинците, а само удължават цикъла на страдание и насилие\", коментира порталът. Според Грийнблат, планът, предложен от САЩ, се основава на факта, че и двете страни в конфликта ще трябва да намерят компромис и да направят отстъпки. \"Нито една от страните няма да хареса напълно този план, но сме уверени, че и двете страни, ако са готови да започнат преговори, ще разберат защо стигнахме до заключенията, които ще представиме\", цитират специалния пратеник от портала. Грийнблат също така подчерта, че Израел и Палестина не трябва да правят преждевременни изводи, а по-скоро да изчакат официалното публикуване на текста. \"Не обръщайте внимание на слухове и доклади от други източници, освен самата администрация на Тръмп\", добави той. Сподели:", "date": "2018.11.11", "title": "САЩ подготвят план за палестино-израелско урегулиране"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81%D0%B5-%D0%B2%D0%B7%D1%80%D0%B8%D0%B2%D1%8F%D0%B2%D0%B0-%D0%BD%D0%B0-%D0%BF%D0%BB%D0%B5%D0%BD%D1%83%D0%BC---%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%BE%D1%82-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0%D0%BB%D0%BE-news795264.html", "text": "БСП провежда \"кървав\" пленум на Националния съвет на партията, на който се очакват остри сблъсъци между противниците на лидерката Корнелия Нинова и методите, с които ръководи партията, превръщайки я в лидерска, и обкръжението ѝ, което по данни на ПИК, се окопава с кадрови метли в централата и по места ( ). Формално социалистите трябва да обсъждат алтернативния си бюджет за догодина, да насрочат поредния конгрес на партията, който по устав трябва да се проведе до края на 2018-а, да започнат подготовката за евроизборите, редейки листата и да обсъдят стратегията за ляв медиен пул, която, освен в. \"Дума\", да включва и развитието на неродената още червена телевизия. Опозиционерите на Нинова обаче ще настояват в дневния ред на конгреса да се сключи точка на промяна на устава, който сега бетонира Нинова начело на партията, и форумът да се проведе до края на годината, а не в началото на 2019-а, както иска ръководството. Те ще поискат и смяната на сегашния началник на \"Дума\" Йордан Мичев, който скандализира социалистите с позициите си и срещу когото има подписка от над 50 знакови лица на БСП. Скандали се очакват и около подредбата на червената евролиста заради острия конфликт между Нинова и президента на ПЕС Сергей Станишев, когото тя иска изобщо да отстрани от списъка на кандидатите за Брюксел през май догодина. Не е изключено в център на дебатите да се превърне и нашествието на бивши ченгета на \"Позитано\" 20, които нямат почти нищо общо с БСП, но пък са сложили ръка на всички архиви и финанси на партията, както ПИК съобщи. Пред камерата на БСП депутатът Филип Попов заяви, че няма криза в БСП и партията се развива добре. \"Всички въпроси, по които имаме различие, касаят характера на партията и ако нашата партия стане авторитарна и лидерска, тогава изчезна демокрацията. Не само когато има избори, но и когато няма. Смятам, че БСП върви в тази посока с цяла поредица от действия. Протичат процеси, от които нашата партия губи своя масов характер. Затова ръководството трябва да реши има ли възможност за промени, за да запазим нашия характер, какъвто винаги е бил. Иначе неминуемо ще отидем към лидерска партия, а те изчезват, когато изчезне политическия път на лидера. Ние не сме като СДС след Костов или НДСВ след царя, ние съществуваме 130 години и нашия създател никога не е бил председател на партията. Никога лидерът не е стоял на Националния съвет, сега за пръв път се случва това и прогнозират, че онази власт, за която ни агитират, че е наша цел, ще ни се изплъзне\", заяви Георги Божинов на влизане в \"Позитано\" 20. \"Винаги е имало конфликтни точки\", заяви Георги Гергов лаконично на влизане пред камерата на ПИК TV. Румен Гечев заяви пред водещата Ива Николова, че не очаква конфликти на пленума, а да се подготвят за предстоящите евроизбори. \"Защо няма да бъдете допуснати? Това е ново за мен, явно ще има някакъв прикрит дебат\", изненада се Атанас Мерджанов на съобщението на журналистите, че няма да бъдат допуснати в залата. \"В БСП е имало много опити да бъде смазана вътрешнопартийната демокрация, но се надявам този опит пореден, както и предишните, да бъде смазан и да има отново демокрация. Отговорност за това носи ръководството, както и за провеждането на конгрес, който трябва да бъде всяка година, а тази не е имало\", заяви Мерджанов. Депутатът Георги Гьоков заяви, че не знае да има проблеми в БСП, както и подписка срещу Нинова. \"Не съм чувал за подобни неща, не чета медии, те изкривяват действителността\", категоричен бе Гьоков. Корнелия Нинова отказа да отговори защо журналистите са оставени на улицата и няма да бъдат допуснати в залата, както винаги досега. \"Ще се обърна към членовето на НС да приемем декларацията до българските граждани за защита на четиримата колеги депутати, които са подписали сигнала до АПИ. Президентът е прав, като казва, че свободомислието се наказва. То се потъпква. Ще се обърнем към гражданите, за да защитим тези права и свободи. Недопустимо е бизнесът да поставя условия на депутати да не си вършат работата. Знаем колко е силна Камарата на строителите, но нито те ще подадат оставки, нито ще спрат да работят. Ще внесем подписката до АПИ със 79 подписа, за да видим как тогава ще ни извадят затова, че се борим с корупционни избори. Вчера ГЕРБ оспориха демократичния характер на служебен кабинет. Това е разписано в конституцията. Не пипайте конституцията, това е основополагащо за демокрацията. Ще изпратим и такава декларация за това, което Цветанов си позволи да каже\", обяви Нинова. Тя заяви, че ще има конгрес, когато бъде решено от Националния съвет. \"Как ви изглежда строителни фирми да казват, че щом си упражняваме свободното право на проверка, да ни блокират да влизаме в парламента. Затова казвам, че ще имат 79 подписа, а не 4. Свързвам цялата поредица от събития, които се случиха цялата седмица. Сваляне на имунитета, заплаха от бизнеса, изказването на Цветанов за служебния кабинет... Това е цяла поредица. Знаем, че ги е страх от служебен кабинет на Румен Радев, но това не може да е повод за атака срещу конституцията. Бих се подписала под всяка дума от изявлението на Румен Радев\", каза още Нинова. Тя заяви, че днес няма да се решава кой да оглави листата за евроизборите, а само правилата, по които ще бъдат избирани кандидатите. Сподели:", "date": "2018.11.11", "title": "ПЪРВО В ПИК TV: БСП се взривява на пленум - Корнелия Нинова в шок и ужас от опозицията, наложи цензура и изгони журналистите на улицата (ОБНОВЕНА)"}
{"url": "https://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D1%8A%D1%80%D0%BD%D0%B5%D0%BC-%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82%D1%82%D0%B0-%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D0%B2-%D0%B5%D1%81-news795310.html", "text": "Коалиция от всички прогресивни сили в ляво-център след изборите през май 2019 г. ще разбие статуквото, налагано с години от десните в Европа.  Такова мнозинство може да излъчи следващия председател на ЕК и той ще се нарича Франс Тимерманс. Битката ни ще е трудна - с десните - заради желанието им на всяка цена да останат на власт и с популистите и националните егоисти, които ще раздухват страховете на европейските граждани, за да влязат на тази вълна в ЕП. Смятам коалицията между тях за съвсем възможна заради амбицията за власт у едните и нуждата от легитимация у другите. Това заяви президентът на ПЕС Сергей Станишев на форума в немската столица. „Ще заложим на битката с неравенствата - между държавите, между Изтока и Запада, между мъжете и жените, в доходите, в солидарността. Ще направим така, че не големите корпорации да печелят за сметка на хората на труда. По инициатива на социалдемократите стартира разговорът за въвеждането на ГАФА - данъка върху интернет-гигантите, които да заплащат данъци в Европа. Не бюджетните ограничения, а Социална Европа е в основата на европейския проект, трябва да върнем значението на солидарността и социалната справедливост в ЕС.\", продължи лидерът на европейската левица. Темата за неравенствата беше основен акцент и в речта на лидера на домакините - ГСДП - Андреа Налес. „Не можем да продължаваме да си затваряме очите за неравенствата в Европа, за разликите между Германия и България.\", заяви тя. На мащабното събитие присъстват още и министър-председателите на Португалия и Гърция - Антонио Коща и Алексис Ципрас. Там е и председателят на парламентарната група на социалистите и демократите в ЕП Удо Булман, който ще е лицето на немските социалдемократи в изборите догодина. Дебатът на социалдемократите ще е в рамките на два дни, с 60 дискусии на 10 сцени и над 2 000 участника. Сподели:", "date": "2018.11.11", "title": "Станишев: Трябва да върнем значението на солидарността и социалната справедливост в ЕС"}
{"url": "https://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B8-%D0%B2-%D0%BD%D0%B0%D1%82%D0%BE-%D0%BD%D0%B5-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%BB%D0%BE%D1%88%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%80%D1%83%D1%81%D0%B8%D1%8F-news795278.html", "text": "Западът трябва да подобри отношенията си с Русия, но това е възможно само, ако се промени ситуацията в Украйна. Това заяви пред германския вестник „Ди Велт“ македонският министър на външните работи Никола Димитров, съобщава БНР. „В дългосрочна перспектива трябва да отслабим напрежението между Запада и Русия и да укрепим сътрудничеството с нея“, каза ръководителят на македонската дипломация, който се обяви за запазване на териториалната цялост на Украйна. По думите му, отношенията между Скопие и Москва няма да се влошат, ако Македония влезе в НАТО. „Да бъдеш част от Северноатлантическия алианс не означава да имаш лоши отношения с Русия“, категоричен бе Димитров. Сподели:", "date": "2018.11.11", "title": "Първият дипломат на Македония: Влизането ни в НАТО не означава лоши отношения с Русия"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BC%D1%83%D0%B7%D0%B5%D0%B9-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B0%D1%89%D0%B0%D1%82%D0%B0-news795253.html", "text": "За първи път Регионалният исторически музей в Търговище се включва в програмата на Седмицата на бащата, като част от Националната кампания \"Да бъдеш баща\". Тя е насочена към активното и равнопоставено участие на мъжете в грижата за децата. Днес е ден на отворените врати в Славейковото училище за всички бащи, които доведат децата си в музея, обясни Магдалена Жечева и разказа кои изложби могат да бъдат разгледани. \"На първо място най-новата ни изложба - \"Под лозницата\" или изложбата, свързана с лозарството, с гроздето. Все още може да бъде видяна изложбата за старите търговски фамилии на града и освен това изложбата за техниката в бита през 19-и и 20-и век. Особен хит винаги е била възрожденската класна стая. Тя определено е забавление както за малките, така и за големите\", каза Жечева пред БНР. Сподели:", "date": "2018.11.11", "title": "Историческият музей в Търговище се включва в Седмицата на бащата"}
{"url": "https://pik.bg/%D0%BA%D0%BB%D0%B0%D1%83%D0%B4%D0%B8%D1%8F-%D0%BA%D0%B0%D1%80%D0%B4%D0%B8%D0%BD%D0%B0%D0%BB%D0%B5-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B1%D1%8F%D1%85-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B0-news795330.html", "text": "В интервю за италианския вестник „Кориере дела Сера” актрисата Клаудия Кардинале разказва, че в младините си е имала връзка с продуцент, за която си спомня с огорчение и неприятни чувства. Става въпрос за продуцента Франко Кристалди. „Тогава преминавах през деликатен период от живота ми.” Звездата разказва как на младини в Тунис, където е родена, е била изнасилена. „Мъж, когото не познавах, много по-голям от мен, ме принуди да се кача с него в колата и ме изнасили. Беше ужасно. Най-хубавото обаче е, че от това насилие се роди моят прекрасен Патрик. Въпреки изключително сложната ситуация за момиче самотна майка реших да не абортирам. Когато този мъж разбра, че съм бременна, се появи отново с претенцията да направя аборт. Нито за миг не съм мислила да се избавя от създанието си. Говорих с прекрасните си родители и със сестра ми и всички заедно решихме, че детето ми ще израсне в семейството като по-малък брат”, разказва Кардинале. Според нея „смешното” в ситуацията било, че тя по онова време вече работела в киното и до последно никой не си дал сметка, че е бременна. Когато дошъл моментът да роди, продуцентът Франко Кристалди, с когото тогава имала договор, я завел в Лондон. „Затова синът ми се казва Патрик – взе името на черквата, в която беше кръстен. В този труден момент бях благодарна на Кристалди, че ми помогна, но после...“, разстройва се звездата. Кардинале започва връзка с Кристалди. Той иска тя да държи в тайна раждането на детето и дори не го иска да живее с тях. „С него бях като една подчинена служителка, която беше заплащана на месец заради четирите филма годишно, които правех. Обръщах се към него на фамилно име. Чувствах се пленничка, а родителите ми бяха бесни“, споделя с огорчение тя. Кристалди решава да организира сватба с Клаудия, без дори да ѝ каже. Актрисата обаче я анулира, защото не е влюбена в продуцента, за разлика от него. „Кристалди беше голям продуцент, но в частната сфера... по-добре да не говорим“, допълва кинолегендата. Сподели:", "date": "2018.11.11", "title": "Клаудия Кардинале шокиращо: Бях изнасилена!"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D1%80%D0%B0%D0%B7%D0%B1%D1%80%D0%B0-%D1%81%D0%B5-%D0%B8-%D0%BA%D0%BE%D1%8F-%D0%B5-%D0%B6%D0%B5%D1%80%D1%82%D0%B2%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news795335.html", "text": "Във връзка с извършено тежко престъпление на територията на град Горна Оряховица, ОДМВР - Велико Търново издирва Н.М.К., на 36 одини от Горна Оряховица, съобщиха от полицията. Жертвата е 40-годишната Мария М. от същия град. Гражданите, които имат информация за местонахождението му, да сигнализират на тел.: 062/ 620 437, 0618/ 60040, 60041, 60042, на тел. 112 или в най-близкото управление на МВР. Анонимността им ще бъде гарантирана. Сподели:", "date": "2018.11.11", "title": "ИЗВЪНРЕДНО: Ето го убиеца от Горна Оряховица! Разбра се и коя е жертвата (СНИМКА)"}
{"url": "https://pik.bg/%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D0%B2-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D0%B3%D1%80%D0%B8%D0%BF%D0%BE%D0%B2%D0%B5%D1%82%D0%B5-%D0%B8-%D0%BD%D0%B0%D1%81%D1%82%D0%B8%D0%BD%D0%BA%D0%B8%D1%82%D0%B5---%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B8%D0%BC%D1%83%D0%BD%D0%BE%D1%81%D1%82%D0%B8%D0%BC%D1%83%D0%BB%D0%B0%D1%82%D0%BE%D1%80%D0%B8--news795283.html", "text": "От догодина държавата отпуска 1.5 млн. лв. за ваксини за възрастни хор а. В момента хората търсят ваксини, а няма, затова най-доброто средство е да вземат хигиенни мерки и такива за укрепване на организма, обясни проф. Тодор Кантарджиев по БНТ. Той категорично отрече схващането, че когато има топли дни през зимата, плъзват грипове и настинки. „Не е вярно, че грипът атакува в топло време през зимата. Грипът идва по две причини - че студът събира много хора в отоплени помещения и така се разменят микроби, и второ - студът свива кръвоносните съдове на носа и белите кръвни телца са по-малко, така защитата се понижава и се разболяваме“, обясни професорът. Той подчерта, че най-добрите имуностимулатори са з рялото саламурено сирене, киселото мляко, естествено ферментиралите туршии с дрожди и лактобацили, както и уникалните български колбаси като суджуците и луканките, които също съдържат естествени микроорганизми. Проф. Кантарджиев обясни още, че започва световната седмица на антибиотиците и тяхната правилна употреба. „Слава Богу, все по-малко хора се самолекуват с антибиотици, защото преди 20-30 години това беше масова практика, всеки отиваше и си вземаше антибиотик от аптеката, резистентността беше изключително висока. Сега вече има по-строг контрол и това се прави все по-рядко“, каза още специалистът. Сподели:", "date": "2018.11.11", "title": "Проф. Кантарджиев: В сезона на гриповете и настинките - кои са най-добрите имуностимулатори и как да се пазим"}
{"url": "https://pik.bg/%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D1%81%D0%BF%D0%B8%D1%80%D0%B0%D0%BD%D0%BE-news795326.html", "text": "В Бургас започна вторият протест срещу цените на горивата, съобщи радио „Фокус-Бургас“. Движението този път няма да бъде спряно. „Ако спрем движението, никой няма да ни види\", коментира Станислав Тенев, един от организаторите. По думите му идеята им е да бъде направена парадна обиколка, първата кола ще спре на бензиностанция „Ромпетрол\", колоната ще се движи само в дясна лента, за да могат останалите автомобили да преминават през лява лента. „Ще спрем и на бензиностанция „Лукойл\", за да заредим за сумата от 0.50 лв. до 1лв.\", каза още Тенев. По думите му протестиращите ще влязат и в града, ще преминат през ул. „Крайезерна\", след това от кръговото кръстовище „Трапезица\" и ще се върнат обратно. Според Тенев този път присъстващите са повече отколкото на предходния протест, като броят на събралите се автомобили е около 200 - 250. Сподели:", "date": "2018.11.11", "title": "В Бургас започна протест срещу цените на горивата. Движението няма да бъде спирано"}
{"url": "https://pik.bg/%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-%D1%85%D0%B2%D0%B0%D0%BB%D1%8F%D1%82-%D1%81%D0%BB%D0%B0%D0%B2%D0%B8%D1%88%D0%B0-%D0%B8-%E2%80%9E%D0%BB%D0%B5%D0%B2%D1%81%D0%BA%D0%B8%E2%80%9D-news795331.html", "text": "В Словения продължават да засипват с похвали старши треньора на „Левски“ Славиша Стоянович. Словенският сайт siol.net написа: “Продължава страхотното представяне на „Левски“ в Първа лига под ръководството на Славиша Стоянович. След горчивото отпадане за Купата на България от „Черно море“ след лотарията на дузпите тимът успя да запише голяма победа срещу „Ботев“ (Пловдив). Това даде надежда на феновете отново да видят „Левски“ като шампион на България, което не се е случвало около десет години”. “Славиша Стоянович работи много успешно до момента начело на “сините”. В домакинските двубои той има шест победи и само едно равенство при голова разлика 22:4. Стоянович може да бъде доволен и от играта на тима в гостуванията”, пише още в материала. Не за първи път медиите в родината на наставника на “сините” го засипват с похвали след доброто представяне на „Левски“ под неговото ръководство. Сподели:", "date": "2018.11.11", "title": "В Словения хвалят Славиша и „Левски”"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%81%D0%BF-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BC%D0%B5%D0%BD%D1%8F-%D0%BF%D0%BE%D0%BB%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B2-%D0%BD%D0%B5%D1%8F-%D1%8F--news795263.html", "text": "„Бивши топченгета стават шефове на „Позитано“ 20“, гръмна тези дни. От интересното четиво разбираме, че висшият кадрови състав на червената централа се променя с умопомрачителни темпове и там като началници попадат хора, за които със сигурност можем да кажем едно – . Новата шефка на отдел „Кадри“ Ели Спасова, например, е била в 6-то РПУ в София. Началник на деловодството станал Бисер Велков, който лично Румяна Бъчварова (да, същата, шефката на кабинета на Бойко Борисов) прави шеф на 6-то в столицата. Готвен бил и друг полицай да покрие отдел „Човешки ресурси“. С оглед на новата полицейска линия на БСП били подменени всички камери по коридорите на „Позитано“, а служителите имали притеснения, че в кабинетите им има бръмбари, вероятно за да се контролира състава да не псува ръководството, щом остане насаме. Трябва да продължим този списък - през април тази година на „Позитано“ беше парашутиран и човек на име Йордан Татарски като личен консултант на Корнелия Нинова по административната реформа. Всеки лидер има право на собствен екип, но личността Татарски е интересна с това, че той е бивш шеф на кабинета на Росен Плевнелиев (да, на същия, на този геополитически клоун) като регионален министър в кабинета „Борисов 1“, а според някои информации може да се окаже, че новият червен кадър е съдружник в доста фирми с видни лица на ГЕРБ. В добавка към този отровен коктейл трябва да споменем и факта, че подобен процес тече и из страната. Например, шеф на предизборния щаб във Варна стана настоящият депутат Иван Иванов. Той влезе с преференции в Народното събрание след като в последния момент по странен и екзотичен начин се появи в листата на БСП, а стана член на партията едва след своето избиране и след дълги гастроли в орбитата на други политически формации. Разказваме за тези назначения не от любов към интригата, пикантерията и медийния слух. Просто никой не е отменял верността на едно правило, което макар и изречено от Сталин, продължава да важи с пълна сила: „ Политиката не е абстрактно понятие. Тя не съществува като чист дух. Идеите трябва да бъдат реализирани от хора и заради това имената, биографиите и житейският път на тези хора е от изключително значение. И най-доброто намерение, ако попадне в лапите на политически хамелеон, ще бъде унищожено и закопано на два метра под земята. В момента БСП е заета усилено да се рекламира медийно като носител на алтернативата, като фабрика за нова визия за страната, като партия, която може да предложи различен път за България. Всичко това обаче рухва, щом се задълбочим в очевидния проблем на тези назначения. Ще предлагаме алтернатива с !? Сериозно ли!? Червената централа започва да прилича на някакъв кошмар. Слухтене из коридорите, постоянно видеонаблюдение, а вероятно ще чакаме и пълен разгул на доносничеството. Как да чакаме алтернатива на ГЕРБ!? В този си кадрови вид БСП най-много да може да предложи да заменим един полицейски ад с друг!? Към целия мрак трябва да добавим и това, че именно днешното ръководство, именно с това разбиране за кадрите, заведе дела срещу сайта „Поглед.инфо“. Защото параполицейската партия няма как да изтърпи свободата на словото. И тук вече опираме до главното. Една истинска партия е идеологическа общност. Тя може да не почива на върховна любов, но е задължително да се гради на база на споделени ценности. А днес левицата обраства с хора, които нямат нищо общо с идеите! В партията се вкарват чужди тела, вкарват се политически вируси, които могат напълно да умъртвят и да деградират всяка визия за бъдещето. И този процес се случва бързо и далеч от очите на симпатизантите и членовете! Започваме с централната администрация, но като зараза това ще се пренесе по места. Очевидно се залага на технология, а не на политика!? А това е смъртоносно за идейните общности. Тя уж се обяви против Истанбулската конвенция, но случващото се в левицата е същинско джендърство! Точно заради това чета с насмешка патетичните анализи, че БСП не може да стане лидерска партия. Идейните партии не могат да станат лидерски. Но ченгеджийските партии задължително са! Нинова се опитва да нагоди БСП към себе си, все едно е рокля от „Макс Мара“. Тя разглежда партията като резевоар за собствения си имидж. Това си личи по всичко – от парламентарната дейност до кадровата политика. Три четвърти от парламентарната група на БСП е натикана в ъгъла, а върху нейните кости Нинова си гради лидерски трон. Изпълнителното бюро е напълно обезличено и се е превърнало само в брошка върху нейното реверче. Националният съвет е сведен до напълно безсмислена сбирка, където всеки опит за дискусия бива заличаван. Полицаите замениха идеолозите! Камерите се настаниха там, където трябваше да има другарство! Егото взе връх над колективното, а на този фон „Визия за България“ прилича на една страстна и много красива лъжа! И в края на този процес БСП може да се събуди като формация, която иска властта заради самата власт, като партия, чиято единствена цел е да направи лидерката си премиер, за да може тя да чувства живота си смислен!!! Превърната само в технология, БСП може да стане активен участник във всякакви интригантски схеми и комбинации. И най-лошото – тя заприличва на ГЕРБ. Сякаш някой невидим братовчед на Цветан Цветанов е овладял апарата и превръща полицейската кубинка в основен символ на нашата дейност. Именно заради това Нинова и сие се нуждаят от ченгета. Те са универсални изпълнители на мокри поръчки. Когато стегнат всички структури в тази мъртва хватка и усмирителна риза, най-накрая ще си гарантират, че няма да има кой да се обажда и да протестира срещу задънената улица на водената политика. Нинова патетично обявява, че БСП никога няма да се коалира с ГЕРБ. Вероятно е права. Тя просто иска партията ни да се превърне в ГЕРБ. С тези кадри това е единственият възможен изход. През годините „Поглед.инфо“ многократно е повдигал глас срещу политическите експерименти с БСП. Днес обаче аз съм наистина притеснен! Всички основни опори на идейната партия бяха подкопани! Уставът се превърна в мазна хартийка, която подхвърлят наляво и надясно! Идеите бяха заключени в мазето! А вместо убедени и идейни хора ни напълниха с ченгета и с хора, които нямат никакъв проблем да бъдат търговски съдружници с ГЕРБ. На целия този фон не знам дали като Юлиус Фучик да не изрева: „Хора, бдете!“! БСП е заплашена. Не от външни сили. А от своето собствено ръководство!!!\" Сподели:", "date": "2018.11.11", "title": "ЕКШЪН В БСП! Румен Петков изригна: Корнелия Нинова сменя пола на партията! Ченгетата в нея я превръщат в джендърска"}
{"url": "https://pik.bg/%D0%BE%D1%82-%D0%BF%D0%B0%D1%80%D0%B8%D0%B6-%D0%BC%D0%B0%D0%BA%D1%80%D0%BE%D0%BD-%D1%82%D1%80%D1%8A%D0%BC%D0%BF-%D0%BF%D1%83%D1%82%D0%B8%D0%BD-%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BB%D0%B8%D0%B4%D0%B5%D1%80%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-100-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%BA%D1%80%D0%B0%D1%8F-%D0%BD%D0%B0-%D0%BF%D1%8A%D1%80%D0%B2%D0%B0%D1%82-news795333.html", "text": "Световните лидери начело с френския президент Еманюел Макрон, руският Владимир Путин и американският Доналд Тръмп в 11 часа (12 часа българско време) в неделя, се събраха пред Триумфалната арка в Париж, за да отбележат един век от края на Първата световна война и да почетат паметта на милионите войници, загинали в конфликта, отбелязва Reuters Точно в 11 часа на 11 ноември 1918 година оръдията на Западния фронт заглъхнаха, отбелязвайки края на четиригодишния конфликт, който отне животите на 10 милиона войници и мирни граждани. Сто години по-късно, Макрон ще почете тези войници и техните семейства с реч в подножието на Триумфалната арка, построена от Наполеон Бонапарт през 1806 година, където е погребан незнаен войн по време на ПСВ. Президентите на Русия и САЩ Владимир Путин и Доналд Тръмп и германският канцлер Ангела Меркел са сред десетките монарси, държавни глави и премиери, които ще присъстват на церемонията преди да се присъединят към френския президент за обяд в Елисейския дворец. Сподели:", "date": "2018.11.11", "title": "ОТ ПАРИЖ: Макрон, Тръмп, Путин и световни лидери отбелязват 100-годишнината от края на Първата световна война (СНИМКИ/ВИДЕО)"}
{"url": "https://pik.bg/%D0%BD%D0%B0%D0%B4-500-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B8-%D0%BC%D0%BE%D1%82%D0%BE%D1%80%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82-news795324.html", "text": "Над 500 автомобили и мотори се събраха в Пловдив, за да протестират срещу високите цени на горивата, предаде радио „Фокус- Пловдив“. На паркинга пред хипермаркета на бул. „България“ присъстват и много хора, дошли без своите превозни средства, но подкрепящи исканията на протестиращите. Пристигат и автомобили и мотори от Пазарджик, които ще подкрепят протестното шествие в Пловдив. Движението по булеварда е изключително затруднено. Полицейското присъствие е засилено. Шествието трябва да потегли по бул. „България“, като ще премине през Панаира, бул. „Източен\" и бул. \"Христо Ботев\". Възможно е да бъде блокиран и бул. „Шести септември“. Сподели:", "date": "2018.11.11", "title": "Над 500 автомобили и мотори се събраха в Пловдив на протест срещу високите цени на горивата"}
{"url": "https://pik.bg/%D1%82%D0%B0%D0%BD%D0%BA%D0%B5%D1%80-%D1%81%D1%8A%D1%81-150-000-%D0%BA%D1%83%D0%B1%D0%B8%D0%BA%D0%B0-%D0%B2%D1%82%D0%B5%D1%87%D0%BD%D0%B5%D0%BD-%D0%B3%D0%B0%D0%B7-%D0%B7%D0%B0%D1%81%D0%B5%D0%B4%D0%BD%D0%B0-%D0%BA%D1%80%D0%B0%D0%B9-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B8%D1%82-news795232.html", "text": "Не се съобщава за пострадали хора от 31-членния екипаж, в който има и десетима гърци. Няма данни и за евентуално замърсяване вследствие на инцидента, предава БТА. Корабът е отплавал от Хюстън, Тексас, и е плавал за турското пристанище Алиага с планирана спирка в Ираклио. Той е бил натоварен със 150 000 куб.м. втечнен газ. Два влекача са изтеглили танкера от скалите и са му помогнали да акостира на пристанището в Ираклио, където е трябвало да бъде ремонтиран. Плаващ под флага на Бермудите танкер, е заседнал край гръцкия остров Крит, недалеч от пристанището на главния град Ираклио, информира електронното издание на в. \"Катимерини\". Сподели:", "date": "2018.11.11", "title": "Танкер със 150 000 кубика втечнен газ заседна край остров Крит"}
{"url": "https://pik.bg/%D0%B1%D0%BB%D0%B5%D0%B4%D0%BE-%D0%BA%D0%BE%D0%BF%D0%B8%D0%B5-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BA%D0%BE%D0%BF%D0%B8%D1%80%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BD%D0%BE-%D1%81-%D0%BF%D0%B0%D1%80%D1%86%D0%B0%D0%BB%D0%BA%D0%B8-%D0%B5%D0%B2%D1%82%D0%B8%D0%BD%D0%B4%D0%B6%D0%BE%D1%81-%D1%81%D0%BD%D0%B8%D0%BC%D0%BA%D0%B8-news795063.html", "text": "Сузанита май често преглежда профилите на Николета Лозанова в \"Инстаграм\" и взаимства идеи. След като се опитва да се сдобие със същите устни като на брюнетката, но постига по-скоро бившите патешки джуки на Джулиана Гани, невръстната и скандална певица се вдъхновява и за стайлинг. Преди 1 ден Ни Ло пусна фото в луксозен бутик, в който е избрала къс топ на Филип Плейн и който разкрива долната част на гърдите й. Преди часове в профила на Сузанита лъсна подобна снимка - тя се е щракнала по пижама, пак с половината гърди навън, но със скрити зърна изпод бяла тениска-евтинджос. Мурадова при всеки удобен случай пуска фотоси по бельо, че иначе славата й много бързо ще залезе. Блондинката е доста непродуктивна откъм самостоятелни песни и в момента мястото и на сцената се крепи единствено върху скандали и дуетни парчета, пише \"Хотарена\". Сподели:", "date": "2018.11.11", "title": "БЛЕДО КОПИЕ: Сузанита копира Николета, но с парцалки евтинджос (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B2-%D0%BD%D0%B5%D0%B4%D0%B5%D0%BB%D1%8F---%D0%B2%D0%B8%D0%B6%D1%82%D0%B5-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B0-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6-news795244.html", "text": "През целия ден се справяте бързо и без затруднение с всичките си задачи. Появата на неочаквани трудности е възможна, ако замислените нови задачи са свързани с непредвиден риск. На работното място помислите за новите си идеи и направете малка крачка към тяхната реализация, ако сте сигурни, че няма да претърпите финансови загуби. Поривът ви към успех е резултатен, но днес ще събуди завист на работното ви място. Не е изключено да си създадете проблеми с колегите и вашите началници.  Внимавайте и преценете добре вашите нови познати, ако имате намерение да ги привлечете в съвместни делови проекти. Предпазвайте се от рисковани действия, създаващи ви недоразумения, които ще предизвикате сами. Премълчавайте, дори и когато сте прави, защото спорът няма да приключи във ваша полза. На вашето работно място приключете със започнатите задачи без да изразявате недоволството си. Бъдете отговорни към задълженията си. В този ден сте устремени към материални успехи. Не прекалявайте с настояването да се заемете сами  със  задачите, които трябва да бъдат разпределени между колегите ви. Пътувайте, само ако сте сигурни, че в този ден ще осъществите желана и значима за вас  делова си среща. Ако сте си взели отпуск не е изключено да ви повикат спешно на вашето работно място, за да обсъдите важни точки  по новите проекти на ваш колега. Ако срещнете трудности и по-бавно се справите със  задачите си ще се предпазите от грешки и от рисковани начинания. Бъдете добронамерени на работното място и не спорете с колегите си. Ако някой ви е засегнал не се ядосвайте, а си помислете, дали причината не е във ваши действия. Погрижете се за обогатяване с нови знания. Следобед очаквайте новина, свързана с работата ви, която ще ви изненада приятно. Наложете се да изтърпите критиката на вашия началник. Приемете забележките му без да се противопоставяте. Не се изненадвайте, ако ваш влиятелен познат точно в този ден реши да ви занимава с финансовите си планове. Денят е благоприятен за делови запознанства. Неочаквано и за вас ще ви направят интересно делово предложение, което не бива да приемате, преди да сте го споделили с вашите началници. Избягвайте конфликтите. Вместо да си създавате проблеми на работното място, премълчавайте и се заемете със задачите си. Прибързаността е във ваша вреда. Важна среща насрочена днес ви подтиква към промени в професионално отношение. Не се колебайте да ги осъществите. На работното място ще се справите със задачите и с трудностите без намесата на колегите ви. Не се захващайте с рисковани занимания, дори и да са примамливи. Откажете предложенията да се включите в съдружие или съвместен бизнес. Неочаквани проблеми ще попречат да подготвите за подпис документите за сделка на недвижим имот, заради пречки от страна на ваши конкуренти. Постарайте се да докажете на колегите си, че сте готови да им помогнете, въпреки несъгласието с тяхното мнение. Не позволявайте да се разгорят нови конфликти. Ако се налага да започнете ремонт у дома, направете крачката днес. Деловите ви срещи са успешни. Използвайте деня, за да подредите документите си и да се справите с хаоса, който сте създали заради липса на време. Подарете вещите, които няма да използвате. В този ден бизнесмените не бива да договарят участие в нови проекти и обвързване в съдружие, за да не се провалят. Сподели:", "date": "2018.11.11", "title": "САМО В ПИК: Какво вещаят звездите за всяка зодия в неделя - вижте хороскопа на топ астроложката Алена"}
{"url": "https://pik.bg/%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BA%D0%B8%D1%82%D0%B0%D0%B9-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-%D1%81%D0%BA%D0%BE%D1%80%D0%BE-%D1%81%D0%B0%D1%89-news795239.html", "text": "На пресконференция в Белия дом в сряда президентът на САЩ Доналд Тръмп заяви, че Китай се е отказал от плана си \"Made in China 2025\". Някои американски медии изразиха съмнения, че Китай е отхвърлил това, което те наричат \"технологична амбиция на Китай\", пише правителственото китайско издание за външна политика Global Times в материал, представен без редакторска намеса. Една от причините за търговската война, инициирана от САЩ срещу Китай, е притеснението на САЩ от плана \"Made in China 2025\". Вашингтон смята, че субсидиите от Пекин за държавните предприятия за насърчаване на модернизирането на производството в страната подкопават конкурентоспособността на американските компании. И подозира, че китайското правителство може да насърчи китайските компании да откраднат интелектуалната собственост на американските компании и че Китай може евентуално да поеме \"глобалното технологично лидерство\". Недоволството и загрижеността на САЩ по отношение на Китай са налице и в други развити страни в различна степен. Тъй като търговската война срещу Китай продължава да се развива, забелязахме, че \"Произведено в Китай 2025\" постепенно избледнява от официалните документи на китайското правителство и съобщенията в медиите. Смятаме, че тази промяна отразява китайския жест да не раздразни САЩ и показва добрата воля на Пекин, който се съобразява с опасенията на външния свят. Цялото китайско общество не очакваше, че планът \"Made in China 2025\" ще предизвика толкова силна реакция от САЩ и други западни страни. Китай се развива със свое собствено темпо. Развитието на високотехнологичната индустрия е единственият път към модернизацията на страната. Държавните предприятия (ДП) са основната сила в китайската индустрия за производство от висок клас. Какво не е наред с изготвянето на план за това? В епохата на глобализацията Китай е длъжен да се бори с външния свят. Тези търкания също са един от начините Китай да разбере света. Търговската война тази година накара много китайци да мислят по нови начини. Непрекъснатото развитие на високотехнологичните индустрии е основата за подобряване на ефективността на националната продукция и единственият начин да увеличим доходите на глава от населението, както и да изградим по-добър живот. Това е право на китайския народ. САЩ и други западни държави се надяват да запазят предимствата си в технологиите от висок клас по начин, по който могат да приемат, и е разбираемо. Може би трябва да се намери баланс между правата на Китай и желанията на САЩ. Вашингтон трябва да излезе от технологичната си хегемонистична настройка и да уважава упоритата работа и мъдростта на китайския народ. Пекин трябва да се отнесе по-сериозно към оплакванията на САЩ, да изслуша мнението на външни лица за начина си на постигане на научно-техническия прогрес и да направи необходимите корекции, включително и за разрешаване на въпроси като субсидиите за ДП. Могат ли Китай и САЩ да работят в една и съща посока и да направят корекции? Това може би е предизвикателство и за двете страни. Някои хора в САЩ са свикнали да бъдат арогантни. Това, което отказват да приемат, не е начинът на Китай за разработване на високи технологии, а реалността на научния и технологичен напредък на Китай. Арогантно вярват, че могат да предотвратят такъв прогрес в Китай, стига да приемат стратегия за сдържане на Пекин. Някои хора в Китай ще си помислят: \"Защо трябва да правим корекции, за да отговорим на изискванията на САЩ?\" Те трябва да осъзнаят, че Китай е силно интегриран в глобализацията. САЩ и други западни държави са най-големите световни разработчици на интелектуална собственост и най-големите пазари. Китай все още е в неизгодно положение. Трябва да координираме плановете си за развитие със САЩ и други западни държави, в противен случай Китай ще се изправи пред повече трудности и ниска ефективност. Китай е малко вероятно да види силен ръст в сектора на високите технологии, като се имат предвид различни ограничения, както в страната, така и в чужбина. В следващите десетилетия, или дори до края на века, високотехнологичният капацитет на САЩ вероятно е по-голям от китайския. Китай не трябва нито да отслабва, нито да бъде нетърпелив. Придържането към глобализацията е най-добрият избор на нацията. Сподели:", "date": "2018.11.11", "title": "Лоша новина за Китай, няма да достигнат скоро САЩ"}
{"url": "https://pik.bg/155-%D0%BB%D0%B5%D0%BA%D0%B0%D1%80%D0%B8-%D0%BE%D1%82-11-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B5-%D0%B4%D0%B8%D0%BF%D0%BB%D0%BE%D0%BC%D0%B8%D1%80%D0%B0%D1%85%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news795237.html", "text": "Тържествената церемония по дипломирането на 52-рия випуск медици се състоя днес в зала 1 на Фестивалния и конгресен център в морската столица. 41 са отличниците от Випуск‘ 2018 на Факултета по медицина към Медицински университет – Варна. Първенец на випуска е д-р Пресияна Боярова, която получи парични награди от ректора и от кмета на Варна, предава \"Монитор\". \"Затваряйки една страница, отваряте нова. Но само от вас зависи какъв избор ще направите в бъдеще - дали ще изберете да бъдете себе си, да бъдете професионалистите, за които сме ви подготвяли през тези 6 години, да спазите всяка дума от Хипократовата клетва, която ще произнесете след малко, да продължите по пътя на научната кариера\", 155 лекари от България, Великобритания, Германия, Гърция, Испания, Израел, Кипър, Сирийска арабска република, Турция, Украйна и Швеция получиха вчера дипломите си от Медицинския университет във Варна. каза в академичното си слово ректорът на МУ-Варна, проф. д-р Красимир Иванов. Сподели:", "date": "2018.11.11", "title": "155 лекари от 11 държави се дипломираха във Варна"}
{"url": "https://pik.bg/%D1%80%D0%BE%D0%B4%D0%BD%D0%B8%D1%82%D0%B5-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8%D1%82%D0%B5-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B4%D0%BE-5-%D0%B3%D0%BE%D0%B4%D0%B8%D0%BD%D0%B8-news795236.html", "text": "До 4-5 години секторите овощарство и зеленчукопроизводство може да фалират заради ниските държавни и европомощи. Това стана ясно по време на конференция по бъдещата Общата селскостопанска политика на ЕС. По думите на представители на сектора у нас в австрийската провинция Южен Тирол делът на субсидиите за плодове и зеленчуци са 4,6% от стойността им, а в България - 2-3 на сто. Има риск тези сектори у нас да фалират до 4-5 години, защото няма да са конкурентоспособни. Засегнатите в бранша заявяват, че искат двоен ръст на финансирането. Сподели:", "date": "2018.11.11", "title": "Родните зеленчуците изчезват до 5 години"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%83%D1%80%D0%BE%D1%86%D0%B8%D1%82%D0%B5-%D0%B2-%D0%BF%D1%8A%D1%80%D0%B2%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%B1%D0%B5%D1%80%D0%BD-news795233.html", "text": "Започват учебните занимания в първото българско училище в Берн, съобщи Диана Гигова, която е сред организаторите на заниманията, предава БНР. В българското училище \"Зора\" в Берн се обучават 16 ученици в две групи. Първоначално те ще изучават български език и литература по два часа седмично. \"Зора\" черпи опит от българските училища в Женева, Цюрих и Базел, които от години съхраняват езика и традициите на увеличаващата се общност на сънародниците ни в Швейцария. \" Сподели:", "date": "2018.11.11", "title": "Започват уроците в първото българско училище в Берн"}
{"url": "https://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%83%D1%87%D0%B5%D0%BD-%D1%81-%D0%BD%D0%B0%D0%B3%D1%80%D0%B0%D0%B4%D0%B0-%D0%BE%D1%82-%D1%8E%D0%BD%D0%B5%D1%81%D0%BA%D0%BE-%D0%B7%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BD%D0%B0-%D0%B2%D0%B8%D1%80%D1%83%D1%81%D0%B8%D1%82%D0%B5-news795242.html", "text": "Доктор Магдалена Баймакова, млад български учен, е с награда от ЮНЕСКО, съобщи БТВ. Всяка година световната организация връчва национални стипендии на жени учени. Една от големите награди тази година у нас е за доктор Магдалена Баймакова. Тя е на 35 и вече е една от най-изявените жени учени у нас. Избира своя път, водейки се от детската си мечта. „Още от дете мечтаех да бъде лекар, породено от лична житейска история. Имахме болен в семейството и смятах, че медицината прави чудеса и че може да лекува хората”, разказа д-р Магдалена Баймакова в репортаж на БТВ. Вече 9 години д-р Баймакова се посвещава на изследването на непознати в България вируси. \"Ние се отдаваме повече на работата, отколкото на близките, но пък това е кауза, това сме избрали и няма място за оправдание. Имам малка дъщеря\", споделя д-р Баймакова. Запитана зали ж Д-р Баймакова печели стипендия от 5000 евро заради проучванията си в областта на хепатит Е. „Той е петият от вирусите, атакуващи черния дроб. И съответно се е появил на научното поле последен и затова е малко известен сред нас”, обясни д-р Баймакова. И може би, тя единственият лекар, който говори за вирусите с любов. „Хепатит Е се отличава от останалите хепатити затова, че се среща все още и сред животните и това го прави един изключително очарователен вирус, който привлича нашия интерес. Разкрива ни и тайната на успешната жена учен: „Трябва да бъдем гъвкави, адаптивни, страшно упорити и трудолюбиви, за да може да успеем”, допълни тя. ертва от времето си от нея в името на науката, тя казва: \" През всичките тези години не съм спряла да работя и да творя, и тя го разбира, и се надявам в бъдеще да ме последва.\" Пациентите не са длъжни да познават нашите болести, но е наша отговорността да бъдем откровени с тях и да отделим време и внимание, и да ги информираме. Те имат нужда от това”, категорична е д-р Баймакова. Сподели:", "date": "2018.11.11", "title": "Гордост: Български учен с награда от ЮНЕСКО за изследванията си на вирусите"}
{"url": "https://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B3%D0%BB%D0%BE%D0%B1%D0%B8%D1%85%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D1%8F%D1%89%D0%BE-%D1%81%D0%BC%D0%B5%D1%82%D0%B8%D1%89%D0%B5-news795240.html", "text": "До издаването на наказателно постановление се стигна след сигнал, препратен от МОСВ до РИОСВ - Перник за горивен процес в депото за отпадъци. \"Длъжностни лица са извършили проверка на място, при която е установено, че самата площадка е подравнена, но от насипа на депото излизат димни газове, като в основата на депото е установен и слаб горивен процес. В хода на проверката била представена отчетна книга за депото, от която било установено, че за периода 1-5.09.2017г. са приети битови отпадъци, но няма отбелязване, че е извършено запръстяване на същите“, се посочва в материалите по делото. От своя страна РИОСВ – Перник състави акт на кмета на Община Дупница Методи Чимев. Последва обжалване пред Районния съд в Дупница, пред който Чимев заяви, че е извършвано ежедневно запръстяване на отпадъците, макар и да не е отбелязано в отчетната книга, пише \"Монитор\". Въпреки това обаче наложената санкция в размер на 7 хил. лв. беше потвърдена от Районния съд в Дупница. Решението на магистратите не е окончателно, то подлежи на обжалване пред Кюстендилския окръжен съд. Седем бона глоба отнесе Община Дупница от РИОСВ - Перник. Сподели:", "date": "2018.11.11", "title": "НЯМА ПРОШКА: Глобиха общината в Дупница заради горящо сметище"}
{"url": "https://pik.bg/%D0%BA%D1%8A%D1%81%D0%BD%D0%BE%D1%82%D0%BE-%D0%BB%D1%8F%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B8-%D0%B4%D0%BD%D0%B5%D1%81-%D1%89%D0%B5-%D0%BD%D0%B8-%D1%80%D0%B0%D0%B4%D0%B2%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B2%D0%B8%D1%81%D0%BE%D0%BA%D0%B8-news795234.html", "text": "Днес времето ще бъде слънчево - максималните температури ще са между 14° и 19°. Това съобщидежурният синоптик Анна Дякова от НИМХ към БАН. Над Западна България през нощта ще преобладава ясно, утре слънчево време, с разкъсана висока облачност. Ще духа слаб югоизточен вятър. Минималните температури ще са предимно между 1° и 6°, в отделни котловини до минус 1°, по Черноморието до 7° - 12°. Максималните температури ще са между 14° и 19°. Атмосферното налягане слабо ще се повиши, ще е малко по-високо от средното за месеца. По Черноморието ще има разкъсана, често значителна облачност. Ще духа слаб вятър от изток-югоизток. Максимални температури на въздуха 15-16°, колкото е и температурата на морската вода. Вълнението на морето ще е около 2 бала. В планините ще е предимно слънчево, с повече облаци над масивите в Източна България. Ще духа слаб югозападен вятър. Максималната температура на височина 1200 метра ще е около 13°, на 2000 метра – около 7°. В началото на следващата седмица значителна ниска облачност и намалена видимост ще има отново над Източна България, сутринта - и по поречието на Дунав; по Черноморието ще преръми. Над останалата част от страната ще бъде слънчево, но привечер в понеделник и във вторник със североизточен вятър ще проникне малка порция студен въздух. Облачността ще се увеличи, почти без валежи. В Югозападна България ще остане предимно слънчево. Дневните температури ще се понижат и максималните ще са предимно между 10° и 15°. В сряда ще се появи северозападен вятър, в западната част на Дунавската равнина ще се усили до умерен и температурите, главно там, временно ще се повишат. Повече слънце ще има над Западна България, докато на изток ще бъде предимно облачно и на отделни места ще превали. Сподели:", "date": "2018.11.11", "title": "КЪСНОТО ЛЯТО ПРОДЪЛЖАВА: Слънцето и днес ще ни радва, температурите остават високи"}
{"url": "https://pik.bg/%D0%B4%D0%BD%D0%B5%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news795277.html", "text": "Жителите на редица градове в страната излизат на Национален протест срещу цените на горивата. Недоволството е организирано в социалните мрежи и е под мотото „Не на високите цени на горивата и социалното убиване на България“, съобщава Фокус. В протестът ще се проведе в 14.00 часа на пл. „Александър Батенберг“, откъдето в 15.00 часа ще тръгне пешеходно шествие. То ще премине по бул. „Ал. Дондуков“ - паметника на Васил Левски - ул. „Оборище“ - ул. „Г. С. Раковски“. По часовника на столицата ще се движат протестите във , и . Най-рано, в 09.30 чaса, ще започне протестът в . От 10.00 часа е предвидено да се проведат протестите в , и . Най-масов е протестът в 11.00 часа. Това е началният час за недоволството в , , , , , , , , , , и . Към протестиращите в Пловдив ще се присъединят и участници от . Половин час по-късно в , ще изразят недоволството си срещу цените на горивата. В 12.00 часа са предвидени протестите в и , в 13.00 часа - в . Жителите на , , , , , , , ще протестират от 16.00 часа на автогарата в Пирдоп. От 17.00 часа „не“ на високите цени на горивата ще кажат жителите на град . Най-късно през деня недоволството си ще изразят жителите на . Техният протест е с начален час 18.00 часа. Сподели:", "date": "2018.11.11", "title": "ДНЕС: Национален протест срещу цените на горивата"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%80%D0%B0%D1%81%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%81%D0%B0-%D0%B2%D0%B5%D1%87%D0%B5-23-news795267.html", "text": "Броят на жертвите на пожарите в Калифорния достигна 23 души, предава „Франс Прес“, цитирана от „Фокус“ Според последните данни, вчера са открити още 14 тела, като 10 от тях са намерени сред руините в град Парадайз, а други четири са открити в Конкоу, окръг Бут. Пожарникарите се опитват да овладеят огъня в двата края на щата, но за сега нямат успех според местните власти. При пожара в Пардайз са изгорели над 6 700 сгради, повечето от които жилищни. В района на Малибу са евакуирани над двеста хиляди души. Сподели:", "date": "2018.11.11", "title": "Трагедията расте: Жертвите на пожарите в Калифорния са вече 23"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%B2%D0%B5-%D0%BA%D1%80%D0%B0%D1%81%D0%B8%D0%B2%D0%B8-%D0%B8-%D1%81%D0%B8%D0%BB%D0%BD%D0%B8-%D0%B8%D0%BC%D0%B5%D0%BD%D0%B0-%D1%87%D0%B5%D1%80%D0%BF%D1%8F%D1%82-%D0%B4%D0%BD%D0%B5%D1%81-%D0%B5%D1%82%D0%BE-%D0%B8-%D0%BA%D0%BE%D0%B9-%D0%BE%D1%89%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0-news795245.html", "text": "- също така войник, пострадал при император Антонин (138-161 г.) в Италия. Една млада християнка на име , която присъствала на неговите страдания, видяла слизащите от небето два светли венци. Тя започнала гръмко да слави подвига на св. мъченик и сама заедно с него се удостоила с мъченическа смърт. бил дякон. Той се удостоил да пострада за вярата в испанския град Валенсия при император Диоклетиан. В тоя ден се чества паметта на бил войник в Египет. За вярата след мъчения бил посечен с меч в 296 година при Диоклетиан и Максимиан. Свети Мина е един от най-тачените и обичани светии в целия православен свят. Към него с молитви се обръщат всички, които искат да измолят случването на нещо бързо. Сподели:", "date": "2018.11.11", "title": "ГОЛЯМ ПРАЗНИК: Две красиви и силни имена черпят днес, ето и кой още празнува"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D0%B5-%D0%BD%D0%B0%D0%B9-%D0%B8%D0%B7%D0%B3%D0%BE%D0%B4%D0%BD%D0%BE-%D0%B4%D0%B0-%D1%81%D0%B5-%D0%BE%D1%82%D0%BE%D0%BF%D0%BB%D1%8F%D0%B2%D0%B0%D1%82%D0%B5-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news795249.html", "text": "Началото на отоплителния сезон започна. След променените цени на енергоносителите, кое е най-изгодно за отопление. Според сметките на енергийните експерти, ако искаме да поддържаме температура от 20 градуса в жилище от 70 квадратни метра най-изгодно ще излезе отоплението с дърва и въглища между 400-540 лева. С газ ще струва малко повече. Ако изберем да се топлим с парно – в столицата отоплителният сезон ще струва над 1000 лв. най-скъпият вариант е отоплението с ток, особено ако изберем да се топлим с печка, а не с енергоспестяващ климатик. Домакинството на Димитър разчита на дърва и въглища за отопление през зимата. Сметките на семейството показват, отоплителният сезон ще им излезе не повече от 450 лева, а за парите разчита на помощ от сина в Германия: \"Едвам се изкарва на дърва и въглища отоплението, защото са много скъпи. 19 лева е един чувал 40 килограма, който стига за два-три дни максимум. Ако е топло времето, ще стигне. Ако не – няма да стигне\", каза Димитър Панайотов пред Би Ти Ви. Парното тази зима ще е по-скъпо с по-високите цени на природния газ. Оник се надява сметките му да не скочат с много, защото сградата, в която  живее е санирана и смята да ползва за отопление само тръбите, които минават през дома му. Пресмята, че на месец ще плаща по 60-тина лева. Според енергийния експерт Иван Хиновски с каквото и да изберем да се топлим, можем да опитаме чрез разумно потребление да намалим разходите си: \"Най-честата грешка е пълно изключване на отоплението при напускане сутрин на жилището. И вечерно време при прибиране – включване отново – и започваме да подгряваме от 5-6 градуса до 18-20. Което е свързано с много големи разходи на енергия, без да има комфорт\", обясни Иван Хиновски. Експертите отчитат, че доста изгодно може да бъде и отоплението с термопомпи, но и те, като газта и пелетите, изискват значителна първоначална инвестиция. А дали отоплението ще продължи да поскъпва до голяма степен това зависи от цената на петрола на световните пазари, ако тя расте и сметките у нас ще продължат да растат. Сподели:", "date": "2018.11.11", "title": "Експерти: Ето с какво е най-изгодно да се отоплявате през зимата"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%B0%D0%BB%D0%BD%D0%BE-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%BA%D1%80%D0%B0%D0%B9-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-%D0%B2%D0%B7%D0%B5-%D0%B4%D0%B5%D1%81%D0%B5%D1%82-%D0%B6%D0%B5%D1%80%D1%82%D0%B2%D0%B8-news795285.html", "text": "Десет души загинаха и 11 бяха ранени вчера при кално свлачище близо до Рио де Жанейро, съобщиха бразилските власти, цитирани от „Асошиайтед Прес“ и БТВ. По първоначални данни калното свлачище в град Нитерои е било предизвикано от проливен дъжд. Според полицията хората са били предупредени да се преместят на по-безопасно място. Спасителни екипи издирват жертви и оцелели под отломките и калните наноси. Службата за пожарна безопасност съобщи, че сред жертвите има 3-годишно момче, две възрастни жени и мъж на средна възраст. Сподели:", "date": "2018.11.11", "title": "Трагедия: Кално свлачище край Рио де Жанейро взе десет жертви"}
{"url": "https://pik.bg/%D0%BA%D0%B0%D0%BB%D0%BD%D0%BE-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BF%D0%B5%D1%82-%D0%B4%D1%83%D1%88%D0%B8-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-news795254.html", "text": "Свлачището в градчето Нитерои било причинено от продължаващите там от два дни проливни дъждове. Шест къщи са били напълно разрушени от свлекли се през нощта срещу събота кални маси. Спасителните екипи издирват още телата на още жертви или оцелели, затрупани под развалините и калта. Пет души загинаха и 11 бяха ранени в резултат на активизирало се кално свлачище близо до Рио де Жанейро, съобщава Асошиейтед прес, като се позовава на бразилските власти. Сподели:", "date": "2018.11.11", "title": "Кално свлачище отне живота на пет души в Рио де Жанейро"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%B6%D0%B8%D0%B2%D0%B5%D0%B5%D0%BC-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%BE-%D0%B4%D0%BE%D0%B1%D1%80%D0%B5-%D0%BE%D1%82-%D0%BF%D1%80%D0%B5%D0%B4%D0%B8-11-%D0%B3%D0%BE%D0%B4%D0%B8%D0%BD%D0%B8-%D0%BD%D0%BE-%D0%BD-news795284.html", "text": "Темата за цените на горивата, разходите през зимата и доходите на българина коментира в студиото на \"Събуди се...\" проф. Михаил Константинов. Според него българинът не се отказва нито от парното, нито от автомобила си, въпреки нарастващите разходи. \"В момента в София има повече автомобили на глава на населението, отколкото в Европа. Ние търкаляме 3 милиона автомобили при 6 милиона население. И не че е много светла тази новина, но в България имаме много скрити доходи - вероятно 25%. Това не отива при всички еднакво. Но практиката \"пликове под масата\" е актуална\", коментира той. \"Ние хвърляме страшно много храна. Почти четвърт от храната я изхвърляме, което само по себе си е безобразие. Преди 11 години, когато влизахме в ЕС (по данни на Евростат) стандартът на българина бе 25% от средноевропейския стандарт. В момента след 11 години в ЕС нашият стандарт е 52% от средноевропейския - т.е. ние почти два пъти сме си увеличили стандарта и България се развива изключително интензивно по обобщени показатели\", подчерта математикът. Той заяви, че българинът е искрен в желанието си \"да има повече\", но обективният факт е - ние живеем два пъти по-добре от преди 11 години. \"Българите не са богати, но не са и толкова бедни. Нашето дередже е мечта за 7 милиарда души, да го кажем така. За миг си помислете - хора, които живеят с 1 долар на ден и при които не е падал дъжд от години\", коментира гостът. \"Цените на Запад са два пъти по-високи и заплатите са четири поти по-високи\", отбеляза той. Проф. Константинов коментира и нарастването на цените. \"Мрачната прогноза е световният глад - т.е. когато няма зърно. Ако в България един път има лоша реколта, ще се случи нещо, което помнят нашите родители. По-страшно от това да изчезне хляба няма. Това е истинската трагедия и за съжаление навлизаме в много лош климатичен период. Настъпват промени, за които човечеството няма спомен... Просто в момента приключва хубавото време. Климатът се сменя. Има неща, за които наистина трябва да се подготвяме и да мислим за тях\", заяви гостът. Сподели:", "date": "2018.11.11", "title": "СТРАШНА ПРОГНОЗА! Проф. Михаил Константинов: Живеем два пъти по-добре от преди 11 години, но настъпват промени, за които човечеството няма спомен"}
{"url": "https://pik.bg/%D0%BD%D0%B0%D1%80%D0%B8%D1%81%D1%83%D0%B2%D0%B0%D0%B9-%D0%BC%D0%B8-%D1%83%D1%81%D0%BC%D0%B8%D0%B2%D0%BA%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D1%81%D1%83%D0%B2%D0%B5%D0%BD%D0%B8%D1%80%D0%B8-news795251.html", "text": "14 онкоболни и хора с увреждания намериха работа за една година по проект \"Нарисувай ми усмивка\" към сдружение \"Онкоболни и приятели\" в Бургас. Жените изработват играчки и сувенири, които вече може да закупите за Коледа от магазинчето на социалното предприятие, разказва \"България он еър\". Като в измисленото магазинче на Джани Родари, тук се продава надежда. Само че магазинчето е истинско и надеждата я има. Изработването на сувенири не е само работа за жените, а и своеобразна арт терапия, която им помага в битката с рака . Ако сдружението успее да реализира приходи, то ще продължи да съществува и след края на проекта. Сподели:", "date": "2018.11.11", "title": "Нарисувай ми усмивка: Онкоболни правят сувенири"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B8-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news795250.html", "text": "Около 400 души от просепаратистките \"Комитети за защита на Републиката\" бяха организирали контрапротест на митинг от 1500 души от силите на реда, които настояваха за по-високи заплати, предава \"Монитор\". Полицията се опита да държи двете демонстрации разделени и използва палки за отблъскване на сепаратистите, които щурмуваха другия протест. Стотици каталунски сепаратисти влязоха в сблъсъци с регионалната полиция по време на демонстрация в Барселона, предадоха ДПА и Асошиейтед прес. Сподели:", "date": "2018.11.11", "title": "Протести и масов бой в Барселона"}
{"url": "https://pik.bg/%D1%85%D0%B8%D1%82%D1%80%D0%B5%D1%86%D0%B8-%D1%87%D0%B5%D1%82%D0%B8%D1%80%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0%D1%80%D1%83%D1%88%D0%B8%D0%BB%D0%B8-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D1%86%D0%B8%D0%B3%D0%B0%D1%80%D0%B8%D1%82%D0%B5-news795212.html", "text": "Здравните инспектори са издали четири предписания на установени нарушения на забраната за тютюнопушене на обществени места в Пловдив и областта във времето от 2 до 8 ноември, информираха от Регионалната здравна инспекция. През този период здравните инспектори са извършили 207 проверки по спазване на забраната за тютюнопушене. Инспектирани са 41 заведения за обществено хранене, 115 закрити и 20 открити обществени места, както и 29 детски и учебни заведения. Извършени са 22 проверки по текущ контрол. Сподели:", "date": "2018.11.11", "title": "ХИТРЕЦИ: Четири заведения в Пловдив нарушили забраната за цигарите"}
{"url": "https://pik.bg/%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BA%D0%BB%D1%8E%D1%87%D0%BE%D0%B2%D0%B8-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-news795280.html", "text": "Затруднено ще бъде днес движението в района на кръстовището между булевардите „Цар Борис III Обединител“ и „Шести септември“ при Баня „Старинна“ в Пловдив, съобщава „Трафикнюз“. Причината за това е, че одо 13:00 часа светофарната уредба ще бъде изключена  заради подмяна на захранващите кабели. Очаква се служители на „Пътна полиция“ да се включат в регулиране на движението. От общинското предприятие напомнят на шофьорите да спазват правилата и пътните знаци. Сподели:", "date": "2018.11.11", "title": "Затруднено движение по ключови булеварди в Пловдив заради ремонт"}
{"url": "https://pik.bg/%D0%BD%D0%B5%D0%B4%D0%B6%D0%BB%D1%8F-%D0%BE%D1%82-%E2%80%9E%D0%BB%D0%B8%D1%81%D1%82%D0%BE%D0%BF%D0%B0%D0%B4%E2%80%9C-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%BE%D1%82-%D0%BA%D0%BE%D0%BB%D0%B5%D0%B3%D0%B0-news795228.html", "text": "Двама от най-обичаните турски актьори очакват първата си рожба. Бурак Йозчивит, изиграл ролята на Кемал в „Черна любов“, и Фахрие Евджен, станала звезда с героинята си Неджля от „Листопад“, потвърдиха, че ще стават родители. Двамата бяха засечени от журналисти на излизане от елитен истанбулски ресторант в тузарския квартал „Арнауткьой“, като веднага бяха подпитани дали новината, че очакват първото си бебе, е вярна. Макар и леко смутена, Фахрие потвърди тиражираната вече пета година блага вест, като използва момента да отрече редица спекулации около бременността си, включително и че е отправила забрани към Бурак относно някои негови навици: „Не съм му забранявала да се пръска с парфюм, както четох. Разбира се, не трябва да се прекалява, но не сме развили подобна вманиаченост. Въпреки това се стараем да се отнасяме към всичко с голямо внимание“, казва тя. Евджен не скри, че вече се е снабдила с литература за предстоящото майчинство, като издаде, че раждането ще е в Турция. „Много съм внимателна с избора си на храна, затова не се учудвайте, ако с Бурак отново ни засечете да хапваме посред нощ“, пошегува се екранната Неджля от хитовия сериал „Листопад“. Подпитани за пола на бебето, звездната двойка сподели, че той все още не е ясен. Сподели:", "date": "2018.11.11", "title": "Неджля от „Листопад“ чака бебе от колега"}
{"url": "https://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B0-%D0%B8%D0%B3%D1%80%D0%B0%D1%87-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BD%D0%B5-%D0%BC%D1%83-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-news795227.html", "text": "Ченгета заловиха пиян шофьор, който отказал да даде проба с дрегер за алкохол, съобщиха от пресцентъра на областната дирекция на МВР във Враца. На 3 ноември след полунощ, патрулиращи полицаи спрели в Козлодуй за проверка шофьор на лек автомобил \"Мерцедес\". Униформените поискали да тестват мъжа за употребата на алкохол, тъй като 45-годишният Д.Б.Б. се държал неадекватно. Кърканият водач отказал да даде качествена проба, поради което служителите на реда му съставили набързо акт и го придружили до местния филиал на Спешния център, където той дал кръв за лабораторно изследване, предава \"БулНюз\". Станалите седмица по-късно резултати показали, че Д.Б.Б. шофирал с 1.76 промила алкохол в кръвта. Полицаите не само наложили още един акт, но и прибрали шофьорската му книжка и свалили номерата на колата му. По случая е образувана преписка и е изпратена по компетентност на районното в Козлодуй Сподели:", "date": "2018.11.11", "title": "Пиян шофьор опита да се прави на играч в Козлодуй, не му се размина"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%BF%D0%BE%D1%89%D0%B5%D0%BD%D1%81%D0%BA%D0%B8-%D0%BC%D0%B0%D1%80%D0%BA%D0%B8-%D0%B2-%D1%87%D0%B5%D1%81%D1%82-%D0%BD%D0%B0-%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-news795255.html", "text": "Кралската поща ще валидира шест марки, посветени на 70-годишнината на британския престолонаследник принц Чарлз. Специалното издание с фотографии на Уелския принц ще бъде пуснато в продажба на 14 ноември – рождения ден на най-възрастния син на кралица Елизабет Втора. На две от марките принц Чарлз е запечатан заедно със своите синове, херцога на Кеймбридж Уилям и херцога на Съсекс Хари, на празника по случай 100-годишнината на британските ВВС в Бъкингамския дворец и по време на посещение на турнир по поло през 2004 г., информира Нова телевизия. На останалите Уелският принц поздравява валийски ученици и е със съпругата си херцогинята на Корнуол Камила. Още две пощенски марки са с портрети на принца. Цялата серия може да бъде закупена за 6,66 паунда или 8,64 долара. По случай 70-та годишнина на престолонаследника ще се състоят редица мероприятия. Британският кралски монетен двор ще отсече юбилейна монета от 5 паунда, която ще струва от 13 до 4000 паунда в зависимост от метала, от който е изработена. На аверса ще бъде изобразен принц Чарлз, а на реверса – профилът на кралица Елизабет Втора. Принц Чарлз е патрон на над 400 благотворителни и обществени организации. Той е най-старият престолонаследник на британския трон за последните над 300 години. Сподели:", "date": "2018.11.11", "title": "Пускат пощенски марки в чест на принц Чарлз"}
{"url": "https://pik.bg/%D1%81%D1%82%D0%BE%D1%8F%D0%BD-%D0%BC%D0%B8%D1%80%D1%87%D0%B5%D0%B2-%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B0-%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B0%D1%82%D0%B0-%D0%B4%D0%B0-%D0%BD%D0%B5-%D0%B4%D0%B0%D0%B2%D0%B0%D0%BC%D0%B5-%D1%82%D0%BE%D0%BD-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-news795289.html", "text": "Алтернативният бюджет за 2019 г., на какво трябва да отговарят кандидатите ни за евроизборите и трябва да изберем подходящите хора и личности, които ще представляват държавата ни. Така депутатът от БСП Стоян Мирчев коментира пред Нова телевизия темите, които ще бъдат разисквани днес на пленума на партията-столетница на \"Позитано\" 20. На въпрос дали Сергей Станишев, който вероятно ще бъде преизбран за лидер на ПЕС, трябва да е водач на листата на БСП за евроизборите, Мирчев отговори: \"В БСП имаме много достойни кандидати, които могат да намерят мястото в евролистата. Но партията ще каже своята дума.  и идеи за имена\". Запитан дали са възможни предсрочни избори заедно с евроизборите през май следващата година, той заяви: \"В началото на управлението скандалите бяха веднъж седмично, в момента са през час-два. Така ги задава управлението. Самите държавни система започват да колабират. Протестите са ежедневни, постоянни и това показва неспособността на управляващите да се справят с проблемите. Така че избори ще има, може и преди май, може и след това. \"Ние искаме оставка на цялото правителство\", завърши с познатия рефрен Стоян Мирчев. Сподели:", "date": "2018.11.11", "title": "Стоян Мирчев преди пленума на Столетницата: Да не даваме тон на партията"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5-%D1%81-%D0%BC%D1%83%D0%BC%D0%B8%D0%B8-%D0%BD%D0%B0-%D1%81%D0%BA%D0%B0%D1%80%D0%B0%D0%B1%D0%B5%D0%B8-%D0%B1%D0%B5%D1%88%D0%B5-%D0%BE%D1%82%D0%BA%D1%80%D0%B8%D1%82%D0%BE-%D0%B2-%D0%B5%D0%B3%D0%B8%D0%BF%D0%B5%D1%82-news795247.html", "text": "Освен тях археолозите откриха повече от 200 мумии на котки, няколко мумии на кобри и алигатори, каза министърът по въпросите на паметниците на културата Халед ел Анани Ез, допълва БТА. Скарабеите са смятани в Древен Египет за символ на щастието, носещи успех и благополучие на притежателите си. Мумифицирането им обаче не е било разпространено. Мумифицираните скарабеи са намерени в два каменни сандъка, напомнящи неголеми саркофази. В единия е имало 200 малки насекоми, наредени в три слоя един над друг. В другия са били поставени два големи скарабея, обвити в плат. Култът към животните е бил много разпространен в Древен Египет. Това е първата подобна находка. Още през 1897 г. френският археолог Жак де Морган открива две катакомби, където са погребани мумии на животни. Археолози, търсещи светилище на богинята Бастет в некропола Сакара край Кайро, където има масови погребения на мумифицирани животни, откриха мумиина скарабеи, съобщава ТАСС. Сподели:", "date": "2018.11.11", "title": "УНИКАЛНО: Погребение с мумии на скарабеи беше открито в Египет"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%B7%D0%B0%D1%81%D1%83%D1%88%D0%B0%D0%B2%D0%B0%D0%BD%D0%B5-%D1%8F%D0%B7%D0%BE%D0%B2%D0%B8%D1%80-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%81%D1%82%D0%B0%D0%BD%D0%B0-%D1%80%D0%B5%D0%BA%D0%B8%D1%87%D0%BA%D0%B0-news795241.html", "text": "Красивите меандри на язовир „Кърджали” вече са дюни. Рекордно падналото ниво на водоема в последните 7-8 години превърна опашката на язовира в скромна рекичка, съобщава \"Родопи24\". Припомняме, че водата се е оттеглила вече на повече от 30 метра. Недостигът на кислород пък причини голяма смъртност сред рибите. Това пък от своя страна накара недобросъвестни стопани на садкови стопанства да изхвърлят стотици килограми мъртва есетра по бреговете на водоема. Сподели:", "date": "2018.11.11", "title": "РЕКОРДНО ЗАСУШАВАНЕ: Язовир \"Кърджали\" стана рекичка"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B8%D1%8E%D1%82-%D0%B7%D0%B0-%D0%BA%D1%83%D1%87%D0%B5%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%B2%D0%B5%D1%81%D0%BB%D0%B5%D1%86-news795230.html", "text": "Заместник-кметът Мария Попова и доброволци взеха участие в инициативата на организация „Енимъл хелп“ за изграждане на приют в село Веслец. Служители на ОП „БКС\" положиха основи от бетон, върху които ще бъде изградена оградата на приюта, а доброволците и екипът на организацията започнаха монтирането на метални прътове и дъски. В рамките на инициативата бяха изкопани и отводнителни канали, преминаващи до клетките на животните, предава \"Конкурент\". Доброволческата инициатива ще бъде продължена, а всеки желаещ да се включи - може да се свърже с екипа на организация „Енимъл хелп“. Сподели:", "date": "2018.11.11", "title": "Правят приют за кучета във врачанското село Веслец"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B2-%D1%81%D0%B2%D0%B5%D1%82%D0%B0-%D0%B7%D0%B0-1-%D0%BC%D0%B8%D0%BD%D1%83%D1%82%D0%B0-news795265.html", "text": "1 минута, а през тези 60 секунди в света се случват толкова интересни неща. За любознателните предлагаме някои от тях: - За 1 минута в света се раждат 250 души, 113 от тях се раждат в бедност - Слънцето изхвърля в космоса 60 млн. тона вещества - Нашата Слънчева система извървява 14,5 хиляди километра през галактиката - За 1 минута от повърхността на Земята се изпаряват 960 млн. тона вода - Леопардът пробягва 10 км - Ястребът прелита 5 км - Автомобил Бугати преминава 7 км - Колибрито маха с крила 4 хиляди пъти - 6 милиона химически реакции преминават във всяка клетка в тялото на един човек - Човек мига средно 12 пъти в минута - Компанията Найк заработва 36 хил. долара - Американският инвеститор Уорън Бъфет заработва 35 хил. долара - Бил Гейтс заработва 23 хил. долара - Марк Цукърбърг заработва 21 хил. долара - Работник в завода на Найк във Виетнам заработва едва 50 цента - Мълнии удрят планетата ни 6 хиляди пъти - Вселената се разширява с 4,5 хиляди километра - Потребителите във Фейсбук публикуват 2,5 млн. поста - Потребителите в Инстаграм качват 216 хиляди снимки - Гугъл получава 4 милиона питания - Целувка за минута изгаря 26 калории Сподели:", "date": "2018.11.11", "title": "Какво се случва в света за 1 минута"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D0%BA%D0%B0-%D0%B2-%D0%B1%D1%81%D0%BF-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%B4%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BF%D0%BE%D0%B4%D0%B0%D0%B9%D1%82%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B4%D0%BD%D0%B5%D1%81---%D0%B2%D0%B8%D0%B5-%D0%B8-%D1%81%D0%B2%D0%B5%D1%82%D0%B0%D1%82%D0%B0-%D0%B2%D0%B8-%D1%82%D1%80-news795286.html", "text": "Ще си позволя да започна с изказване на Кирил Добрев пред медии - „БСП се готви за избори 2 в 1 - европейски и парламентарни…Убеден съм, че ще спечелим изборите“ . Много хубаво като пожелание, още по-нереалистично на фона на скандалите около БСП и нейните лидери Нинова, Добрев и Стойнев. Уважаеми членове на ИБ, с двуличие не се отстояват каузи, не се отстояват ценности, не се водят битки. Да, управлението на ГЕРБ е пагубно за страната, за хората. Корпоративните и олигархични зависимости са достигнали своя връх. Но това, че хората не искат Борисов, не означава, че искат вас. Благодарение на вашите интриги, задкулисия, лични интереси и усилията ви за организационния разпад в партията, ние, редовите членове, симпатизантите,  не виждаме вече в БСП нещо по-различно от ГЕРБ. Как ще убедите хората, че работите за тях, че работите в името на децата, майките, бедните, младите, възрастните, когато не можете да убедите собствените си членове, когато самите вие нарушавате основни демократични принципи, заложени в програмните документи на партията. Когато работите за заличаване на партията. Когато не само, че не зачитате мнението и позициите на членовете си, а ги обявявате за “враг с партиен билет“ и се втурвате да прокарвате внушението, че работели за ГЕРБ. За всеки, който е заявил позиция, която не ви е удобна, измисляте лъжи, клевети и лични нападки. Нямате ли поне малко съвест. В същото време премълчавате грешките си и не виждате по-далеч от носовете си - не чувате какво искат редовите членове, какво искат избирателите. Хубаво, че правите обиколки из страната, ама вземете се вслушайте малко в гласовете на хората. Дължите и отговори на избирателите. Защото ако вие не им дадете отговори, те ще ги потърсят другаде. Защото не бива да забравяте откъде сте тръгнали, кой ви е подкрепял, издигал и гласувал доверие. Като граждани, като левица поне веднъж си направете един честен анализ и изводи за най-големия организационен разпад на БСП /от 2016г. насам/ и скандалите, които всеки ден творите. С това поведение никой няма да ви вярва. Не е необходимо да повтаряте едни и същи клишета, а крайно време е да помислите за принципните въпроси. Незабавно трябва  да има промяна на личности, промяна на принципите в ръководството на НС на БСП. И ако това не се случи сега, БСП ще продължи да затъва и никога няма да може да управлява в името на народа, на държавата. Вместо да спорите по два часа за дневния ред, да се чудите как да замаскирате липсата на кворум и да търсите, както се казва, „под вола теле“, направете първите стъпки. Днес, на това заседание. В името на каузата. Всъщност ако имаха политически морал, воля и убеденост, Председателят заедно със „светата троица“ сами ще подадат оставка. Със сигурност ще бъде смела крачка. Ще бъде справедливо начало. Ще бъде стратегически и ефикасен акт, защото ще е знак, че наистина искат по-добро бъдеще… Но, да бъдем реалисти - колкото ИБ ще подаде оставка, толкова и БСП ще спечели избори. . Стела Кехайова Казанлък, 11 ноември 2018г. Сподели:", "date": "2018.11.11", "title": "ПЪРВО В ПИК! Шефка в БСП разтърсващо до Корнелия: Подайте оставка днес - вие и \"Светата ви троица\". В партията властват интриги, задкулисие, лъжи, клевети"}
{"url": "https://pik.bg/5-%D1%82%D0%B5%D0%B6%D0%BA%D0%B8-%D0%B2%D1%8A%D0%BF%D1%80%D0%BE%D1%81%D0%B0-%D0%BA%D0%BE%D0%B8%D1%82%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%B7%D0%B0%D0%B4%D0%B0%D0%B4%D0%B5-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news795328.html", "text": "Радев, извинете, трябваше досега да бъде наврян в миша дупка. Поне вербално. ГЕРБ не отговори адекватно на провокацията на Румен Радев. С Цецо и Цецка няма да стане, симпатизантите на тази партия очакват думата на Борисов. В антитезата \"Цветан Цветанов - Румен Радев\" и аз бих избрал последния. В ГЕРБ сериозно подценяват ситуацията, възникнала покрай \"превратаджийската реч\" на президента. Борисов може би се надява, че бурята ще отмине от само себе си. Смята и че ако покаже цивилизованост, култура, ако не се изрепчи драстично, ще обере позитивите. И ще съхрани привидния обществен мир. Няма. Държавният глава съвсем категорично се е превърнал в метежник. Решил е да буни държавата си и да свали това управление. Прави го с всички възможни средства. Не подбира, няма да се спре, защото надушва, че моментът е настъпил. Помирисва властта, реалната власт, не представително-церемониалната. Уви, мекушавият Борисов го улеснява в това отношение. Смятам, че гербаджиите са все по-демотивирани от нетипично отстъпчивия нрав на своя началник. Има и друго. Иво Христов е умен човек. Срещу патоса, образния език, посланията на Христов - ментора на Радев, ГЕРБ трябва да противопостави тъждествено ерудиран и решителен ум. Битката вече е изцяло идеологическа, нужни са интелекти от класа. А къде ги в ГЕРБ, къде ги около министър-председателя? Съветническият му екип е потрес. Борисов можеше да излезе и в телевизионно обръщение към нацията (същия жанр, какъвто избра Радев) да му зададе няколко простички въпроса: Тези и още много, много въпроси биха могли да бъдат отправени към президента Радев, но е добре те да излязат от устата на премиера. Единствено тогава ще имат необходимата тежест, резонанс. Няма какво да се лъжем - гласувайки за ГЕРБ, хората гласуват за Борисов, не за Цецо и Цецка. Докато Борисов любезничи и се държи толерантно към самозабравилия се президент, управляващите все по-очевидно ще губят инициативата Сподели:", "date": "2018.11.11", "title": "5 ТЕЖКИ ВЪПРОСА, които Борисов не зададе на Румен Радев"}
{"url": "https://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BC%D0%B0%D0%BB%D1%82%D0%B0-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%84%D1%80%D0%B8%D0%BA%D0%B0-news795257.html", "text": "Според италианското вътрешно министерство в сряда вечерта италианските власти са сигнализирали на малтийските си колеги присъствието в малтийски териториални води на кораб с 13 мигранти, който бил свършил горивото. Същият кораб пристигнал на италианския остров Лампедуза в петък, а мигрантите казали, че са получили помощ от хора с униформи \"като тези на малтийската брегова охрана\". Според тези твърдения към кораба на мигрантите се приближил малък катер, чийто екипаж им дал вода, два резервоара гориво, спасителни жилетки и компас, а след това ги придружавал около час към Италия. В изявление Салвини нарече станалото \"враждебна проява\", която сравни с неотдавнашните съобщения как френските власти са закарали мигранти в Италия през френската граница. \"Някои страни членки на ЕС не ги е грижа за мигрантите и ни ги стоварват, а пък Брюксел заплашва със санкции заради бюджета ни. Няма да бъдем сплашени\", заяви Салвини. Вътрешният министър на Италия Матео Салвини обвини директно Малта, че помага на идващи по море мигранти да достигнат Ботуша вместо сама да ги приеме, съобщава ДПА. Сподели:", "date": "2018.11.11", "title": "Вътрешният министър на Италия: Малта помага на нелегалните мигранти от Африка"}
{"url": "https://pik.bg/%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D0%B5-%D0%B2%D1%81%D0%BB%D1%83%D1%88%D0%B0-%D0%B2-%D1%81%D1%82%D0%B8%D0%BB%D0%B8%D1%81%D1%82%D0%B8%D1%82%D0%B5---%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%B2%D0%B5%D1%87%D0%B5%D1%80%D1%8F-%D0%B2-%D0%BF%D0%B0%D1%80%D0%B8%D0%B6-%D1%81%D0%BD%D0%B8%D0%BC%D0%BA%D0%B8-news795308.html", "text": "за официалната вечеря в Париж в навечерието на отбелязването на 100 г. от края на Първата световна война. Тя бе в парижкия музей \"Орсе\" в събота вечерта. На нея, освен българската президентска двойка, присъстваха и останалите официални лица за грандиозното събитие. Съпругата на българския президент Десислава Радева, която неведнъж успя да \"блесне\" с модни гафове по време на официални визити и вечери, този път явно се е вслушала в съветите на стилистите. Първата ни дама демонстрира обран класически вкус при избора си на тоалет Деси Радева заложи на синя рокля. Президентът Румен Радев бе в елегантен черен костюм, а вратовръзката му кореспондираше със синята рокля на съпругата му.  Двамата минаха между скулптурите в музея хванати за ръка. Сподели:", "date": "2018.11.11", "title": "Деси Радева се вслуша в стилистите - ето как се появи на официалната вечеря в Париж (СНИМКИ)"}
{"url": "https://pik.bg/%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F%D1%82-%D0%B3%D0%B0%D0%B7-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%81%D0%BA%D1%8A%D0%BF%D0%BD%D0%B5-%D0%BE%D1%82-%D1%8F%D0%BD%D1%83%D0%B0%D1%80%D0%B8-news795246.html", "text": "Природният газ трябва да поскъпне с почти 5 процента от Нова година, сочи прогноза на „Булгаргаз“. Според компанията, това се налага заради по-високите доставни цени на синьото гориво и поскъпването на щатския долар. Очаква се регулаторът да се произнесе дали новото поскъпване ще се отрази на цената на парното и топлата вода от януари. Сподели:", "date": "2018.11.11", "title": "Булгаргаз прогнозира: Природният газ трябва да поскъпне от януари"}
{"url": "https://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%B7%D0%B0-%D1%80%D0%B5%D1%87%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D1%82%D0%B5%D0%B7%D0%B8-%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B8%D1%8F-%D0%B1%D1%8F%D1%85%D0%B0-%D0%BD%D0%B5-%D0%BA%D0%B0%D1%82%D0%BE-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B3%D0%BB%D0%B0%D0%B2%D0%B0-%D0%B0-news795298.html", "text": "Правосъдният министър Цецка Цачева коментира пред сутрешния блок на БТВ речта на президента Румен Радев и атаката му срещу правителството. „Във всяко едно демократично общество има теми, които са в центъра на внимание на медиите и гражданското общество – заяви Цачева. - Такива категорични заключения на държавен глава, каквито направи президента Радев, който трябва да е обединител на нацията, фактите и тезите са произнесени едностранно. Ако не знаех кой ги е произнесъл, бих казала, че става дума за лидер на опозицията. В средата на следващата седмица очакваме поредния доклад, в който очаквам че усилията на правителството ще бъдат споменати. Без да се посочва нито едно усилие, а това го признават нашите партньори и във вътрешен и международен план, такова изказване е меко казано пресилено. Вероятно има отделни примери, където може да се допусне, че има лобистки закони, за каквдито говори Радев,  но на това едва ли трябва да се лепи етикет на цялата законодателна система. За мен такава теза е пресилена и недопустима“. Цацева коментира и скандала с Агенцията по вписванията и раздадените там бонуси. „С оглед на резултатите от доклада на Инспектората, който извършва проверка, ще се вземат и мерки и ще бъда безкомпромисна – категорична бе тя. - Ако в доклада се съдържат констатации за нарушение на нормативни актове, в този случай трябва да има санкции. Трябва да се уточни, че имаше срив в системата, но три от регистрите нямаха проблеми и те работеха. Помолила съм този доклад да е готов в максимално кратки срокове. Надявам се до края на следващата седмица или началото на следващата да имам доклада на бюрото си. Към момента не знам нито едно по-различно число от официално обявените – между 700 и 3 000 лв. Ако има други числа, с доклада ще ги науча и аз. Министърът не определя и утвърждава такива плащания, така че към момента не знам нищо повече от обявеното вече. Г-жа Казарева пое Агенцята в най-критичния момент. Много усилия бяха положени. Върви конкурс за длъжностни лица по регистрацията. Още преди срива на Търговсикя регистър имаше натрупана забава в обработването на документите. Тя успя с извънреден труд на екипа, над 600 служители, разбира се не всички са участвали, но в кратък период бе свършена доста работа, която заслужава да бъде оценена. Компетентните служби, прокуратурата извършва проверка за това кои са виновни за срива на Търговския регистър. Става дума за много сложна материя, не са толкова много специалистите, които работят по тази тема. Фактът, че по време на кризата държавата се обърна към водещи специалисти в сверата и спецалисти от чужбина, говорят за сериозен проблем. Не допускам в съзнанието си да мисля за хипотези и да разсъждавам дали е имало умисъл в срива, нужни са доказателства“. Правосъдният министър коментира и скандала в Агенцията в чужбина „Много преди този скандал бяха формулирани проблемите около получаването на български паспорти – коментира Цецка Цачева. - На първо място удостоверението за български произход. В много държави архивите за произход са унищожени и това създава сериозни трудности. Тезата извън контекста за удостоверение за български произход се поставя и с въпроса за интервютата. Провеждат се на седмица над 500 интервюта. Какво е значението на това интервю? Много хора искат да правят това интервю с преводач, като това не е голяма беда, освен ако преди това няма документи, че лицето има произход“. Сподели:", "date": "2018.11.11", "title": "Цецка Цачева за речта на президента Радев: Тези заключения бяха не като на държавен глава, а като на лидер от опозицията"}
{"url": "https://pik.bg/%D1%88%D0%BE%D0%BA-%D1%82%D0%B0%D0%B7%D0%B8-%D0%BC%D0%B0%D0%B9%D0%BA%D0%B0-%D0%BD%D0%B5-%D0%B2%D1%8F%D1%80%D0%B2%D0%B0%D1%88%D0%B5-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%87%D0%B5-%D0%B2-%D0%BA%D1%8A%D1%89%D0%B0%D1%82%D0%B0-%D0%B8%D0%BC-%D0%B8%D0%BC%D0%B0-%D0%BF%D1%80%D0%B8%D0%B7%D1%80%D0%B0%D0%BA-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D0%B2%D0%B8%D0%B4%D1%8F-%D1%82%D0%B0%D0%B7%D0%B8-%D1%81%D0%BD%D0%B8%D0%BC-news795271.html", "text": "Майка на три деца се изплаши страшно, когато видя на снимката на къщата си... призрака на дете. Всичко започнало с това, че малката й дъщеричка Хейли й разказала за малко момченце, което подскачало с нея на леглото. Но 31-годишната Илейн Макмонгъл решила, че това е въображаем приятел на малкото момиченце, съобщава \"Мирър\". Но един ден тя се загледала в снимката на къщата им в Александрия, Шотландия, и изтръпнала от ужас. Хейли била на 3 години, когато започнала да разказва за малкото момченце, което живеело в стаята й. В дома понякога се случвали паранормални явления: токът се изключвал от само себе си, изчезвали разни вещи. \"Лампата в банята постоянно светеше, макар че я изгасяхме. Играчките на дъщеря ми бяха разхвърлени по стаите. Всички врати бяха със стъкла и през тях можехме да видим преминаващ силует. Понякога усещахме мирис на застояло\", разказва Илейн. Хейли понякога й разказвала, че е виждала сянка или чувала, че някой я викал по име, но в стаята нямало никой с нея. За да не изпада в паника от разказите на дъщеря си, тя ги приписала на фантазията на малкото момиченце. Но когато жената видяла къщата им на снимка в Гугъл-мапс, ръцете й се разтреперили. От прозореца надничал призракът на момчето. Сподели:", "date": "2018.11.11", "title": "ШОК: Тази майка не вярваше на дъщеря си, че в къщата им има призрак, докато не видя тази снимка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%85%D0%B8%D1%82%D1%80%D0%BE-%D0%B2%D1%80%D1%8A%D1%82%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BD%D0%B0-%D0%BF%D0%BB%D0%B5%D0%BD%D1%83%D0%BC%D0%B0---%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D1%81-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5-news795334.html", "text": "Корнелия Нинова хитро врътна опозиционерите на пленума, научи агенция ПИК. Лидерката реши да изтегли като последна точка разглеждането на съдбата на шефския пост във вестник \"Дума\" и скандалния нов главен редактор Йордан Мичев. По този начин Нинова се надява вътрешната опозиция да се измори от разглеждането на всички останали теми и да няма силен отпор, когато смята да прокара официално Мичев за главен редактор в края на събранието. Именно това се очакваше и да е най-конфликтната точка от пленума Независимо от всички издънки, които успя да сътвори през последните месеци, откакто е начело на партийния вестник, Нинова е убедена, че той се справял отлично и дори повишил стандарта на червената медия Както първо ПИК писа, рокадата породи скандал на последния пленум, като водещи на атаката срещу Нинова тогава бяха журналистът Велислава Дърева и евродепутатът Георги Пирински, които дори поискаха нарочен пленум по казуса. Те упрекнаха соцлидерката, че погазва устава, който изисква Националният съвет да избира главния редактор на \"Дума\". Последва старт на протестна подписка. Позицията вече е готова, подписите - събрани и документът беше разпратен до всички 180 членове на пленума на БСП. Като връх на тази практика на пренебрегване на партийния орган се посочва изработването и обсъждането из страната на \"Визия за България\", която не е била разглеждана и гласувана от пленума на БСП. Сред подписалите се бяха няколко десетки видни социалисти са представители на различни кръгове в БСП - приближени на Миков, приближени на Гергов, Овчаров и Красимир Янков, които се обединиха във времето за първа координирана атака срещу настоящата соцлидерка. В отделен списък подписката е подкрепена и от леви интелектуалци, сред които проф. Андрей Пантев и Анжел Вагенщайн. Начело на списъка е именно Георги Пирински, следван от Велислава Дърева, Красимир Янков, Костадин Паскалев, Ана Пиринска, Ваня Добрева, Румен Овчаров. По информация на медията ни вътрешната опозиция не се е противопоставила на искането конгреса на партията да се проведе тази година и са решили, че най-удачната дата за неговото провеждане е 26-ти януари. Не е поискана и смяна в устава, както говореха опозиционерите на Нинова. Така приетите промени при идването на лидерката на власт сред червените си остават. Кървавият пленум за който се бяха приготвили набързо отхвърли повечето точки от дневния ред, приеха декларацията в защита на депутатите си, анонсирана от Нинова, бюджета и рамката за евроизборите. Според вътрешната информация вече на темата за главния редактор на вестник \"Дума\", където са очаква да бъдат по-тежките дебати.. Покрай случая с партийния вестник, авторите на подписката правят заключението, че соцлидерката все повече заобикаля \"безпардонно\" Националния съвет на партията, който по устав е органът, вземащ решенията между провеждането на два конгреса. Гледайте на живо по ПИК TV! Сподели:", "date": "2018.11.11", "title": "ПЪРВО В ПИК: Корнелия Нинова хитро врътна опозиционерите на пленума - лидерката с отбранителни маневри пред Националния съвет (ОБНОВЕНА)"}
{"url": "https://pik.bg/50-%D0%BC%D0%B8%D0%BB%D0%B8%D0%BE%D0%BD%D0%B0-%D0%BA%D0%BE%D0%BB%D0%B5%D0%B4%D0%BD%D0%B8-%D0%BD%D0%B0%D0%B4%D0%B1%D0%B0%D0%B2%D0%BA%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-news795343.html", "text": "Около 50 милиона ще бъдат отпуснати от кабинета за коледни надбавки на пенсионерите. Това каза финансовият министър Владислав Горанов. По думите му сумите, които ще получат пенсионерите, ще бъдат сходни с раздадените за Великден. Относно бюджета на страната за догодина той каза, че над 11 млрд. лв. ще има за социалната сфера. „Не съм съгласен при сегашното състояние на пазара на труда да отпадне втората година по майчинство”, каза още Горанов. Сподели:", "date": "2018.11.11", "title": "50 милиона коледни надбавки за пенсионерите"}
{"url": "https://pik.bg/%D0%B7%D0%B0%D1%89%D0%BE-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0%D1%80%D0%BD%D0%BE-%D0%B3%D0%BB%D1%83%D1%85%D0%BE%D0%BD%D1%8F%D0%BC-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B1%D0%BE%D1%82%D0%B0%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news795296.html", "text": "Уволниха дисциплинарно глухоням служител на Ботаническата градина в Балчик. Близо 20 години той се грижи за прочутата колекция от кактуси. Казусът взриви социалните мрежи, има и петиция в защита на Галин. Галин е глухоням, живее с брат си в скромния апартамент на техните родители, а смисълът на живота му са цветята. \"Много обичам кактусите, те са животът ми. Знам всичко за тях - кога трябва да се поливат, кога заспиват, кога не трябва да се пипат\", обясни пред Нова телевизия Галин Радков. Близо 20 години от живота му са преминали като градинар - първоначално във Варна, а после в Ботаническата градина в Балчик. Въпреки че не е висшист, Галин има публикации в чуждестранния научен печат. \"Направих доста солиден регистър на кактусите, който преди 2 години бе изнесен от Ботаническата градина\", каза още той. Също преди 2 години ръководството на Софийския университет уволнява почти целия персонал на Ботаническата градина начело с директора ѝ. Оттогава започват и несгодите на Галин с новите му преки началници и колеги. Обвиняват го в кражби на кактуси, налагат му редица дисциплинирани наказания, товарят го с непосилна работа. \"Започнаха да му поставят задачите в писмен вид, тук една от задачите, според която за деня трябва да разсади 150 броя саксии с кактуси, което е невъзможно\", каза Радослав Радков - брат на Галин. Илиян познава Галин от 8 години. Свързва ги хобито им по отглеждане на кактуси. През изминалото лято двамата и техни чуждестранни приятели решили да посетят Ботаническата градина, но оттам не ги допуснали заради присъствието на Галин. \"Ние бяхме изумени, хората са дошли от Белгия - доста труден път, доста средства, което беше много неприятен шок за нас, аз това го записах с телефона си”, разказва Илиян Стоянов. На 7 ноември Галин се разделя със своята работа. Причината - физически сблъсък с колежка. Мъжът твърди, че случаят е бил инсцениран, за да бъде дисциплинарно уволнен.  От Софийския университет отказаха пряк контакт с наш екип. В писмен отговор заявиха, че не приемат един трудово-правен спор да бъде подменян с аргументи за ощетяване на човек в неравностойно положение. Допълниха, че Галин е наказван неколкократно, но досега нито веднъж не е обжалвал. Уволненият ботаник потвърди, че това е така, но се оправда със своята юридическа некомпетентност. Той обаче е твърдо решен да обжалва дисциплинарното си уволнение в съда, за което получава подкрепа от представители на различни организации и граждани. Сподели:", "date": "2018.11.11", "title": "Защо уволниха дисциплинарно глухоням служител на Ботаническата градина"}
{"url": "https://pik.bg/%D0%B2%D0%B8%D1%81%D1%88-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D1%81%D1%83%D0%B5%D1%82%D0%B8-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B8%D0%B5%D0%B2-%D0%B7%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D0%B5%D1%81-news795309.html", "text": "Украинският генерал и бивш заместник-началник на Генералния щаб на Въоръжените сили на Украйна Игор Романенко обвини германския канцлер Ангела Меркел, че е осуетила плановете на Киев за влизане в НАТО, съобщава РИА Новости, цитирана от „Фокус“. По неговите думи, има проблеми с използването на механизма за колективна сигурност по отношение на Киев. При това Романенко отбеляза, че перспективите за украинско членство в НАТО биха били други, ако не е била политиката на германския лидер. „Ние се стремим, но отношението е различно – каза Романенко в ефира на телевизионния канал ZIK.  - Имахме най-голям шанс за сближение през 2018 година, но Путин се договори с фрау Меркел и те направиха всичко, за да не могат нито Украйна, нито Грузия да получат план за действие за членство, за съжаление“. През декември 2014 година Върховната рада на Украйна внесе поправки в два закона, с което се отказа от извънблоковия си държавен статут. Освен това, през юни 2016 година бяха приети допълнителни изменения, които определят влизането в НАТО за цел на външната политика на страната. Бившият генерален секретар на Алианса Андерс Фог Расмусен по-рано заяви, че за влизането в организацията Украйна трябва да отговори на редица критерии, реализацията на които ще отнеме много време. Експертите предполагат, че Киев няма да може да претендира за членство в Алианса в близките 20 години. Сподели:", "date": "2018.11.11", "title": "Висш украински военен: Ангела Меркел осуети плановете на Киев за влизане в ЕС"}
{"url": "https://pik.bg/%D0%B6%D0%B5%D0%BD%D0%B0-%D1%81%D0%BC%D0%B5%D0%BD%D1%8F-%D0%BC%D1%8A%D1%81%D0%BA-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%82%D0%B5%D1%81%D0%BB%D0%B0-news795229.html", "text": "а да се посвети изцяло на новата си длъжност, Денълм ще напусне поста си в след шестмесечно предизвестие. Тя ще се откаже и от ролята си в одитния комитет на \"Тесла\". Месец, след като Илън Мъск сключи споразумение с Комисията за ценни книжа и фондови борси на САЩ да плати глоба от 20 милиона долара и да се оттегли от поста председател на съвета на директорите на \"Тесла\", стана ясно кой ще го наследи начело на компанията. Това е Робин Денълм, независим член на директорския борд и едновременно с това главен финансов директор на най-големия австралийски телекомуникационен оператор \"Телстра\". З \"Робин има богат опит както в технологичната, така и в автомобилната индустрия, и през последните четири години допринесе значително за превръщането на \"Тесла\" в печеливша компания като член на съвета на директорите\", коментира Илън Мъск в Туитър. Сподели:", "date": "2018.11.11", "title": "Жена сменя Мъск начело на \"Тесла\""}
{"url": "https://pik.bg/%D0%B2-%D0%B7%D0%B0%D0%B4%D1%8A%D0%BD%D0%B5%D0%BD%D0%B0-%D1%83%D0%BB%D0%B8%D1%86%D0%B0-%D0%BE%D1%82-%D0%B5%D1%81-%D1%81%D0%B0-%D0%BE%D1%82%D1%85%D0%B2%D1%8A%D1%80%D0%BB%D0%B8%D0%BB%D0%B8-%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news795269.html", "text": "От Европейският съюз (ЕС) са отхвърлили ключови предложения на Тереза Мей за Брекзит, пише неделното издание на британския вестник The Times, цитирано от „Фокус“. Премиерът на Великобритания по-рано заявяваше, че страните са договорили 95% от цялото споразумение, докато Брюксел и Лондон все още не могат да разрешат различията по редица въпроси, включително границата между Северна Ирландия и Ирландия. В същото време външният министър на Обединеното кралство Джеръми Хънт каза, че Великобритания и ЕС ще се споразумеят до края на ноември. Според изданието, британският премиер се надява да обедини кабинета си и да преодолее \"крайната бариера\" в преговорите с ЕС, като предложи създаването на \"независим механизъм\" за решаване на \"митническия пъзел\". Някои виждаха в този механизъм възможността да се избегне твърдата граница със Северна Ирландия. Брюксел обаче заяви, че е възможно да се контролира спазването на решенията само в рамките на Европейския съд. Освен това се съобщава, че четирима министри, които се противопоставят на Брекзит, са готови да напуснат правителството на Мей. Сподели:", "date": "2018.11.11", "title": "В задънена улица: От ЕС са отхвърлили ключови предложения на Тереза Мей за Брекзит"}
{"url": "https://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B2%D0%BE%D0%B3%D0%B5-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B7%D0%B0%D0%BF%D0%BE%D0%B7%D0%BD%D0%B0%D1%82-%D1%81%D1%8A%D0%BC-%D1%81-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%BA%D0%BE%D0%B9%D1%82%D0%BE-%D0%BF%D0%BE%D0%BA%D0%B0%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE-news795307.html", "text": "Заместник-кметът по строителството на Община Своге Валентин Михайлов коментира пред сутрешния блок на БТВ разследването за пътя край Своге на депутата Елена Йончева и документа, с който още преди години е бил подаден сигнал за проблеми на мястото, но не са били взети мерки, окйто Йончева показа. „Запознат съм с протокола, който показа госпожа  Йончева – каза Михайлов. - Този протокол бе представен от кмета на Своге. Тогава бяха предписани мерки, които във времето трябва да бъдат изпълнени. Стама дума за май 2011 година. Тогава стана катастрофа със смъртен случай на този участък. Тогва кметът издаде заповед и разглеждахме възможностите за подобряване на безопасността в този участък възможно най-бързо. В същия участък, където сега стана трагедията. В протокола е казано ясно, че трябва да се вземат незабавни мерки, което и точно това означава. Не мога да кажа дали АПИ е институцията, която трябва да вземе тези незабавни мерки. Сложно е. Иначе е ясно, че АПИ е институцията, която трябва да разпореди такъв ремонт. Този протокол е представен на компетентните държавни органи отдавна. Изпратили сме този протокол заедно с всички сигнали. Истината е, че през последната една година нещата в този участък станаха малко по-лоши, защото започнаха ремонти на алтернативните пътища. Така на това място движението се натовари още повече. Трябва и за в бъдеще да се обръща по-голямо внимание на такива протоколи, на сигналите на гражданите, които най-добре познават пътя. Така можем да осигурим най-добрата сигурност на пътя“. Сподели:", "date": "2018.11.11", "title": "Заместник-кметът на Своге Валентин Михайлов: Запознат съм с протокола, който показа Елена Йончева. Той е от 2011 година"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%BE%D0%BB%D0%B8-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%BA%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BA%D0%BE%D1%80%D1%82%D0%B5%D0%B6%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B2-%D0%BF%D0%B0%D1%80%D0%B8%D0%B6-%D1%81%D0%BD%D0%B8%D0%BC%D0%BA%D0%B8-18%D0%B2%D0%B8%D0%B4%D0%B5%D0%BE-news795351.html", "text": "Френската полиция задържа две голи активистки, които успяха да достигнат само на метри от кортежа на американския президент Доналд Тръмп в Париж, съобщават „Франс Прес“ и РЕН ТВ, цитирани от БГНЕС и Нова телевизия. Инцидентът се случи докато държавният глава на САЩ се придвижваше с бронираната си лимузина по булевард „Шанз Елизе” към Триумфалната арка, за да присъства на церемонията по отбелязването на 100-годишнината от края на Първата световна война. Предполага се, че двете жени са членове на феминистката група \"Фемен\". Подробности за инцидента не бяха оповестени. Мерките за сигурност във френската столица обаче са затегнати и близо 100 000 полицаи охраняват тържествата, отбелязващи края на световния конфликт през 1918 година. Сподели:", "date": "2018.11.11", "title": "ГОРЕЩО: Голи активистки нападнаха кортежа на Тръмп в Париж (СНИМКИ 18+/ВИДЕО)"}
{"url": "https://pik.bg/%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B2-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B8%D1%82%D0%B5-%D0%BA%D0%B0%D0%BA-%D1%89%D0%B5-%D1%81%D0%B5-%D0%BF%D1%80%D0%B8%D0%BB%D0%B0%D0%B3%D0%B0-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B1%D0%BE%D0%BD%D1%83%D1%81-%D0%BC%D0%B0%D0%BB%D1%83%D1%81-news795302.html", "text": "Промените при „Бонус-Малус” предвиждат по-лошите шофьори да плащат повече, а добрите да получават 25 % отстъпка от гражданската си отговорност, ако 7 години са карали без нарушения или катастрофи. Мнозина обаче попитаха защо малус точки ще се пишат и на автомобилите. Николай Петров, началник на отдел в \"Застрахователен надзор” в Комисията за финансов надзор (КФН) обясни, че необходимо малус точките да бъдат записвани и на автомобила, за да не стават злоупотреби. „Основният принцип, по който трябва да работи е на базата на собственика, т.е. аз притежавам една кола и оттук нататък пътнотранспортните произшествия и наказания се пишат на моя сметка, независимо от това кой управлява колата. Ако под някаква форма малусът не бъде прикачен и към автомобилът, начинът за заобикаляне на системата би бил много по-лесен”, обясни той пред Нова телевизия. Той обясни, че точки се пишат на автомобила и в Румъния само за служебните и това е така, защото в другите има друг принцип на регистрация на автомобилите. „Бонусът се трупа с времето. Трябва да е минала една година и се слиза с един клас надолу. Системата предвижда, че се взима по-лошият клас от този на собственика и от този на автомобила”, каза още Петров. „Шофьорите са наказани само, ако са собственици или сключват „Гражданска отговорност”. Системата ни е направена така, че ако вие цял живот карате чужди автомобили и нямате собствен, вие никога няма да усетите системата „Бонус-Малус”, защото вие никога няма да сключите \"Гражданска отговорност\", но ако законът не ви позволява да карате автомобил без да сте вписан в неговия регистрационен номер не би могло да бъде направено така, т.е. ние не можем да създадем 100 % справедлива система в ситуация, в която обстоятелствата са несъвършени”, уточни той. Сподели:", "date": "2018.11.11", "title": "НОВИТЕ ПРАВИЛА В ЗАСТРАХОВКИТЕ: Как ще се прилага системата \"Бонус-Малус\""}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D1%87%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BA%D0%B0%D1%82%D0%BE-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B4%D0%B5%D0%BC%D0%BE-news795339.html", "text": "- В речта си държавният глава Румен Радев казва много истини. Много неща, които са така и едва ли някой би могъл да отрече, но и прекалено много неща, които са смущаващи. Това е по-притеснителното. - Президентът говори за загуба в доверието към демократични институции. Но той бе избран за държавен глава благодарение на тези демократични институции. Кога е било загубено това доверие? Преди или след като е бил избран? Това е нож с две остриета. Може би показва самокритичност. - В тази реч има много констатации. Да, много българи са бедни. Но положението им не е било по-добро при няколкото правителства на БСП. А това се подминава. По-конкретно, още помним онези времена на скандални назначения от Сергей Станишев на роднини в Пътната агенция. Помни се времето на Жан Виденов, когато долара бе 3 000 лв., а заплатите на хората бяха 3 000 – 4 000 лв. Когато искаш да кажеш нещо, трябва да се довършват някои изречения. Трябва да се каже и как настоящият лидер на БСП госпожа Нинова участва в приватизацията и то с добър резултат. Доста популистко е да казваш, че хората са недоволни от данъка за старите автомобили, защото са бедни да си позволят нови, и предпочитат да се тровят. Да, бедни са, но и те искат чист въздух. Така че, не виждам основания точно от ДПС и БСП да критикуват управлението. Истина е, че има много грешки при управляващите и в коалицията, като непрекъснато опитваме да се справяме с тях. Нещата не трябва да се гледат едностранчиво и както в момента му изнася на президента. - Вижда се сериозна организация на протести. Вижда се една акция по всички фронтове срещу правителството – от разни джендърски и розови мероприятия, до по-широк спектър. Нещата ми напомнят на недоволството от 2013 година. Тогава всичко като недоволство тръгна с демократични искания, които после станаха политически. Така едни наглед справедливи каузи бяха политизирани. Смущаващото е, че и сега, както бе тогава, по тези протести можем да видим едни и същи компрометирани лица. Явно става дума за опит на ДПС и БСП да предизвикат смяна на властта. Трябва обаче да е ясно, че бъдещо управление на ДПС и БСП би довело до катастрофа. Сподели:", "date": "2018.11.11", "title": "САМО В ПИК: Ангел Джамбазки с разбиващ коментар за речта на Румен Радев: Като говори за демокрация, защо не каже как Корнелия Нинова участва в приватизацията? ДПС и БСП опитват да сменят властта"}
{"url": "https://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81-%D0%BC%D0%BE%D1%82%D0%BE%D1%80-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news795313.html", "text": "Мотоциклетист на 70 години е предизвикал катастрофа във врачанското село Лиляче, при която се е отървал без сериозни последствия, съобщават от полицията във Враца, цитирани от „Конкурент“. Според данните, инцидентът е станал на 10 ноември (събота), малко след 12:00 часа. Въэзрастният мотоциклетист не успял да овладее мотоциклет „Пежо“ и паднал на пътното платно. Той бил транспортиран във врачанската болница и настанен в хирургичното отделение, като за живота му няма опасност. От полицията допълниха, че пробата на пенсионера за алкохол е била отрицателна. На самокатастрофиралия моторист е съставен акт. Сподели:", "date": "2018.11.11", "title": "Пенсионер с мотор предизвика катастрофа във врачанско село"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B5%D0%BD-%D0%B8%D0%BD%D1%82%D0%B5%D1%80%D0%B8%D0%BE%D1%80-%D0%BE%D1%82%D0%BA%D1%80%D0%B8%D0%B2%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D1%80%D1%83%D1%81%D0%B5-news795317.html", "text": "Германска компания ще разкрие 700 нови работни места в района на Русе. Това стана ясно по време на среща на заместник-министъра на икономиката Александър Манолев с ръководството на компанията „BADER GmbH & Co. KG“, която се проведе в Службата ни по търговско-икономически въпроси в Берлин, съобщават от Министерството на икономиката, цитирани от Нова телевизия. „BADER GmbH & Co. KG“са в „Топ 3“ в света на компаниите за автомобилен интериор, а клиенти са им водещи автомобилни производители като BMW, Mercedes, Audi и др. Компанията планира да обособи фабрика у нас за луксозно покритие на автомобилни седалки и щамповане на елементи, като целта им е да стартират производство през втората половина на 2019 г. При пълна заетост предприятието ще осигури между 700 и 800 работни места в региона. „Можете да разчитате на пълна административна подкрепа, ако изберете нашата страна, както и да се възползвате от редица насърчителни мерки за стратегически инвеститорр“, заявява заместник-министър Александър Манолев. Той акцентира, че автомобилостроенето е сред най-бързо развиващите се сектори на българската икономика. „В него работят над 50 хил. души, като съществува сериозен потенциал за разширяване на мощностите и разкриване на нови работни места“, допълни икономическият заместник-министър. По думите му, сред високотехнологичните производства, това е браншът, който привлича най-много чуждестранни инвестиции. В последните години се забелязва тенденция за разширяване на съществуващи и установяване на нови производства в сектора, които произвеждат за водещи автомобилни марки. Успешни проекти са реализирани от инвеститори от Германия, Франция, Белгия, Япония, Великобритания и много други, стана ясно по време на срещата. Заместник-министър Манолев се ангажира да им съдейства с цялата нужна административна подкрепа и отправи покана следващата среща с мениджмънта на компанията да се състои в България. „BADER GmbH & Co. KG“ са един от най-старите и авторитетни производители на автомобилен интериор в света. Те имат повече от 11 300 служители и производства на пет континента. Сподели:", "date": "2018.11.11", "title": "Световен производител на автомобилен интериор открива фабрика в Русе"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B3%D0%BA%D0%BF%D0%BF-%E2%80%9E%D0%BA%D1%83%D0%BB%D0%B0%D1%82%D0%B0%E2%80%9C-news795365.html", "text": "Блокиран е ГКПП „Кулата“ заради протеста срещу високите цени на горивата. Това обяви пред радио „Фокус - Пирин“ председателят на Синдикалната конфедерация „Съюз на българските транспортни работници“ в Благоевград Александър Стамболийски. Той уточни, че около 150 автомобила се намират на място. Сподели:", "date": "2018.11.11", "title": "Протестиращите срещу високите цени на горивата блокираха ГКПП „Кулата“"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-25-%D0%B4%D1%83%D1%88%D0%B8-news795364.html", "text": "Броят на загиналите при стихийните пожари в Северна Калифорния достигна 25 души, съобщава БНР. Градчето Парадайс близо до Сакраменто беше напълно унищожено от огнената стихия, която започна в четвъртък. Последните данни бяха за 23 жертви. Съобщава се за още двама загинали в района на луксозния курорт Малибу. Над 250 000 души бяха задължени да се евакуират, включително холивудски звезди. Изгорели са над 40 000 хектара земи и около 7 000 сгради, което прави пожара най-унищожителният в историята на Калифорния. Президентът Доналд Тръмп нареди спешно да бъде отпусната федерална помощ за засегнатите райони, но предизвика обществено недоволство, като остро критикува лошото управление на горите. Сподели:", "date": "2018.11.11", "title": "Броят на загиналите при пожарите в Калифорния достигна 25 души"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%B5%D1%82%D1%8A%D1%80-%D0%BC%D1%83%D1%82%D0%B0%D1%84%D1%87%D0%B8%D0%B5%D0%B2-%D0%B8-%D0%BA%D0%BE%D1%81%D1%82%D0%B0%D0%B4%D0%B8%D0%BD-%D0%BF%D0%B0%D1%81%D0%BA%D0%B0%D0%BB%D0%B5%D0%B2-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%BD%D0%B0%D1%86%D0%B8%D0%BE-news795346.html", "text": "Кърваво писмо разпратиха до всички от Националния съвет на БСП двама от знаковите му членове - Петър Мутафчиев и Костадин Паскалев. В него те призовават политиците от БСП да скъсат с всякакви зависимости от едрия капитал и управляващите, да променят мнението, че те са партия на компромисите, както и образа си на непоследователна опозиция, да не допускат в редиците на БСП и особено в парламента хора със зависимости от бизнеса, както и да предприемат редица организационни мерки за налагането на политиката на партията. Двамата подписали социалисти ще настояват това възвание да бъде разгледано, а може би и гласувано от партията. Двамата са и сред над 50-те социалисти, подписали протеста срещу начина на управление на БСП и начина на назначаване на Йордан Мичев за главен редактор на в. \"Дума\". Припомняме, че Нинова не допусна разглеждането на тази точка да мине по-напред в дневния ред на днешния пленум и тя остана последна с цел да измори опозиционерите и да не остане достатъчно време за разглеждането й. Ето и пълния текст на писмото на Мутафчиев и Паскалев: ДО КОРНЕЛИЯ НИНОВА ПРЕДСЕДАТЕЛ НА НС НА БСП ДО ЧЛЕНОВЕТЕ НА ИБ НА НС НА БСП ДО ЧЛЕНОВЕТЕ НА НС НА БСП Уважаеми другари, Живеем във време, в което България се намира в тежка обществено-политическа криза. Управлението на ГЕРБ доведе обществото ни до тежко разслоение. Богатите стават все по-богати, бедните – все по-бедни. Видимите резултати: недостъпно здравеопазване, демографска катастрофа, липса на адекватна грижата за хората с увреждания, ширеща се корупция на всички нива, предварително уговорени обществени поръчки, нагло присвояване на обществени средства, унищожаване на малкия и средния бизнес. Създадената порочна система на управление от самите управляващи съсипва държавността, унищожава обществото, създава неравенства и ограбва българските граждани. БСП не иска да е част от такава политическа система. Тя трябва да положи усиля да спечели доверието на хората, да стане изразител на желанията им. Можем ли да бъдем политическата сила, която иска и е способна да сложи край на унищожаването на България и да предложим справедливо управление на българите?! Убедени сме, че БСП е срещу системата, в която едрият капитал налага на управляващите от ГЕРБ политики, чрез които реализира конкретни свои бизнес интереси. А не трябва ли да е обратното - бизнесът да подкрепя политически и управленчески идеи? Не е ли време да обърнем управленческата пирамида, така че на върха й да стои общественият интерес, чрез изпълнение на заложените в основата й политики по развитие на икономиката и бизнеса, на социалните сектори, свободите и правата на българските граждани?! За да направи това, БСП трябва чрез своите действия, политики и програми, да гарантира възстановяване на държавността и подобряване качеството на живота. Защо си позволихме да напишем това писмо до Националния съвет на БСП? Защото това е органът, който колективно управлява нашата партия, на който Уставът дава права между Конгресите да приема важните за партията политически решения и заедно с помощните му органи да изгражда стратегии за политическото ни поведение. Обръщаме се към Председателя на НС на БСП и Изпълнителното бюро: Време е да се спре с непрекъснатото противопоставяне на личностни интереси в партията, да се използва максимално експертния и политически капацитет при формирането на политиките ни, да се зачита различното мнение и всички заедно да приемем предизвикателствата, пред които сме поставени. БСП е единствената политическа сила, която може да спре пагубната за България „управленческа система на Бойко Борисов“, системата на най-наглите унищожители на българската държавност. Вярваме, че направените от нас предложения ще се обсъдят и доразвият с конкретни мерки от страна на Националния съвет. С другарски поздрав, Костадин Паскалев Петър Мутафчиев\" Сподели:", "date": "2018.11.11", "title": "САМО В ПИК: Петър Мутафчиев и Костадин Паскалев с кърваво писмо до Корнелия Нинова на Националния съвет на БСП"}
{"url": "https://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4-news795305.html", "text": "Изпълнителният директор на Камарата на строителите Мирослав Мазнев  разясни защо са поискали оставката на няколко депутати, сред които и Елена Йончева. „От Елена Йончева бяха изречени две неистини – коментира Мирослав Мазнев. - Първо срещите, които проведохме, бяха следствие на една декларация която се появи като атака срещу бранша. Ние реагирахме, тъй като конкретиката бе подмината. Общото говорене бе превърнато в политическо използване. Заради това поканихме на среща отделните парламентарни групи. С БСП срещата бе проведена в много широк мащаб. Трябва да се говори с факти. Преди да се подаде искане за такава експертиза, с политическо говорене хипотезите се превръщат в обвинения. Ние сме за ясни оценки. Ние сме от първите, подписали договор за съвместна дейност за осветляване на отрасъла. Искаме да влезем в ясна конкретика за нещата, които пораждат негативни страни и сме за осветляване. Хвърля се негативна светлина върху нашия бранш, като се говори с недоказани факти. Мазнев бе категоричен, че искат оставката заради политическото говорене. \"Качеството е един от недостатъците, за които се говори по света. Но когато се говори без доказателства и преди да е доказано каквото и да е, това е удар по нас. Българските фирми работят не само в България, но и в чужбина. Партнират си с европейски фирми. Усещаме едно леко охладняване в това отношение с тях заради това говорене. Безспорно е, че търпението на бранша е изчерпано. Искаме почтеност. С тези действия се уронва престижа не само на бранша\", допълни още той пред Би Ти Ви. По думите му извинение категорично трябва да има от президента Румен Радев. Покрай трагедията край Своге хвърли думи, които уронват престижа на бранша. Тогава поискахме извинение, но не го получихме. Нека се види кой конкретно носи вината, а не да се говори срещу целия бранш\", допълни още той. Мазнев заяви, че предстои да обсъдят с премиера Бойко Борисов ситуацията около „Джи Пи Груп“ и изваждането й от европейските поръчки. \"Искаме да получим конкретни доказателства на базата на какво са взети такива управленски решения. Към Камарата на строителите имаме Комисия за професионална етика, в която постъпват различни жалби. Те се решават в широк състав и се обсъждат там. Хората, които са отправили запитвания там, сме им отговорили. Малко по-късно стана ясно, че от КСБ са изпратили писмо до Виле Итала, директор на Европейската служба за борба с измамите (ОЛАФ), с искане за незабавна среща \"заради разпространяването на подвеждаща информация, свързана с изразходването на европейски средства. В писмото, предоставено на медиите, се посочва, че официално регистрираните фирми в Централния професионален регистър на строителя са близо 5100, включително чужди компании, в които са заети над 250 хиляди души. Заявява се, че от създаването си досега КСБ и фирмите, нейни членове, винаги са работили, спазвайки стриктно законите в България и европейските нормативи, включително при конкурсите и обществените поръчки. С оглед на наближаващите европейски избори, които през 2019 г. съвпадат и с местните избори в България, ставаме свидетели на неприемливи медийни атаки, зад които прозират политически интереси. КСБ счита, че всички договори по европейските програми са реализирани и приключили законосъобразно и съответно под контрола и одита на българските и европейските институции, се посочва в писмото. Отбелязва се, че нееднократно, включително и на организирани съвместни събития с участие на представители на ОЛАФ, КСБ е декларирала желанието си за работно партньорство с ОЛАФ и намеренията си да противодейства на всички опити за злоупотреба и измами с европейски средства. От камарата заявяват още веднъж готовността си да съдействат на ОЛАФ и да гарантират правомерното използване на подкрепата на ЕС. КСБ е авторитетна организация, член на Европейската федерация на строителната индустрия /FIEC/, като представител на ръководството на камарата е вицепрезидент на организацията. Разпространяването на подобни информации уронва престижа на българския строителен бранш, подкопава доверието в българските и европейските институции, уврежда имиджа на нашата страна. Затова КСБ настоятелно моли за срещата с ОЛАФ, която ще допринесе за изясняване на обективната истина, се посочва в писмото. КСБ изразява желание и готовност за съвместни инициативи, свързани с прозрачността при усвояването на европейските средства, заявяват още от камарата. Сподели:", "date": "2018.11.11", "title": "ОТВЕТЕН УДАР: Камарата на строителите след искането на оставката на Елена Йончева: Румен Радев също да се извини!"}
{"url": "https://pik.bg/%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%BE-%D1%81%D0%B0%D0%BC%D0%BE-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news795402.html", "text": "Главна дирекция „Национална полиция\"към МВР. Възстановено е движението по магистралите и основните пътища в страната, след като днес в различни райони имаше временни затруднения заради протестни действия. Това съобщиха от Остават затрудненията за пътуване единствено по главен път Е-79. Протестиращи са блокирали пътя на входа на Благоевград в посока Симитли, където няма възможност за пренасочване по алтернативен маршрут. Блокада има и в района на ГКПП „Кулата“. МВР призовава гражданите да се съобразяват с разпорежданията на полицията и да не допускат нарушения на обществения ред. Сподели:", "date": "2018.11.11", "title": "Възстановено е движението по пътищата, остава блокирано само край Благоевград"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D1%83%D0%BC%D0%B0-%D1%81-%D0%BD%D0%BE%D0%B2-%D0%B3%D0%BB%D0%B0%D0%B2%D0%B5%D0%BD-%D1%80%D0%B5%D0%B4%D0%B0%D0%BA%D1%82%D0%BE%D1%80---%D0%B5%D1%82%D0%BE-%D0%BA%D0%BE%D0%B9-%D0%BF%D0%BE%D0%B5%D0%BC%D0%B0-%D0%B2%D0%B5%D1%81%D1%82%D0%BD%D0%B8%D0%BA%D0%B0-%D0%BD%D0%B0-%D0%B1%D1%81%D0%BF-news795404.html", "text": "От БСП обявиха, че скандалния главен редактор на вестник \"Дума\" Йордан Мичев е подал оставка, но остава на длъжността зам.-главен редактор. Националният съвет откри процедура за избор на главен редактор -титуляр до края на януари и избра комисия за организиране на подбора с председател Иван Токаджиев. До избора на главен редактор, НС на БСП определи длъжността да се заема от Ивелин Николов. Сподели:", "date": "2018.11.11", "title": "ПЪРВО В ПИК: \"Дума\" с нов главен редактор - ето кой поема вестника на БСП"}
