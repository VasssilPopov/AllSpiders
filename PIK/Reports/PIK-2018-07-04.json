{"url": "http://pik.bg/%D0%B4%D0%BD%D0%B8-%D1%81%D0%BB%D0%B5%D0%B4-%D0%BE%D1%82%D0%BA%D0%B0%D0%B7%D0%B0-%D0%B9-%D0%BE%D1%82-%D0%BF%D0%BE%D1%87%D0%B5%D1%82%D0%BD%D0%BE-%D0%B7%D0%B2%D0%B0%D0%BD%D0%B8%D0%B5-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BF%D0%B0%D1%8F%D0%BA-%D0%B2%D0%B4%D0%B8%D0%B3%D0%BD%D0%B0-%D0%BA%D0%B8%D1%87%D0%BA%D0%B0-%D1%82%D1%8F-%D1%81%D0%B5-%D1%84%D1%80%D1%8A%D1%86%D0%BD%D0%B0---%D0%B1%D0%B8%D0%BB%D0%BE-%D1%83%D0%BD%D0%B8%D0%B7%D0%B8%D1%82%D0%B5-news763026.html", "text": "Неправилно паркиране и вдигнатата от паяк кола на Кичка Бодурова в Бургас станаха повод за полемика в социалните мрежи. До това се стигна, след като певицата използва \"Фейсбук\", за да благодари на фен, застанал зад позицията, че почетните граждани не трябва да заплащат глобата за нарушения. \"Влязох в такси, което да ме заведе до паркинг, където събират неправилно паркирани коли. Макар, че бях паркирала правилно според мен, маркировката била стара и имало нови знаци. Но не това е важното. Шофьорът на таксито ме позна и когато разбра къде трябва да ме заведе ми каза: \"Та нали вие сте почетен гражданин, защо ви вдигат колата?\". И не пожела да му платя, въпреки молбите ми. Мило ми стана - това не беше ми се случвало! Наистина се почувствах почитана\", изповяда се изпълнителката. Кичка обаче разгневи част от последователите й. \"Това значи ли, че автомобилите на почетните граждани на Бургас трябва да имат специални стикери за разпознаване, също като на инвалидите. Мисля, че те са малко повече от 200. Харесвам песните на Кичка, но тя не е нито от Бургас, нито живее в Бургас и кампанията и в последно време относно почетното и гражданство ми идва малко в повече\", негодуват фенове. Нещо повече, само преди броени дни самата певица изяви желание да се откаже от почетното си гражданство, напомня \"Монитор\". Бодурова пожела да бъде изключена от елитния списък на Бургас, след като нейна песен не бе одобрена за конкурса \"Бургас и морето\". Сподели:", "date": "2018.07.04", "title": "ДНИ СЛЕД ОТКАЗА Й ОТ ПОЧЕТНО ЗВАНИЕ! Бургаски паяк вдигна Кичка! Тя се фръцна - било унизително да глобяват елитните граждани "}
{"url": "http://pik.bg/%D1%81%D0%B1%D1%8A%D0%B4%D0%BD%D0%B0%D1%82%D0%B0-%D0%BC%D0%B5%D1%87%D1%82%D0%B0-%D0%BC%D0%BE%D0%BC%D1%87%D0%B5-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-%D1%89%D0%B5-%D0%BF%D0%BE%D0%BB%D0%B5%D1%82%D0%B8-%D0%B2-%D0%BD%D0%B5%D0%B1%D0%B5%D1%82%D0%BE-news762989.html", "text": "Момче в инвалидна количка ще лети в небето. За 14-годишния Илкер Сальовлу от разградското село Езерче това е една от най-големите мечти. Тя ще стане реалност благодарение на едно есе и вярата му, че все още има добри хора с големи сърца. Илкер е роден с тежка диагноза – спинална мускулна атрофия. Макар животът му да преминава на инвалидна количка, той посещава обикновено училище и не спира да мечтае. „Мечтая да провървя, да скачам, да играя футбол, да правя всичко като приятелите си, а втората ми мечта е да се кача на самолет и да усетя, че имам криле”, сподели Илкер Сальовлу пред Би Ти Ви. Мечтите му, описани в есе за конкурс, трогват директорката на училището в Езерче. С доста усилия тя успява да организира полет за него и майка му. Когато прочетох есето на Илкер се вдъхнових от желанието му да полети. За мен това беше най-голямото щастие, да подаря щастие на друг, посочва Зюлейха Карман, която е директор на ОУ \"Отец Паисий\" в село Езерче. Майка му Фатме Сальовлу поддържа вярата и мечтите му и му казва, че ако не вярва нищо няма да стане. \"Трябва да вярваш и да мечтаеш от сърце. Тогава всичко става.\" Илкер вече няма търпение да се качи за първи път на самолет и за да усети как лети в небесата. Сподели:", "date": "2018.07.04", "title": "СБЪДНАТА МЕЧТА! Момче в инвалидна количка ще полети в небето"}
{"url": "http://pik.bg/%D0%BB%D0%B5%D1%81%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%BD%D0%B0-%D1%83%D1%81%D0%BF%D0%B5%D1%88%D0%BD%D0%B0%D1%82%D0%B0-%D0%B4%D0%B8%D0%B5%D1%82%D0%B0-news762957.html", "text": "Често на думи е много по-лесно, отколкото на практика – всеки може да даде безброй съвети, но колко от нас могат да спазят собствените си препоръки, когато става въпрос за отслабване? Ако съумеете да усвоите поне няколко от основните правила на успешната диета за отслабване, то нищо няма да може да ви попречи да влезете в любимата си рокля или дънки. Всичко е въпрос на твърда воля и постоянство. Това обаче не е достатъчно. Затова вашата диета за отслабване трябва да е подчинена на някои основни правила, които очертават пътя към успешното сваляне на килограмите, които ви пречат. Тя наистина е най-важното хранене, което поставя началото на правилно протичане на процесите през целия ден. Благодарение на пълноценната закуска ще сте заредени и сити за най-тежките първи часове на деня до обяда. За ударен старт на деня може да си приготвяте разтвор от вода и лимон, която допринася за алкализиране на организма и подсилва имунната ви система. За нея е задължително да работи на пълни обороти, докато сте на диета за отслабване, иначе може да се получи обратен ефект. Поради факта, че зеленчуците са богати на различни микронутриенти – витамини, минерали, антиоксиданти, а всички те са изключително важни, за да бъде успешен вашият режим или вашата диета за отслабване. Отново зеленчуците са добър източник на фибри, които са изключително необходими по време на диета за отслабване, като те ще ви задържат сити за по-дълъг период. Ще откриете повече фибри в броколите, карфиола, целината, спанака. Ако имате възможност спортувайте. Това е второто най-добро нещо, което можете да направите за себе си след това да се храните здравословно. Въпреки широко разпространеното мнение, че кардио трябва да се прави с часове, това е абсолютно погрешно. Около 20 до 30 минути средноинтензивно ниво на бягане или ходене с бързи крачки ще изгори повече калории и ще запази сърцето ви здраво. Също така, тялото ви ще използва повече калории, за да изгради и запази мускулите си, така че ситуацията е печеливша за вас изцяло. Това правило е едно от първите, които вероятно ще чуете от професионален треньор или нутриционист. За да се научите да го спазвате, на първо място трябва да можете да разграничавате трите основни макронутриента в храните. Това са въглехидрати, протеини и мазнини. Всеки от тях се метаболизира по различен начин, въпреки че всички те осигуряват калории на организма. Фокусирайте се върху това да изчистите подкожни мазнини, които всъщност са опасни за вас, ако надвишават определен процент. Това не означава да изчистите всичките си подкожни мазнини, а само да влезете в нормален процент мазнини, който няма да ви причини заболявания. За да имате реална представа как сваляте килограми ви съветваме да измервате всяка седмица по едно и също време на гладно следните обиколки – талия, бедра, гърди, бицепс и шия. Попълвайте си табличка, в която ще виждате действителния прогрес с времето и наистина ще се мотивирате, защото това е вашият успех. Независимо каква диета изберете за отслабване обаче, едно от най-важните неща е хидратацията. Когато тя е налице, всички процеси в организма протичат нормално, без затруднения и той може да се прочиства оптимално. Сподели:", "date": "2018.07.04", "title": "Лесни правила на успешната диета"}
{"url": "http://pik.bg/%D1%82%D1%80%D1%83%D1%81-%D0%BE%D1%82-37-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%B4%D0%BE-%D0%B0%D0%BB%D0%B1%D0%B0%D0%BD%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-news763119.html", "text": "Земетресение с магнитуд 3,7 по скалата на Рихтер е регистрирано на 23 км северозападно от Тирана, показва справка на интернет страницата на Европейския средиземноморски сеизмологичен център. Земетресението е регистрирано в 18:36 часа местно време (19:36 българско време). Епицентърът е на дълбочина от 8 км. Няма данни за жертви и разрушения, предаде Фокус. По-рано тази сутрин в същия регион бе регистрирано земетресение с магнитуд 4,9 по скалата на Рихтер. Сподели:", "date": "2018.07.04", "title": "Трус от 3,7 по Рихтер удари до албанската столица"}
{"url": "http://pik.bg/%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%BC%D0%B5%D1%80%D0%B0%D1%86%D0%B8-%D0%BE%D1%89%D0%B5-%D1%82%D1%80%D0%B8%D0%BC%D0%B0-%D0%BC%D1%8A%D0%B6%D0%B5-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BA%D0%B5%D0%B2%D0%B8%D0%BD-%D1%81%D0%BF%D0%B5%D0%B9%D1%81%D0%B8-news763049.html", "text": "Още трима мъже обвиниха известния холивудски актьор Кевин Спейси в сексуални посегателства, предаде ТАСС, като цитира информация на сайта за знаменитости TMZ.com. Сексуалните посегателства били извършени във Великобритания. Единият от тримата мъже увери, че е станал обект на нежелано внимание от страна Спейси в Лондон през 1996 г. Друго сексуално посегателство било извършено от актьора в британската столица през 2008 г. Още един мъж твърди, че Спейси се нахвърлил похотливо върху него в Глостър, Англия, през 2013 г., предава БТА. Нито една от предполагаемите три жертви на сексуални посегателства не е разкрила самоличността си. Според TMZ.com, британските правозащитни органи са започнали разследване. Във Великобритания вече са заведени шест съдебни дела срещу американската знаменитост във връзка с обвинения в сексуални посегателства. В САЩ аналогични разследвания, свързани със Спейси, се извършват от правозащитните органи в Лос Анджелис и щата Масачузетс. Петдесет и осем годишният Спейси е двукратен носител на наградата Оскар - през 1996 г. спечели приза за актьор в поддържаща роля за \"Обичайните заподозрени\", а през 2000 г. - отличието за най-добър актьор за \"Американски прелести\". Той е известен и с участието си в сериала \"Къща от карти\", от който бе изгонен заради предявените срещу него обвинения в сексуални посегателства. Сподели:", "date": "2018.07.04", "title": "СЕКСУАЛНИ МЕРАЦИ! Още трима мъже обвиниха Кевин Спейси"}
{"url": "http://pik.bg/%D0%B1%D0%B5%D1%80%D0%BB%D0%B8%D0%BD-%D0%BF%D1%80%D0%B8%D0%B5-%D0%BD%D0%BE%D0%B2-%D0%BF%D0%BB%D0%B0%D0%BD-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news763048.html", "text": "Die Welt, цитиран от \"Фокус\". Федералният министър на вътрешните работи на Германия Хорст Зеехофер хвърли допълнителна светлина върху новия план за бежанците на Берлин, като поясни, че в планираните транзитните центрове те ще бъдат задържани за срок от най-много два дни, съобщава националният ежедневник „Съгласно Конституцията на Германия, този престой може да е най-много 48 часа. В рамките на тези два дни хората ще бъдат връщани в страните, от които идват“, подчерта лидерът на ХСС. Зеехофер отхвърли обвиненията, че новите центрове ще бъдат своеобразни лагери. „Те не са нито затвор, нито ще бъдат заграждани с бодлива тел“, увери германският вътрешен министър. Вече стана ясно, че се планира изграждането на транзитни центове в Пасау, Розенхайм или край летището в Мюнхен. Сподели:", "date": "2018.07.04", "title": "Берлин прие нов план за бежанците"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B2%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D0%B2%D0%B7%D1%80%D0%B8%D0%B2%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%B8%D0%B7%D0%BF%D1%8A%D0%BD%D0%B0-%D1%82%D1%8F%D0%BB%D0%BE-%D1%82%D1%80%D0%B5%D0%BF%D0%B0%D1%87-%D1%81%D1%83%D0%BF%D0%B5%D1%80-%D1%81%D0%BD%D0%B8%D0%BC%D0%BA%D0%B0-news763002.html", "text": "Ива Екимова взриви социалните мрежи с последните си снимки! Пиарката открадна няколко дни от работния си график и си подари слънчева почивка край морския бряг. Явно Ива не е плажувала само на едно място, тъй като се тагна от Свети Влас, от Несебър, от Слънчака... С последната си снимка от заведението, което вицепремиерът Валери Симеонов иронично нарича \"Леглото\", Екимова нажежи страстите. Под една от шатрите блондинката изпъна тяло-трепач, на което биха завидели и 18-годишните девойки. Под снимката заваляха коментари за възхитителната форма на Ива. Екимова винаги се е гордеела със стройното си тяло. Полага обаче доста сериозни усилия за формата си. Перфектната си фигура тя дължи на спорта, на здравословната храна и на... домакинската работа. Освен фитнес, Ива обича да кара колело. Но когато е в интензивен период, всеки ден прави кардио от 30 до 60 минути. Избягва пърженото, картофите и ориза. Набляга на плодовете и зеленчуците, както и на морската храна. На миди и други морски деликатеси е залагала и по време на ваканцията си, вижда се от снимката долу. Сподели:", "date": "2018.07.04", "title": "ПЪРВО В ПИК! Ива Екимова взриви Мрежата! Пиарката изпъна тяло-трепач (СУПЕР СНИМКА)"}
{"url": "http://pik.bg/%D0%B1%D0%B8%D0%BB%D1%8F%D0%BD%D0%B0-%D0%BF%D0%B5%D1%82%D1%80%D0%B8%D0%BD%D1%81%D0%BA%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news763031.html", "text": "Очарователната актриса Биляна Петринска, която само преди дни се завърна на голяма сцена с постановката \"Калигула\" на открито по софийския дъжд, показа за пръв път сина си Адриан. Звездата публикува снимка, на която нежно е прегърнала малкия си наследник и двамата се наслаждават на слънцето сред зеленина. От кадъра, пуснат в личния фейсбук профил, ясно личи, че Петринска светкавично е върнала форма след раждането и изглежда зашеметяващо. Само за няколко часа под фотоса имаше хиляди харесвания и благопожелания за младата майка. Адриан се роди на 9 юни, напомня \"Монитор\". Сподели:", "date": "2018.07.04", "title": "Биляна Петринска показа сина си (СНИМКА)"}
{"url": "http://pik.bg/%D1%81%D0%BA%D0%B0%D1%80%D0%BB%D0%B5%D1%82-%D0%B9%D0%BE%D1%85%D0%B0%D0%BD%D1%81%D0%BE%D0%BD-%D1%81%D1%82%D0%B0%D0%B2%D0%B0-%D1%82%D1%80%D0%B0%D0%BD%D1%81%D0%B4%D0%B6%D0%B5%D0%BD%D0%B4%D1%8A%D1%80-news763058.html", "text": "Лентата Rub & Tug разказва истинската история на Данте Гил, която се е подвизавала в бизнес средите с мъжка идентичност през 70-те. Феновете обаче скочиха срещу избора на режисьора именно 33-годишната блондинка да влезе в кожата на Данте, както и срещу нейното решение да участва. Почитателите се разделиха на два полюса – защо не е избран някой, който е минал през това, както и защо актрисата не откаже, за да подкрепи трансджендър да вземе ролята. „Буквално най-малкото, което можеш да направиш, когато снимаш филм за трансджендъри, е да наемеш такъв за ролята.“, „Не мога да повярвам колко е егоистична Скарлет“ и „Скарлет Йохансън трябва да спре наивно да приема роли и филмовите студиа трябва да работят по-добре“, са само част от коментарите. Това не е първият подобен случай, пред който се изправя звездата от „Отмъстителите“. Феновете скочиха и когато тя взе главната роля във филма „Дух в броня“, който се базира на японски персонаж. Почитателите на мангата, по която е направена лентата, пуснаха петиция за смяна на каста през 2015 г. Холивудската красавица Скарлет Йохансон ще премине в отбора на мъжете. Актрисата грабна главната роля за нов филм, който ще я представи като трансджендър, пише Монитор\". Сподели:", "date": "2018.07.04", "title": "Скарлет Йохансон става трансджендър"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%BE%D1%82-%D0%BF%D0%B8%D0%BA-%D0%B0%D0%BB%D0%B1%D0%B5%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2%D0%B0-%D0%BF%D1%80%D0%B5%D0%B4-%D1%81%D0%BA%D0%B0%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B5-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BF%D0%B0%D0%BD%D1%82%D0%B0%D0%BB%D0%BE%D0%BD-news763122.html", "text": "Журналистът от ПИК Албена Борисова гостува в предаването на телевизия СКАТ - \"Паралакс\". Темата бяха последните изяви на президента Румен Радев, с които той се опитва да дискредитира работата на правителството що се отнася до председателството на Европейския съвет. \"Бих казала, че ние българите, някак си не случваме на президенти. Да не говорим пък за президентши. Сравняват Корнелия Нинова с Бойко Борисов в пола. Аз пък мисля, че в крайна сметка Румен Радев е Корнелия Нинова в панталон, което никак не му отива\", коментира Борисова. \"Във всички големи учебници пише, че президентите трябва да бъдат надпартийни. Това е азбучна истина. Явно нашите президенти не четат, а влизат аматьорски в политиката, мислейки, че това е много лесна работа. Дори Румен Радев наистина да не е харесал европредседатеството, не му прави чест, защото поведението му доказва само приказката за \"българския казан\". Важното е да се покажем пред чужденците колко сме зле. Това не е добра национална черта и аз мисля, че така обижда България и губим”, каза още Борисова. \"Заради голямото его на политиците се получи абсолютно нарушение на основния девиз, който бяха заложили - \"Съединението прави силата.\", добави журналистката. Сподели:", "date": "2018.07.04", "title": "Журналистката от ПИК Албена Борисова пред СКАТ: Румен Радев е Корнелия Нинова в панталон!"}
{"url": "http://pik.bg/%D0%B6%D0%B8%D0%B2%D0%B8-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8-%D0%B7%D0%B0%D0%B2%D0%BB%D0%B0%D0%B4%D1%8F%D0%B2%D0%B0%D1%82-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-news762990.html", "text": "Чисто нови експонати и два мамута от Ледниковата епоха идват за втория показ на изложбата \"Живите динозаври\", която се завръща и това лято в България с гостуване във Варна. Макетите в реални размери ще бъдат разположени в Морската градина от 7 юли до началото на септември, съобщиха организаторите. Изложбата ще бъде достъпна за посетители всеки ден от 10 до 22 часа, непосредствено зад Пантеона в Морската градина. 25 от най-характерните екземпляри от праисторически времена са пресъздадени в движещи се и издаващи звуци макети. Сред тях е и най-популярният сред децата Т-Рекс, ккто и 4 напълно нови представители от Ледниковата епоха, сред които впечатляващите Мамут и Мастодонт, пише \"Монитор\". Грандиозната експозиция, предлагаща вълнуваща среща с най-големите животни, обитавали някога планетата, е дело на едни от най-добрите създатели на научни изложби в света - компанията \"Ауреа\" с подкрепата на експерти-палеонтолози от Аржентина и специалисти в художествената детайлна разработка. Чрез усъвършенствана аниматорска технология, която дава възможност да се \"съживят\" отново, огромните движещи се фигури на динозаврите са изградени с удивително внимание и към най-малкия научен детайл. Всеки експонат е изработен с характерните за дадения вид цвят, текстура, движения и звук, което прави фигурите толкова реалистични, че са необходими само няколко минути на посетителите, за да се пренесат милиони години назад. Освен интерактивните фигури, изложбата запознава и с любопитни факти за произхода и живота на динозаврите, техните навици, обитаеми територии, как са ловували и как са отглеждали малките си. Пътуващата изложба впечатлява милиони хора по света, като от началото на нейното представяне досега е посетена от повече от 10 млн. души по целия свят. Конкретните експонати, които ще видят това лято жителите и гостите на Варна, до момента са представяни само в Бахрейн и Москва, а миналата есен и в София. Събитието се реализира с подкрепата на Община Варна и сдружение \"Варна - Европейска младежка столица\". Билетите са на цени от 10 лв. за посетители до 14 години и 12 лв. - над тази възраст. Деца до 2 години се допускат безплатно. Билети се продават на място. Сподели:", "date": "2018.07.04", "title": "Живи динозаври завладяват Морската градина на Варна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B2-%D1%81%D0%BE%D0%BB%D1%83%D0%BD-%D0%B2%D0%B8%D0%B4%D0%B5%D0%BE-news763120.html", "text": "Бойко Борисов подчерта, че България винаги е толерирала приемането на Сърбия в ЕС. \"Постигнахме съвместно да се даде път и на Албания и Македония. Сърбия затваря все повече глави. Скопие и Атина се разбраха, София и Скопие се разбраха. През септември ще имаме пак работна среща и тогава министрите ще се подготвят с конкретика. А на срещата в Белград ще включим и енергийните министри. Благодаря ти, Алексис! Караме напред с румънското председателство. Ще подкрепяме и Себастиан Курц, за да вървим заедно всичките\", заяви Бойко Борисов. След приключването на четиристранната среща в Солун между България, Гърция, Сърбия и Румъния бе дадена специална пресконференция. Сръбският президент Александър Вучич изтъкна, че по време на разговорите са били обсъдени важни теми за Балканите. Вучич отбеляза и личната роля на Бойко Борисов и за успешното европредседателство. Постигнатите договорености в областта на транспорта изтъкна румънският премиер Виорика Дънчила. Премиерът Бойко Борисов заяви: \"Първо да благодарим на Солун и на колежката за това, че преди 15 години подаде старта за членство на България и Румъния в ЕС. Казвам го, за да не го забравяте. Второ - при всички лични срещи колегите ми казват - действително направи едно Балканско председателство. Ние дадохме възможност на всяка балканска държава да се представи пред 28-те в София за тези шест месеца. Всичко, което правим днес на Балканите, има значение за бъдещето. Всички ние в региона трябва да се стремим да вдигаме доходите и да увеличаваме БВП – това е истинското Балканско съревнование. Можем да го постигнем чрез общите си цели – развитие на транспортните коридори и инфраструктурата, като паралелно разширяваме търговията по жп системите, морския и речен транспорт. За да има пазар, за да има здравословна конкуренция, трябва да имаме изградени и действащи системи\". Борисов изтъкна, че балканските страни ще бъдат свързани със стабилна транспортна система. \"До септември трябва нашите министри да ни представят проекти, да имаме предписано финансирането - Бургас - Александруполис и другите лотове... С Румъния говорим за втори мост на Русе. Но този трафик - на Видин - той е четири пъти по.голям, отколкото сме го планирали\". \"Истинското балканско съревнование е да покажем кой повече е вдигнал заплатите, брутния вътрешен продукт\", отбеляза Борисов. Сподели:", "date": "2018.07.04", "title": "ЕКСКЛУЗИВНО В ПИК! Борисов със силни думи в Солун (ВИДЕО) "}
{"url": "http://pik.bg/%D1%83%D0%B4%D0%B0%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B4%D0%B8%D0%BB%D1%8A%D1%80-%D1%81-%D0%BA%D0%B8%D0%BB%D0%BE-%D1%85%D0%B5%D1%80%D0%BE%D0%B8%D0%BD-news763123.html", "text": "Полицаи от Шесто районно нанесоха мащабен удар срещу наркотрафика под тепетата. Дилърът Тодор Рудов /56/ е задържан снощи при специализирана полицейска операция на територията на район \"Северен\". При обиска в жилището му е открит 1 кг хероин, съобщава \"Трафик Нюз\". Цената на това количество наедро е между 35 000 и 40 000 лева в зависимост от съдържанието на активно вещество. Рудов вероятно е част от голям наркоканал, идващ от Турция. На този етап няма информация дали наркотикът е бил за разпространение в България или в чужбина. Тодор Рудов е стар познайник на полицията. Той бе арестуван през 2015 година при акция на Криминална полиция с голямо количество фалшиви банкноти. Бяха конфискувани   75 000 фалшиви евро в банкноти от 200 евро. Освен Рудов, тогава в ареста се озоваха пловдивчанинът Тодор Василев  и Петър Иванов от Пазарджик. При претърсване на техен автомобил в Пловдив са били намерени и иззети 35 600 евро, а от търговско помещение в Пазарджик са иззети още 39 400 евро.  Преди да бъдат задържани, двамата пловдивчани  Рудов и Василев извършили взломна кражба, като откраднали каса със 7200 лева и документи в нея, от село Плодовитово, Чирпанско. Тримата бяха осъдени след като сключиха споразумение, но вече са излежали присъдите си. През 2003 година Рудов бе задържан с хероин и осъден на 6 години затвор. Количеството хероин, открито в жилището на Рудов, е най-голямото откривано през последните години в Пловдив. Преди месец Криминална полиция залови 1 кг амфетамини  при акция в Кючук Париж. Статистиката показва спад на заловените количества наркотици през последната година. Сподели:", "date": "2018.07.04", "title": "УДАР В ПЛОВДИВ! Арестуваха известен дилър с кило хероин"}
{"url": "http://pik.bg/%D0%BD%D0%BE%D0%B2-%D1%83%D0%B4%D0%B0%D1%80-%D0%B7%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BD%D0%B5%D0%B2%D1%8F%D1%80%D0%BD%D0%B0%D1%82%D0%B0-%D0%BC%D1%83-%D0%B6%D0%B5%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B0-%D0%BD%D0%B0-%D0%B4%D1%80%D1%83%D0%B3-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0-news762944.html", "text": "Атанас Камбитов. Кой удостои семейство Янкови с честта да им бъде кум. Неговият подарък за младоженците е екзотично пътуване, предават от \"Струма.бг\". Венчавката е била във вековната църква \"Св. Апостоли Петър и Павел\" в село Белчин. Към олтара Цветанка е повел синът й Кристиян. Младоженците са събрала около 130 гости на изискано парти сред фонтани от цветя в бяло и синьо. Сред изпълнителите, които се погрижили за веселото настроение на всички, били приятелката на Цветанка Господинова-Янкова - Кристина Димитрова, Гъмзата, ансамбъл \"Българе\" и др. Инж. Янко Янков напусна зам. кметския пост в Благоевград преди година и в момента се занимава с консултантска дейност в строителството. Съпругата му има доста разностранен бизнес, основно с недвижими имоти и с производство на натурален български сладолед, който вече се изнася и извън граница. И докато Цветанка се носи на крилете на любовта и щастието, то в личен план животът на Веселин Маринов е на приливи и отливи, и така и не може да намери жена, която е сигурен, че иска да отведе до олтара. Припомняме, че изпълнителят напъди Цветанка от дома си със 30-странично писмо, след измяна. Иначе бракът бе трети за Господинова. Първият й съпруг е бившия футболист на Славия Мариус Уруков. Цветанка Господинова, бившата съпруга на Веселин Маринов, вдигна тайна сватба с виден политик и общественик от Благоевград. Седем години след развода й с изпълнителя на \"Горчиво вино\", блондинката се омъжи за бившия си заместник-кмет по строителството инж. Янко Янков. Сватбата е била навръх Еньовден. \"Избрахме деня специално - на Слънцето, огъня и билките, именния ден на Янко\", разкри с искрена усмивка булката. Най-видният гост на тържеството е бил градоначалникът на областния център Сподели:", "date": "2018.07.04", "title": "НОВ УДАР ЗА ВЕСКО МАРИНОВ! Невярната му жена Цветанка пристана на друг! Кметът на Благоевград я омъжи за бившия си заместник (СНИМКИ)"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0%D1%82%D0%B0-%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news763057.html", "text": "Най-възрастната известна жителка на област Хасково, 108-годишната ивайловградчанка баба Матена Зокова почина, съобщи на сайта си община Ивайловград. Баба Матена е живяла в два века, преживяла е битки и войни, познати ни само от книгите, учебниците и филмите, бе истински герой. Видяла е доброто и злото и за щастие запазва само доброто, се отбелязва в съобщението. Баба Матена е родена в село Голям Дервент, на 13 януари в далечната 1910 година. Семейството й построява голяма къща с намерението там да живее целият им род заедно. За нещастие, по време на събитията през 1913 г., турците изгорили дома й. Част от роднините й биват избивани. По време на Балканската война преживява драмата на тракийските бежанци, гласи биографията на столетницата. Впоследствие се заселва в село Ламбух, община Ивайловград, където се омъжва и отглежда децата си, а селото се превръща в нейния втори дом. Ще запомним баба Матена като олицетворение на героизма - преминала през много трудности и изпитания, но никога не загубила вярата за по-добро бъдеще, се казва още в публикацията. Сподели:", "date": "2018.07.04", "title": "Почина най-възрастната жителка на Хасковска област"}
{"url": "http://pik.bg/%D0%B1%D1%81%D0%BF-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B8-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news762997.html", "text": "Това каза зам.-председателят на ПГ на „БСП за България” Георги Свиленски пред журналисти в парламента. „В понеделник ПГ на „БСП за България” изпрати искане до министъра на транспорта във връзка със стартирането на процедурата за концесията на летище София. Поискахме решението на МС, анализите на Световната банка и Европейската банка за развитие и цялата документация, на чиято база е взето то”, посочи народният представител. Той обяви, че днес е получен отговорът на министъра на транспорта, който в две страници обяснява, че документацията по концесията може да се види на сайта на ЕК, а докладите на двете банки не могат да ни бъдат предоставени. Свиленски обяви, че министър Московски дори е пуснал питане до тях дали анализите могат да бъдат предоставени до трети лица. „Кой управлява България - правителството или Световната и Европейска банка? Как може доклади, които трябва да бъдат публични, да са тайна. Фактът, че документите за концесията на летище София се крият, показва, че има нещо нередно и притеснително”, категоричен бе Георги Свиленски. Документите за концесията на летище София се крият. Има нещо нередно и притеснително. Сподели:", "date": "2018.07.04", "title": "БСП се притесни за концесията на летище София"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D0%B8%D0%B7%D0%B3%D1%80%D0%B0%D0%B4%D0%B8-%D0%BF%D1%8A%D1%82-%D0%B4%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news763046.html", "text": "Двукилометров път до българската граница асфалтира Общината в Босилеград - Сърбия, съобщи кметът Владимир Захариев. Отсечката е част от 9 километра от Босилеград до местността Славчето, където наскоро стана поредната българско-сръбска среща за дружба и приятелство, съобщи БНР. Асфалтирането на пътя до Славчето от страна на Община Босилеград струва 120 хил. евро. Широкият 4 м път е част от инфраструктурата по изграждането на бъдещия ГКПП \"Славчето\", който ще свърже Босилеград през Трекляно до София и ще облекчи пътуването на сънародниците ни до столицата значително – сега те преминават през ГКПП \"Олтоманци\" и през Кюстендил за София 127 километра, а с новия пункт, който трябва да се изгради, разстоянието намалява до 81 километра. От Община Босилеград са изпратили писма до съответните министерства – външно и МРРБ, и българската държава и Община Трекляно – да изградят на наша територия съответната пътна отсечка. Съществуваща постройка за българско-сръбския събор на Славчето може да се изгради като митнически пункт за преминаване на пътници и стоки. ГКПП \"Славчето\" е бил обсъден и при визитата на служебния премиер проф. Огнян Герджиков в Босилеград преди малко повече от година. Сподели:", "date": "2018.07.04", "title": "Общината в Босилеград изгради път до границата с България"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D1%82%D0%B5-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BA%D1%80%D0%B0%D0%B9-%D1%81%D0%BE%D0%BB%D1%81%D0%B1%D1%8A%D1%80%D0%B8-%D0%BE%D1%82%D1%80%D0%BE%D0%B2%D0%B5%D0%BD%D0%B8-%D0%BA%D0%B0%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB-news763040.html", "text": "Британските служби за борба с тероризма се включиха в разследването на случая, в който край английския град Солсбъри бяха намерени двама души в критично състояние. Това съобщи днес лондонската полиция, цитирана от Ройтерс. Според източници от сферата на отбраната, цитирани от в. \"Сън\", те са били отровени. Изпратени са проби за изследване във военната лаборатория в Портън Даун, съобщава БТА. Двамата бяха намерени снощи в безсъзнание от въздействието на неизвестно вещество в английския град Еймсбъри, който е на около 10 км северно от Солсбъри. \"Лекари установиха, че двамата са били отровени с токсини и проявяват много подобни симптоми на тези, от които страдаха бившият полковник от руското военно разузнаване и дъщеря му\", пише вестникът. На 4 март Великобритания обяви, че 66-годишният бивш полковник от руското военно разузнаване Сергей Скрипал, който е осъден в Русия за шпионаж в полза на Великобритания, и 33-годишната му дъщеря Юлия са били подложени на въздействието на нервнопаралитично вещество в Солсбъри. Впоследствие Лондон заяви, че това вещество е било разработвано в Русия и обвини Москва, че е замесена в инцидента. Русия отхвърля обвинението. Сподели:", "date": "2018.07.04", "title": "Откритите в критично състояние край Солсбъри отровени като Скрипал?"}
{"url": "http://pik.bg/%D0%BB%D1%8A%D1%81%D0%BD%D0%B0%D1%85%D0%B0-%D0%B1%D0%B0%D0%BD%D1%8F%D1%82%D0%B0-%D0%BD%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%BD%D0%B0%D0%BB%D0%B5%D0%BF%D0%B8%D1%85%D0%B0-%D0%BA%D0%BE%D0%BF%D1%80%D0%B8%D0%BD%D0%B5%D0%BD%D0%B8%D1%82%D0%B5-%D1%82%D0%B0%D0%BF%D0%B5%D1%82%D0%B8-%D0%BD%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-news763111.html", "text": "Стоянка Мутафова се радва на чисто нови хол и баня в жилището си. Майстори налепиха копринени тапети във всекидневната на актрисата, смениха полилеите и цялата баня. \"Дъщеря ми не желаеше да ремонтираме, но аз настоях. Като видя готовите хол и душ кабина, Муки призна, че съм била права да искам промяна. През лятото, докато сме на тур по морето, ще бъдат освежени и останалите ни помещения\", сподели 96-годишната актриса. В разгара на лятото тя няма да почива, а ще представя книгата си по цялото Черноморие, пише ежедневник. Сподели:", "date": "2018.07.04", "title": "ЛЪСНАХА БАНЯТА НА СТОЯНКА! Майстори налепиха копринените тапети на Мутафова"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B6%D0%B5%D0%BD%D0%B0-%D1%81-%D0%B0%D1%83%D0%B4%D0%B8-%D0%BF%D0%BE%D0%BC%D0%B5%D0%BB%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D0%BA%D1%80%D0%B0%D0%B9-%D0%B0%D1%85%D0%B5%D0%BB%D0%BE%D0%B9-%D0%B8-%D0%BE%D1%84%D0%B5%D0%B9%D0%BA%D0%B0%D0%BB%D0%B0-news762983.html", "text": "Неизвестна до този момент дама предизвика верижна катастрофа на новото кръгово край Ахелой и избяга, сигнализират потърпевшите. Тя е управлявала лек автомобил Ауди А 8, сив, с бургаска регистрация, модел – след 2013 година, съобщава Флагман. Шофьорката отнела предимството на двамата водачи на кръговото кръстовище, ударила ги и изчезнала в неизвестна посока. Катастрофата е станала минути след полунощ. Сподели:", "date": "2018.07.04", "title": "Издирват жена с ауди, помела две коли край Ахелой и офейкала"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B8%D0%B7%D0%BF%D0%BB%D1%8E-%D0%BA%D0%B0%D0%BC%D1%8A%D1%87%D0%B5%D1%82%D0%BE-%D0%B2%D0%BB%D1%8E%D0%B1%D0%B8%D1%85-%D1%81%D0%B5-%D0%B2-%D1%80%D0%BE%D1%81%D0%B5%D0%BD-%D0%BA%D0%BE%D0%B3%D0%B0%D1%82%D0%BE-%D0%B3%D0%BE-%D0%B2%D0%B8%D0%B4%D1%8F%D1%85-%D0%BF%D0%BE-%D0%B4%D0%B6%D0%B0%D0%BF%D0%B0%D0%BD%D0%BA%D0%B8-%D0%B8-%D0%BA%D1%8A%D1%81%D0%B8-%D0%B3%D0%B0%D1%89-news762958.html", "text": "Новата съпруга на Росен Плевнелиев, Деси Банова, изплю камъчето за онзи сюблимен момент, в който в корема й се завихрило пеперудено ято и разбрала, че е влюбена в бившия президент на България. Чувството, че не е безразлична изпъкнало, когато го видяла... по джапански и къси гащи в градината на имението му в Халкидики. Банова била поканена да разгледа отблизо прословутата вила край бреговете на Егейско море, за която се твърди, че струва поне 2 милиона евро, миналата година, когато с дъщеря й Йоана ваканцували в южната си съседка. По свои канали Плевнелиев разбрал, че синоптичката е в Гърция и ги поканил с щерка й на гости. Тръгвайки си за България, двете уважили поканата му. \"Това, което ме порази, е, когато го водихя в неформална среда - по едни къщи гащи и джапанки, с една усмивка...\", разкрива Банова в интервюто си пред \"Ева\". Тогава била и първата среща на децата им. Пред Деси Плевнелиев се показал като грижовен баща, и не спрял да се заминава не само с неговите две момчета, но и с нейната Йоана. \"Страхотен баща, страхотен човек! Тогава вече не устоях на чара и харизмата му, сърцето ми се разтопи и се предадох. Трогна ме това, че въпреки загубата на дете, ако не знаеш за тази трагедия, той по никакъв начин не го показва. Само много силен човек може да мине през това...\", разправя още бременната синоптичка. Тя добави фамилията на съпруга си на 17 юни в присъствието на 12 души. Венчавката била в Обрадовския манастир \"Свети Мина\", който се намира край софийския квартал \"Бенковски\". В момента новоизлюпеното семейство за известно време се е изнесло в апартамента, който бившият мъж на Банова, бизнесменът Ивайло, оставил за нея и дъщеря им. Няма обаче още дълго да се застоят там и ще се върнат в жилището на Плевнелиев. Сега то е превзето от майстори, които му правят ремонт и го разширяват за бъдещия член на семейството. Сподели:", "date": "2018.07.04", "title": "УНИКУМ! Деси Банова изплю камъчето: Влюбих се в Росен, когато го видях по джапанки и къси гащи!"}
{"url": "http://pik.bg/7-%D0%BE%D1%82%D1%80%D0%BE%D0%B2%D0%B5%D0%BD%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D1%82%D0%B1%D0%B8%D0%BB%D0%B8%D1%81%D0%B8-%D1%81%D0%BB%D0%B5%D0%B4-%D1%80%D0%B0%D0%B7%D0%BB%D0%B8%D0%B2-%D0%BD%D0%B0-%D0%BE%D0%BF%D0%B0%D1%81%D0%BD%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE-news763125.html", "text": "7 служители на международното летище в Тбилиси бяха отровени в резултат на разливане на неидентифицирано вещество, опасно за здравето, заяви ръководителят на информационната служба на Грузинската асоциация на летищата Георгий Гоглидзе. \"На 2 юли призори от офиса на \"Аерофлот\" се появи неприятна миризма. За да се изясни ситуацията, изпратихме техническия персонал на летището до офиса и след това се обадихме на Министерството на вътрешните работи\", каза Гоглидзе. По думите му четирима технически работници са били отровени, след като са посетили офиса на руската авиокомпания \"Аерофлот\", намираща се на летището. Според него, по това време в кабинета не е имало служители и инцидентът не е причинил никаква паника на летището, съобщава БГНЕС. Всичките 7 жертви имат еднакви симптоми - световъртеж, гадене, възпаление на лигавицата на очите. \"Причините за отравянето не са установени. Имаме отравяне от токсичен характер с неустановено съдържание\", каза Отар Дихаминджия, лекар в болницата в Тбилиси, където са откарани служителите на летището. Трима от ранените са освободени от болницата днес сутринта, а останалите ще напуснат болницата през следващите няколко часа. Държавната служба за сигурност на Грузия съобщи, че във връзка с инцидента на международното летище в Тбилиси е задържан гражданинът на Русия Дмитрий Б. Според агенцията, руснакът е заподозрян, че е изсипал течност, съдържаща опасното вещество на летището в Тбилиси. Сподели:", "date": "2018.07.04", "title": "7 отровени на летище в Тбилиси след разлив на опасно вещество "}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-news763128.html", "text": "Израелската певица Нета Барзилай, която спечели Евровизия 2018 в Лисабон с песента си \"Тоу\", бе обвинена от представители на Юнивърсъл Мюзик в плагиатство. Според експертите, песента на Барзилай - е плагиатство на Seven Nation Army на легендарната група The White Stripes. Съгласно регламента на конкурса, всичките композиции, изпълнени в състезателната програма, трябва да са оригинални. Ако бъде установено плагиатство, то победителят е дисквалифициран, а страната губи правото за провеждане на Евровизия през следващата година. Ако това се случи с Израел, то победата ще бъде присъдена на Кипър, чийто представител Елени Фурейра зае второ място в  конкурса. Нета Барзилай и композиторите на песента й още не са отговорили на обвиненията. Сподели:", "date": "2018.07.04", "title": "Обвиниха израелската победителка на Евровизия в плагиатство "}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B8-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%BD%D0%B0-%D0%BD%D0%BE%D0%B6-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news763079.html", "text": "USA Today, цитиран от \"Фокус\". Националният комитет на Демократическата партия на САЩ издаде годишно заявление по случай Четвърти юли, националния празник на страната, което отразява неговото напрежение с президента Доналд Тръмп. Председателят на комитета Том Перез заяви, че „изначалните обещания на Америка остават извън досега на твърде много семейства“, пише „Навсякъде, където погледнем, нашите най-основни ценности са под заплаха“, заяви Перез в заявлението, посочвайки проблемите около нископлатените работни места, здравеопазването, имиграцията, расизма и несправедливостта към ЛГБТИ общността. „Хиляди деца са разделени от родителите си на южната граница“, допълни той. „Правата на работниците са отнети на най-висока съдебна инстанция, има дискриминация срещу мюсюлмано-американците и правата на жените са заплашени както никога досега“, пише в заявлението. Перез допълни, че „докато празнуваме независимостта на нашата държава, ние Демократическата партия потвърждаваме нашата твърдост да защитаваме ценността за всеки да има възможност“. На свой ред републиканците, които контролират и Белия дом, и Конгреса издадоха значително по-радостно заявление по случай празника. „Празнуваме два века независимост, почитаме патриотите, които обявиха Америка за свободна нация през 1776 година“, заяви председателя на Републиканския национален комитет Рона МакДаниел. „Ние помним и благодарим на войниците ни за своите жертви, опазвайки нашите свободи“, допълни той. „Той допълни, че партията ще продължи да опазва принципите, върху които САЩ са основани и че ще продължи да се бори за живота, свободата и възможността да се преследва щастието за всички“. Сподели:", "date": "2018.07.04", "title": "АМЕРИКАНСКИ НЕВОЛИ! Демократите и републиканците на нож в Деня на независимостта"}
{"url": "http://pik.bg/%D0%BF%D0%B8%D0%BB%D0%BE%D1%82-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-news763076.html", "text": "Пилотът Стефан Бай разкри пред радио Ер Те Ел как е пристигнал в хангара за предварително резервиран полет с двама клиенти, единият от които на видима възраст около 20 години, а другият на около 50. \"Те и преди бяха летели с мен и полетът тогава мина добре\", спомня си той. \"По тази причина си помислих, че това е баща, който иска да зарадва сина си и е дошъл за още един полет\". Нещата обаче започнали да се объркват много бързо, като двамата мъже неочаквано поискали да бъдат превозени с друг тип хеликоптер. Те заплашили пилота, че ще посегнат на семейството му, ако той не се подчини. Скоро след излитането му било наредено да се приземи в едно поле, където му обяснили каква е неговата мисия, а успоредно с това му нанасяли удари с дръжките на пистолетите си. При следващото приземяване в хеликоптера се качили мъже с качулки, преоблечени като служители на специалните служби. Преди хеликоптерът да излети отново, моторът на машината на няколко пъти не заработил, което довело до нови удари за Бай от страна на хората с качулки. Летецът споделя, че не е разговарял с Фаид след третото кацане, по време на което въоръжените лица измъкнали престъпника от затвора, в който той излежавал наказанието си. \"Той бе много тих\", казва пилотът. Неприятното преживяване най-накрая приключило, когато му било наредено да кацне между магистрала и гориста местност близо до летище \"Бурже\" в северните покрайнини на Париж. Полицията все още издирва Фаид, чиято присъда е 25 години за участието си в опит за въоръжен грабеж, по време на който е убита полицайка, припомня ДПА. Пилотът на хеликоптер, който бе принуден да участва в бягствто от затвора на в неделя на френския престъпник, разказа как е бил изненадан, удрян с дръжката на пистолет и заплашван, предаде ДПА, цитирани от БТА. Сподели:", "date": "2018.07.04", "title": "Пилот разказва ужасяващи подробности за бягството на затворник"}
{"url": "http://pik.bg/%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B3%D1%80%D0%B5%D1%88%D0%BA%D0%B0%D1%82%D0%B0-%D0%B2-%D0%BF%D1%8A%D1%80%D0%B2%D0%BE%D1%82%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%B7%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D0%B8%D1%82%D0%B5-news763052.html", "text": "Все още не се знае причината за грешката в първото класиране за седмокласниците в четири столични училища. Вчера първото класиране беше свалено и после пак възстановено, тъй като компютърната система сметна грешно балообразуващи оценки. Днес директорът на Технологичното училище \" Електронни системи\" Стела Стефанова посъветва, за да няма такива инциденти - данните да не се въвеждат ръчно и по-сериозно да се верифицират, предаде БНТ. Директорът на най- засегнатото от грешката училище Стела Стефанова разказва, че разбрала какво се е случило от родители. Те започнали да ѝ звънят с оплакването, че балът на децата им вместо над 400 се оказал около 200. Тя пък се обадила в Регионалното управление, за да изясни ситуацията. Имаше един инфарктен ден, може би не само за директорите на училищата, които бяха потърпевши, но и за абсолютно всички засегнати в процеса- родители, техните деца, надежди, желания, стремежи, посочи Стефанова. След като системата беше коригирана, днес родители и деца вече подават документи за записване. Диана Мирчева, която е родител на кандидатстващ ученик посочва: Помислих, че нещо с оценките е смятано, основно, нашият бал беше 274 иначе е 448. Все пак до пет и половина ни беше притеснено докато го качат вече категорично, все пак притеснението си го имаше. Днес Ваня Кастрева поднесе извиненията си на родителите и каза, че още не се знае причината за грешката. \"Грешка, която ние тепърва ще видим дали е чисто техническа, каква е причината, за да се случи. Защото отново ще кажа смущаващото за нас беше, че е за паралелките на две емблематични училища\", коментира Кастрева. Тя каза още, че в системата ръчно се вкарва информация за над 150 хиляди желания за 385 паралелки. Сподели:", "date": "2018.07.04", "title": "Все още не е ясна причината за грешката в първото класиране за гимназиите"}
{"url": "http://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-2-%D0%BA%D1%8A%D1%89%D0%B8-%D0%B8%D0%B7%D0%B7%D0%B5%D1%85%D0%B0-%D1%86%D1%8F%D0%BB-%D0%B1%D0%BE%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-%D1%81%D0%BD%D0%B8%D0%BC%D0%BA%D0%B8-news763127.html", "text": "Служители на \"Криминална полиция\" към ОДМВР-Бургас удариха две къщи в различни села, намиращи се на територията на Община Средец. При акцията, извършена заедно с полицаите от местния РУП, са иззети незаконни оръжия и боеприпаси. Ченгетата ударили едновременно домовете на двама мъже в с. Малина и Орлинци, съобщава Флагман. Криминалистите открили в къщата на 72-годишния Курти И.: самоделна пушка, тип карабина, с патрон в цевта, пистолет със следи от корозия без цев и близо 180 патрони различен калибър, четири гилзи с невзривен капсул-детонатор, две метални тръби с дължина съответно 34,5 см и 45 см. В дома на племенника му: 48-годишния Сашо И. в с. Орлинци пък са намерени и иззети: шест пистолета с пълнителите към тях от различни марки, револвер с поставени в барабана осем патрона, силно корозирал пистолет, малокалибрена пушка, самоделна пушка с две цеви, 40 патрона с различен калибър и други. Работата по случаите продължава от служители на Районно управление – Средец. Сподели:", "date": "2018.07.04", "title": "Бургаски криминалисти атакуваха 2 къщи, иззеха цял боен арсенал (СНИМКИ)"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B5-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8%D1%8F-%D0%B8%D0%BD%D1%82%D0%B5%D0%BB%D0%B5%D0%BA%D1%82-news762916.html", "text": "При обслужването на клиенти все повече се използват . Тези асистенти разпознават ключови думи, които клиентът може да каже и отговарят според зададените им параметри. Програмата Word и нейната функция за проверка на граматиката и правописа на текста е приложение на символичен изкуствен интелект. Езикът се определя като сложна мрежа от правила и инструкции, които анализират парчета от текст в изречение и при определени обстоятелства могат да идентифицират и коригират грешки. Тези способности се използват и за синтезиране на речта от Siri, Cortana, Alexa и Google Assistant. Определението за изкуствен интелект го характеризира като клон на компютърната наука, който се занимава със създаването на компютър с интелигентно поведение. Идеята за изкуствен интелект възниква още през 50-те години на миналия век, но влиза под светлината на прожекторите на световната сцена с появата на шахматния суперкомпютъ р Deep Blue на IBM, който беше първата машина, която победи световния шампион по шах Гари Каспаров в мач през 1996 година. Изкуственият интелект вече се използва в много области, но не всички от тях са видими за нас на пръв поглед. Той е отлично решение за откриване и идентифициране на обекти и лица върху снимки и видеоклипове. Такова разпознаване е възможно и за аудио данни. чатботове Сподели:", "date": "2018.07.04", "title": "Какво е бъдещето на изкуствения интелект?"}
{"url": "http://pik.bg/%D0%BC%D0%B2%D1%80-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%81%D0%B5-%D1%85%D0%B2%D0%B0%D0%BB%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8-%D1%81%D0%B0-52-%D0%BE%D1%82-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F%D1%82%D0%B0-news763071.html", "text": "Разкрити са 52 процента от извършените престъпления на територията на ОД на МВР Кърджали, сочи анализ за работата на полицията през първите 6 месеца на 2018 година. Той е бил направен пред ръководния състав на дирекцията от директора й старши комисар Венцислав Момчилов по време на събрание по повод професионалния празник на полицията - 5 юли. Регистрираните престъпления през шестте месеца на тази година са 484, като 252 от тях или 52 процента, са разкрити. В сравнение със същия период на миналата година разкриваемосттае повишена с 11,6 пункта, сочи анализът. Според данните в него структуроопределящи за периода са престъпленията против собствеността - 138 на брой (144 през 2017 г.). Преобладават кражбите, които от 100 през 2017 г. са намалели до 92 през настоящата година. По повод предстоящия празник на полицията старши комисар Момчилов е наградил с \"писмена похвала\" 57 служители за постигнати високи професионални резултати в пряката си работа. Петима служители са преназначени на по-високи длъжности. Сподели:", "date": "2018.07.04", "title": "МВР в Кърджали се хвали: Разкрити са 52% от престъпленията"}
{"url": "http://pik.bg/%D0%BC%D0%B5%D1%87%D0%BA%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BA%D0%BB%D0%B5%D1%82%D0%BA%D0%B0%D1%82%D0%B0-%D1%81%D0%B8-%D0%B2-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news763044.html", "text": "Мечката от зоокъта в Димитровград излезе на свобода за около половин час днес по обяд, разказаха очевидци. Животното успяло да се измъкне от клетката си, докато гледачът му сипвал храната. Ужасените посетители на атракциона били веднага евакуирани. Слуховете за избягалата мечка се разнесли мълниеносно и из парк „Вапцаров“, в който се намира зоокъта и го опразнили. По това време на деня паркът е пълен с майки с деца, съобщава \"Хасково Нет\". „Всичко е продължило около половин час. Мечката не е напускала пределите на зоокъта. Извикан е веднага ветеринарен лекар, който я е упоил и така животното е било прибрано обратно в клетката. Няма пострадали, няма и проблеми с гледача“, заявиха от димитровградското кметство. Сподели:", "date": "2018.07.04", "title": "Мечка избяга от клетката си в зоопарка в Димитровград"}
{"url": "http://pik.bg/%D0%BE%D1%82%D1%86%D0%B5%D0%BF%D0%B2%D0%B0%D1%82-%D1%83%D0%BB%D0%B8%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%BB%D0%B8-%D0%BA%D1%8A%D1%86%D1%8F%D0%BD---%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-%D0%B4%D0%B2%D0%B8%D0%B6-news763088.html", "text": "Столична община. Той ще Въвежда се организация на движението във връзка с посещение на председателя на Държавния съвет на Китайската народна република Ли Къциян в София. Това съобщиха от пресцентъра на посети България за първи път и ще се срещне с лидерите на 16 държави от Централна и Източна Европа. Забраняват се престоят и паркирането на пътни превозни средства, с изключение на автомобилите на делегацията, както следва: От 08.00 часа на 5 юли 2018 г. до приключване на мероприятието на 8 юни 2018 г.: - на паркинга на „София Хотел Балкан”; - на паркинга на пл. „Кн. Александър І”, от страната на БНБ, без да се засягат местата в режим на платено паркиране „служебен абонамент” – 50 (петдесет) паркоместа; - на ул. „Съборна” между пл. „Св. Неделя” и ул. „Леге”. От 07.00 часа до приключване на мероприятието на 6 юли 2018 г.: - на северозападната дъга на пл. „Св. Александър Невски” между ул. „Дунав” и ул. „Оборище”; - на ул. „Оборище” между пл. „Св. Александър Невски” и ул. „Г. С. Раковски”. От 20.00 часа на 6 юли 2018 г. до приключване на мероприятието на 7 юли 2018 г. се забраняват престоят и паркирането на пътни превозни средства, с изключение на автомобилите превозващи участниците в мероприятието, както следва: - на ул. „Доспат” между бул. „Витоша” и ул. „Баба Неделя”; - на ул. „Баба Неделя”; - на ул. „Д-р Христо Стамболски”. От 07.00 часа на 8 юли 2018 г. до приключване на мероприятието на бул. „Джеймс Баучър” между ул. „Милин камък” и ул. „Св. Теодосий Търновски”. От 08.00 часа на 6 юли 2018 г. до приключване на мероприятието на 7 юли 2018 г.: - на паркинга пред хотел „Хилтън”; - по ул. „Астана” между бул. „България” и Национален музей „Земята и хората“. От 08.00 часа на 6 юли 2018 г. до приключване на мероприятието на 7 юли 2018 г.: - бул. „Джеймс Баучер” между ул. „Петър Станчев” и ул. „Златен рог”. От 08.00 часа на 6 юли 2018 г. до приключване на 7 юли 2018 г. се забранява влизането на пътни превозни средства по ул. „Астана” между бул. „България” и Национален музей „Земята и хората“. Може да се забрани влизането на пътни превозни средства, само при необходимост и по преценка на отдел „Пътна полиция” при СДВР, както следва: - От 09.00 часа до приключване на мероприятието на 6 юли 2018 г. по ул. „Оборище” между ул. „Г. С. Раковски” и бул. „Васил Левски”. - От 07.00 часа до приключване на мероприятието на 7 юли 2018 г.: - по ул. „Доспат” между бул. „Витоша” и ул. „Баба Неделя”; - по ул. „Баба Неделя”; - по ул. „Д-р Христо Стамболски”. Сподели:", "date": "2018.07.04", "title": "Отцепват улици заради посещението на китайския премиер Ли Къцян - ето къде се променя движението"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D1%81%D1%82%D0%B0%D0%BD%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-news763116.html", "text": "Територията на Съединените американски щати стана по-голяма след последното изригване на вулкана Килауеа на Големия остров в щата Хаваи, съобщи Геологичната служба на САЩ на своя сайт. Изтичайки в океана, вулканичната лава е увеличила повърхността на Големия остров с 2,25 квадратни километра нова земя. Заради продължаващите вече трети месец активност на вулкана, се очаква територията на Щатите да нарасне още повече. Сподели:", "date": "2018.07.04", "title": "УНИКАЛНО! Територията на САЩ стана по-голяма"}
{"url": "http://pik.bg/%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B1%D0%B0%D0%BD%D0%B4%D0%B8%D1%82%D0%B0-%D0%BF%D1%80%D0%B5%D0%B1%D0%B8%D0%BB-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%B5%D0%BB%D0%BE-%D0%B1%D1%83%D0%BA%D0%BE%D0%B2%D0%B5%D1%86-news763043.html", "text": "​Условна присъда за бандита, пребил кметицата на село Буковец,. Подсъдимият Н.Й. се е признал за виновен за това, че на 08.06.2018 г. причинил телесна повреда на кмета на село Буковец Петя Ангелова, при изпълнение на служебните й задължения и употребил сила и заплашване, спрямо орган на властта. Той сключил споразумение с Районна прокуратура – Бяла Слатина, което съдът е одобрил. На 08.06.2018 г. Й. нападнал длъжностното лице, като причинил на пострадалата мозъчно сътресение и загуба на съзнание, оток в областта на лицето и главата, кръвонасядания по тялото. С действията си той целял да принуди кмета на селото да не съставя Акт за установяване на административно наказание. Освен това подсъдимият отнел дамската й чанта с вещи, документи и лекарства на обща стойност 424.05 лева, съобщава \"БулНюз\". На основание одобреното споразумение на Н.Й. е наложено наказание от една година и шест месеца „лишаване от свобода“ с четиригодишен изпитателен срок.Определението на съда има характер на влязла в сила присъда. Сподели:", "date": "2018.07.04", "title": "Условна присъда за бандита, пребил кметицата на село Буковец"}
{"url": "http://pik.bg/%D0%B3%D0%BB%D0%BE%D0%B1%D0%B0-%D0%BE%D1%82-340-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BB%D0%B8%D1%80%D0%B8-%D1%89%D0%B5-%D0%BF%D0%BB%D0%B0%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%88%D0%BE%D1%84%D0%B8%D1%80%D0%B0%D0%BB-%D0%B1%D0%B5%D0%B7-%D0%BA%D0%BE%D0%BB%D0%B0%D0%BD-%D0%B2-%D0%B0%D0%BD%D0%B3%D0%BB%D0%B8%D1%8F-news763020.html", "text": "Окръжен съд - Добрич Окръжен съд - Добрич е признал финансова санкция, наложена в Англия на мъж от Добрич за това, че през май 2017 г. е шофирал без предпазен колан. Това съобщиха от пресцентъра на . Нарушението било извършено в района на град Грейс, област Есекс, където мъжът управлявал лек автомобил с добричка регистрация без да спази задължителното изискване за поставяне на предпазни колани в моторните превозни средства. За извършеното деяние 32-годишният М.И. е бил глобен от компетентните органи в Обединено кралство - Англия и Уелс. Със съдебно решение, постановено на 1 ноември 2017 г., на българския гражданин е била наложена санкция в общ размер 340 британски лири. Сумата включва глоба от 220 лири, 90 лири за направените разходи по съдебното и административно производство, както и определените със същото решение 30 лири към обществен фонд или организация за подпомагане на жертвите. Производството в Окръжния съд е образувано въз основа на изпратено удостоверение, обосновано с Рамково решение на Съвета, относно прилагането на принципа на взаимно признаване на финансовите санкции, наложени в държави членки на Европейския съюз. Съдебният състав е преценил, че не са налице основания за отказ от признаване и изпълнение на наложената глоба и мъжът трябва да плати 760,98 лв., равностойни на 340 британски лири по курса на БНБ към датата на постановяване на решението за санкцията. В съдебната зала санкционираният български гражданин е заявил, че знае за извършеното нарушение и желае да плати наложената му глоба. Постановеният съдебен акт подлежи на обжалване пред Апелативен съд - Варна в 7-дневен срок. Сподели:", "date": "2018.07.04", "title": "Глоба от 340 британски лири ще плати българин, шофирал без колан в Англия"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BE%D1%89%D0%B5-%D0%B4%D0%B2%D0%B5-%D0%B1%D1%83%D1%80%D0%B5%D0%BD%D0%BE%D1%81%D0%BD%D0%B8-%D0%BA%D0%BB%D0%B5%D1%82%D0%BA%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D1%81%D0%BE%D1%84%D0%B8%D1%8F-news763097.html", "text": "Както вече съобщихме, мощна буря връхлетя София преди около час. На много места в столицата се получиха наводнения вследствие на обилните валежи от дъжд с градушка. Лошата новина за жителите и гостите на най-големия град в България, е че втора клетка от буреносни облаци ще връхлети столицата, а дори се очаква и след нея още една. Това показва сателитна снимка на метеорологичната обстановка, съобщиха специалисти. Очаквайте подробности! Сподели:", "date": "2018.07.04", "title": "ТЕЖКА ПРОГНОЗА! Още две буреносни клетки връхлитат София!"}
{"url": "http://pik.bg/%D0%BD%D0%BE%D0%B2%D0%B8%D0%BD%D0%B0-%D0%BE%D1%82-%D1%81%D0%BE%D0%BB%D1%83%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D0%BE%D1%82-%D0%BA%D0%BE%D0%B3%D0%B0-%D1%82%D1%80%D1%8A%D0%B3%D0%B2%D0%B0-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news763102.html", "text": "На четиристранна среща между министрите на транспорта на България, Гърция, Сърбия и Румъния беше обсъдено засилване на сътрудничеството между страните за подобряване на транспортната свързаност в региона. Срещата се провежда в рамките на официалното посещение на министър-председателя Бойко Борисов в гр. Солун. Министър Ивайло Московски представи пред своите колеги напредъка по основните пътни и железопътни проекти, както и внедряването на система за електронно таксуване по българските магистрали. Той посочи, че се очаква системата да влезе в експлоатация за автомобили до 3,5 тона през януари 2019 г., а за автомобили над 3,5 тона – до август 2019 г. Министрите коментираха, че ключов момент е постигането на оперативна съвместимост на системите за таксуване в съседните държави. Московски уточни, че това е заложено като изискване в тръжната документация и предстои процедура за избор на доставчик на европейската услуга за електронно пътно таксуване. В рамките на четиристранната среща министрите обсъдиха изграждането на мултимодалния коридор Солун – Кавала – Александруполис – Бургас – Варна – Русе, както и евентуалното включване на Румъния в това направление. Министър Московски посочи, че с разширяване на териториалния обхват на коридора се увеличава неговата рентабилност и по тази причина Европейската комисия е дала препоръки за присъединяването на Румъния към проекта. По отношение на трансграничните пътни и железопътни връзки Ивайло Московски заяви, че страната работи активно за изграждането на възможно най-голям дял пътища и жп линии, които ще осигурят транспортната свързаност със съседните държави и ще засилят търговките и икономически връзки. Той изтъкна, че нуждата от инвестиции е огромна, както в жп, така и в пътния сектор, и очакванията на правителството са след въвеждането на по-справедлив модел на тарифиране по българските пътища, транспортният сектор да се балансира. Сподели:", "date": "2018.07.04", "title": "НОВИНА ОТ СОЛУН! Транспортният министър Московски разкри от кога тръгва тол системата "}
{"url": "http://pik.bg/%D1%82%D0%B0%D0%BB%D0%B0%D0%BD%D1%82%D0%B8%D1%82%D0%B5-%D1%81%D0%B8-%D0%BE%D1%82%D0%B8%D0%B2%D0%B0%D1%82-%D0%BF%D0%BE%D1%87%D0%B8%D0%BD%D0%B0-%D0%BA%D0%B8%D1%82%D0%B0%D1%80%D0%B8%D1%81%D1%82%D1%8A%D1%82-%D0%BD%D0%B0-%D0%B1%D0%BB%D0%B5%D0%BA-%D0%BA%D0%B8%D0%B9%D1%81-news763074.html", "text": "На 41-годишна възраст почина басистът на рок групата \"Блек Кийс\" ( Ричард Суифт. Той свиреше още в групите The Shins и The Arcs. Солистът на \"Блек Кийс\" Дан Аербах написа в социалните мрежи, че светът е изгубил един от най-талантливите си муциканти. Причините за смъртта на Суифт все още не са обявени официално. Но на 20 юни на страницата му във Фейсбук се появи пост, че китаристът е приет в болница в град Такома, Вашингтон в тежко състояние. В съобщението се поясняваше, че музикантът няма застраховка, затова феновете му бяха призовани да помогнат на Суифт финансово. The Black Keys) Сподели:", "date": "2018.07.04", "title": "ТАЛАНТИТЕ СИ ОТИВАТ! Почина китаристът на \"Блек Кийс\" "}
{"url": "http://pik.bg/%D1%82%D0%BE%D0%BF-7-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B4%D0%BE%D1%81%D0%B0%D0%B4%D0%BD%D0%B8%D1%86%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news762993.html", "text": "Може би ви се е случвало някой от вашите приятели във Фейсбук да ви лази до такава степен по нервите, че започвате да го избягвате дори на живо. Причината е проста - дори в социалната мрежа на Зукърбърг съществуват неписани правила, пише Дарик. 1. Потребител, който поства неща, които биха били интересни само на майка му. Никой не се вълнува в колко часа сте станали от сън или колко вода сте изпили. 2. Човек, който редовно публикува уж важни, но мъгляви послания. Например: \"Бях на косъм от осъществяването на мечтата си, но вселената ми каза \"не\". 3. Приятел, който поства на стената ви супер лични неща и така ги прави достояние на всички. 4. Човек, който публикува множество еднакви снимки. 5. Потребител, който постоянно се хвали със снимки на самолетни билети за далечни дестинации, скъпи вещи и др. 6. Потребители, които се хвалят прикрито. Това е малко по-деликатното, но все пак дразнещо перчене. 7. Човек, който постоянно публикува \"вдъхновяващи\" цитати. Сподели:", "date": "2018.07.04", "title": "Топ 7 на най-големите досадници във Фейсбук"}
{"url": "http://pik.bg/%D1%81%D1%8A%D0%B4%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D0%BC%D0%B0%D1%80%D0%BE%D0%BA%D0%BE-%D0%B7%D0%B0-%D0%BD%D0%B5%D0%BF%D1%80%D0%B5%D0%B4%D1%83%D0%BC%D0%B8%D1%88%D0%BB%D0%B5%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-news762992.html", "text": "Националът на Мароко и футболист на Шалке 04 Амине Харит ще бъде съден за непредумишлено убийство, след като през изминалия уикенд блъсна фатално с колата си пешеходец в Маракеш. Смяташе се, че зад волана е бил 14-годишният му брат, но от полицията отрекоха за това. Според мароканския \"Хеспрес\" играчът дори се опитал да избяга от местопроизшествието, но свидетели са го възпрепятствали. Харит игра на Световното първенство в Русия, където Мароко отпадна още в груповата фаза. Сподели:", "date": "2018.07.04", "title": "Съдят национал на Мароко за непредумишлено убийство"}
{"url": "http://pik.bg/%D1%84%D0%B5%D0%BD-%D0%BD%D0%B0-%D1%80%D1%83%D1%81%D0%B8%D1%8F-%D0%B8%D0%B7%D0%B2%D0%B0%D0%B4%D0%B8-%D0%BA%D0%B0%D0%BB%D0%B0%D1%88%D0%BD%D0%B8%D0%BA-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B5%D1%81%D0%B5%D0%BD-news762995.html", "text": "Фен на руския национален отбор по футбол в Германия отпразнува победата на тима срещу Испания не само развявайки флага на родината си, но и с... автомат в ръка. Местните медии съобщават, че в полицията в Есен постъпили няколко сигнала от хора, които заявили, че са видели бял автомобил \"Мерцедес\", в който седял мъж с руското знаме и автомат \"Калашников\". Минути по-късно полицаите спрели колата за проверка и установили, че освен въпросния запалянко вътре имало още четитирима души - негови приятели и роднини, в това число и 11-годишно дете, пише \"Спортал\". 39-годишният мъж се оказал германски гражданин с руски корени. Той обяснил своето поведение с желанието си да отпразнува победата на Сборная над Испания и класирането й за четвъртфиналите на Световното първенство. Сътрудиците на полицията конфискували оръжието, което било неизползваемо, и освободили задържания. Сподели:", "date": "2018.07.04", "title": "Фен на Русия извади калашник в центъра на Есен"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%81%D1%8F%D0%BA%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BC%D0%BE%D1%89-%D1%81-gps-news762935.html", "text": "Контролът върху пътната помощ ще се прилага от Изпълнителна агенция \"Автомобилна администрация\". До момента към репатраците няма никакви други изисквания освен задължителна регистрация, която се води от Агенция „Пътна инфраструктура“. Това е част от промените, обсъждани от експерти от няколко министерства, в Закона за автомобилните превози. Така от автомобилната агенция отново ще водят регистъра на аварийните коли на уведомителен режим, но вече с правила. \"Изискванията ще бъдат абсолютното същите като за обществените превози. Подробно ще бъдат разписани изисквания към стажа на водача, екипирането на превозното средство, а сравнително скоро влезе в сила и изискването за укрепване на товарите, което трябва да се спазва\", коментира промените зам. изп. директор на „Автомобилна администрация“ Дамян Войновски. Управляващите предвиждат във втората половина на годината да регламентират пътната помощ в Закона за автомобилните превози и така да бъде транспонирана европейската директива за превозите. Ще бъде направен опит по подобие на такситата да се обявят цените за услугите на пътната помощ публично, за да може да се обърнем към по-рентабилна услуга, но и качествена, обещават още от ДАИ. Отделно се предвижда колите за аварийна помощ да бъдат снабдени с GPS, за да може всеки закъсал да види къде е най-близката. По думите на Войновски сега никъде не е регламентирано и спазването на времената за управление и почивки. В момента репатраците може да бъдат проверявани от ДАИ, но е безсмислено, признават от агенцията, защото никъде не е записано, че трябва да водят дневници за работа си, за да може да бъде под контрол времената за управление. „Няма документ на кой километър са качили превозното средство и до къде ще го карат, защото пътната помощ може да се движат без тахограф до 50 км радиус. В момента няма никакви изисквания към тях какво трябва да водят, може да бъдат проверявани дали е техническо изправно превозното средство\", допълни експертът. Много често под претекст за пътна помощ се извършват автомобилни превози, т.е. превоз от автокъщата до КАТ, което никъде не е разписано как трябва да се случва, съобщава \"Монитор\". „В директивата е записано, че превозните средства за пътна помощ не е необходимо да са оборудвани с тахографи, но е записано какво е пътна помощ. Така че ако извършват други превози, не само на автомобили за ремонт, те трябва да са лицензирани, защото това е превоз срещу заплащане“, поясни Войновски. Сподели:", "date": "2018.07.04", "title": "ВАЖНО! Всяка пътна помощ с GPS"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0%D0%B4-%D1%81%D0%BE%D1%84%D0%B8%D1%8F-%D0%BF%D1%80%D0%B8%D1%82%D1%8A%D0%BC%D0%BD%D1%8F---%D0%B3%D1%8A%D1%80%D0%BC%D0%B8-%D0%B8-%D1%82%D1%80%D0%B5%D1%89%D0%B8-%D1%81%D1%82%D1%80%D0%B0%D1%88%D0%B5%D0%BD-%D0%B4%D1%8A%D0%B6%D0%B4-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%81%D0%B5-%D0%B8%D0%B7%D1%81%D0%B8%D0%BF%D0%B2%D0%B0%D1%82-%D0%B2--news763018.html", "text": "Над столицата притъмня. Синоптиците прогнозират за днес следобед порои и градушки. Над Цариградско шосе в момента се излива порой, предава репортер на ПИК. До хотел \"Плиска\" пада градушка с големината на грах, съобщават читатели. Шофьорите побързаха да се скрият на близките бензиностанции, за да се предпазят от евентуални щети по колите. Сподели:", "date": "2018.07.04", "title": "ИЗВЪНРЕДНО В ПИК! Над София притъмня - гърми и трещи! Страшен дъжд и градушка се изсипват в района на \"Цариградско шосе\" (СНИМКИ/ВИДЕО)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%BF%D0%BE%D0%BB%D1%8F%D1%85%D0%B0-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D1%80%D0%B8%D0%B0%D0%BB%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news763098.html", "text": "Звездният каст на \"Игра на тронове\" вдигна наздравици за финала на снимките на кървавата сага. Старките и техните врагове Ланистър оставиха оръжията и се запрегръщаха като за последно. Прощалното парти се проведе в Белфаст, Северна Ирландия. Там се издига познатия на всички телеманиаци Вал, който приютява Нощната стража. Сред присъстващите на тържеството бяха Емилия Кларк (Денерис), Николай Костер-Валдау (Джейми Ланистър), Мейзи Уилямс (Аря Старк), Софи Търнър (Санса), както и младоженците Кит Харингтън (Джон Сноу) и Роуз Лесли (дивачката Игрит). Междувременно феновете на фентъзи епоса обират всяка троха, която може да им даде посказка за последния осми сезон, докато чакат излъчването му през 2019 г. Екранната Санса разбуни духовете за сюжетните нишки и с нов татус, който гласи \"Глутницата оцелява\". Изразът е препратка към репликата й от предходния сезон \"Вълкът единак умира, но глутницата оцелява\". Това вдъхна надежда на многобройната армия от почитатели на поредицата, че Старките ще седнат на Железния трон или поне ще оживеят до финалните надписи. Това пък от своя страна си противоречи със заявката на HBO от преди няколко месеца, че нито един от героите в \"Игра на тронове\" не оцелява. Преди време продуцентите споделиха и друга версия - че ще бъдат заснети няколко различни развръзки и до последния момент никой няма да знае коя ще сложи точката на сагата, пише \"Монитор\". Сподели:", "date": "2018.07.04", "title": "Звездите от \"Игра на тронове\" поляха края на сериала в Северна Ирландия"}
{"url": "http://pik.bg/%D0%B8%D0%BA%D0%BE%D0%BD%D0%B8-%D0%BE%D1%82-%D0%BD%D0%B5%D1%81%D0%B5%D0%B1%D1%8A%D1%80-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%82-%D0%B2-%D1%82%D1%80%D0%B5%D1%82%D1%8F%D0%BA%D0%BE%D0%B2%D1%81%D0%BA%D0%B0%D1%82%D0%B0-%D0%B3%D0%B0%D0%BB%D0%B5%D1%80%D0%B8%D1%8F-news763006.html", "text": "Четири уникални икони от Несебър вече привличат на вниманието на жителите и гостите на Москва в един от най-големите музеи в света - Третяковската галерия. Ценните експонати са част от престижната експозиция \"Шедьоври на българското църковно изкуство\", организирана със съдействието на българския посланик в Русия Бойко Коцев и на директора на Българския културен институт в руската столица Павел Васев. Изложбата включва експонати от българска иконопис и църковна утвар и ще радва ценителите (на иконописното изкуство) до началото на септември, съобщава \"Флагман\". По време на откриването й българският посланик Бойко Коцев в приветственото си слово заяви, че това е едно грандиозно събитие, свидетелстващо за българо-руския културен диалог. Той изрази задоволство, че идеята на българското посолство в Русия за организирането на това важно събитие се е увенчало с успех, благодарение на Националния исторически музей на България, Министерство на културата на нашата страната, на личната подкрепа на видния деец на руската културата Зельфира Исмаиловна Трегулова и не на последно място на Третяковската галерия, която предоставя възможност на хора от целия свят да се възхитят на шедьоврите на българската иконописна школа. Официалното откриване на изложбата уважи лично и министърът на културата Боил Банов. Кметът на Несебър Николай Димитров също бе поканен да присъства на събитието, но заради неотложни служебни ангажименти, той ще се включи в заключителните прояви, свързани с българската изложба в Третяковската галерия. В престижната експозиция Несебър е представен с четири иконописни шедьовъра - две икони на Свети Димитър от периодите на шестнадесети и седемнадесети век, икона на Свети Полиевкт, изработена през петнадесети век, и икона на Света Галина от 1809 година. Специалистите определят несебърските експонати, като безценни, не просто поради художествената им стойност, а защото те са свидетелство (те отразяват, показват) за живота и бита на населението от периода, в който са изработени. В отзивите си за българската експозиция, руски специалисти и експерти подчертават, че в сърцето на повечето православни църковни традиции лежи византийската култура. Българските иконописци през 13 и 14 век прилагат техники, взаимствани от имперските майстори, но в строгата канонична живопис влагат свои ярки живи и колоритни цветове. Въпреки силното византийско влияние, българските икони придобиват собствен стил и свидетелстват за оригиналността на местната живописна школа. Сподели:", "date": "2018.07.04", "title": "Икони от Несебър впечатляват в Третяковската галерия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2-%D1%81%D0%BE%D0%BB%D1%83%D0%BD-%D0%B7%D0%B0%D0%BF%D0%BE%D1%87%D0%B2%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%8A%D1%80%D1%86%D0%B8%D1%8F-%D1%80%D1%83%D0%BC%D1%8A%D0%BD%D0%B8-news763077.html", "text": "Премиерът пристигна в Солун, където ще участва в Съвета за сътрудничество на високо равнище между България, Гърция, Румъния и Сърбия. В рамките на четиристранната среща премиерите Бойко Борисов, Алексис Ципрас, Виорика Дънчила и президентът Александър Вучич ще обсъдят ускоряването на реализацията на съвместните инфраструктурни проекти в контекста на свързаността на държавите в региона. Тема на срещата ще бъде и задълбочаването на регионалната стабилност. Преди официалната част, премиерът Бойко Борисов размени няколко думи с колегата си Ципрас. В непринуден разговор Борисов разказа на колегата си от Гърция за ремонта на българските манастири в Атон, за който правителството отпусна целеви средства. Сподели:", "date": "2018.07.04", "title": "ИЗВЪНРЕДНО В ПИК TV: В Солун започва четвъртата среща на лидерите на България, Гърция, Румъния и Сърбия (СНИМКИ)"}
{"url": "http://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B2%D0%BE%D0%B4%D0%BE%D0%BB%D0%B0%D0%B7-news763080.html", "text": "Намериха тялото на водолаза, който се удави в река Искър край Мездра на 30 юни при подготовката на приключенския многобой, организиран по случай 5-ия рожден ден на Археологически комплекс „Калето”, пише medianews.bg. Безжизненият труп на 39-годишния столичанин Петър Христов, спелеолог от Пещерен клуб \"Хеликтит\" - София, е било открито днес около 17:00 часа в района на ВЕЦ \"Царевец” в землището на мездренското село Царевец. В момента криминалисти от Районното управление на полицията в Мездра извършват оглед на тялото, след което ще бъде транспортирано за аутопсия в съдебна медицина. Издирването на удавника, в което се включиха и водолази от „Гражданска защита” - Монтана, продължиха близо четири дни. Трагичният инцидент стана в събота следобед в участъка между бента и стария мост при Археологически комплекс \"Калето\", където в неделя трябваше да се проведе екстремното събитие \"Приключенски многобой - Мездра 2018\". Около 17:00 часа четирима спелеолози от Пещерен клуб \"Хеликтит\" - София тръгнали да прекосят реката с дървен сал. От буйните води салът се преобърнал и всички паднали във водата. Бързото течение повлякло един от мъжете - Петър Христов, а опитите на неговите колеги да го настигнат с моторна лодка и да му помогнат останали неуспешни. През почините дни водолазни екипи от \"Гражданска защита\" - Монтана и пещерняци от Спелеоклуб - Мездра издирваха удавника, но не успяха да намерят тялото му. Усилията на екипиte бяха съсредоточени в района на бетонната стена на десния бряг на реката, срещу градския стадион, където е потънал мъжът. Впоследствие издирването на удавника временно беше преустановено заради неблагоприятните метеорологични условия, но вчера отново беше възобновено. Сподели:", "date": "2018.07.04", "title": "ЧЕРНА ВЕСТ! Намериха тялото на изчезналия водолаз"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D1%82%D1%80%D0%B8%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news762966.html", "text": "Правителството прие План за 2018 г. за изпълнение на Актуализираната Национална стратегия за демографско развитие на населението в Република България (2012 - 2030 г.). Планът е разработен в съответствие със структурата на Стратегията и в изпълнение на следната основна стратегическа цел: забавяне на темповете на намаляване на броя на населението с тенденция за стабилизирането му в дългосрочен план и осигуряване на високо качество на човешкия капитал, включващ хората с тяхното здравословно състояние, образованост, квалификация, способности и умения. Документът систематизира набелязаните комплексни и секторни мерки, които оказват въздействие върху демографското развитие в краткосрочен и средносрочен времеви обхват. Те ще бъдат финансирани от бюджетите на компетентните ведомства според Закона за държавния бюджет на Република България за 2018 г., Оперативна програма „Развитие на човешките ресурси“, други оперативни програми, както и по европейски и международни проекти. Планът е изработен в рамките на националния механизъм за координация и мониторинг на демографската политика, който се ръководи от МТСП и в който участват представители на министерствата, държавните агенции, социалните партньори, неправителствени организации, Националния осигурителен институт, Националния статистически институт, Българския червен кръст и др. Сподели:", "date": "2018.07.04", "title": "Правителството с тригодишен план за демографската криза"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%81%D1%82%D0%B0%D1%80%D0%B8%D1%86%D0%B0-%D0%BD%D0%B0-92-%D0%B3%D0%BE%D0%B4%D0%B8%D0%BD%D0%B8-%D1%83%D0%B1%D0%B8-%D1%81%D0%B8%D0%BD%D0%B0-%D1%81%D0%B8-%D0%B7%D0%B0%D1%89%D0%BE%D1%82%D0%BE-%D0%B8%D1%81%D0%BA%D0%B0%D0%BB-%D0%B4%D0%B0-%D1%8F-%D0%BF%D1%80%D0%B0%D1%82%D0%B8-%D0%B2-%D1%81%D1%82%D0%B0%D1%80%D1%87%D0%B5%D1%81%D0%BA%D0%B8-%D0%B4%D0%BE%D0%BC-news763007.html", "text": "Пенсионерка на 92 години уби сина си, защото възнамерявал да я прати в старчески дом, предаде Би Би Си, позовавайки се на данни от полицията. Американката Ана Мей Блесинг, която е обвинена за убийството, знаела от дни за плановете на 72-годишния си син. Мотивите му били, че с нея вече било „много трудно да се живее”. „Ти ми отне живота. Затова сега аз отнемам твоя”, казала тя, докато била извеждана от дома си в Аризона, който споделяла със сина си и неговата приятелка. Възрастната дама скрила две огнестрелни оръжия в халата си и отишла в спалнята на сина си. Докато спорили, тя извадила револвер, купен през 70-те, и стреляла. Уцелила го във врата и в челюстта и той починал от раните си. След това Ана насочила оръжието срещу 57-годишната му интимна приятелка, която успяла да го изтръгне от ръцете й и го хвърлила в ъгъла на стаята. После повикала полицията. След престъплението агресивната майка споделила, че е искала да се самоубие. Срещу нея са повдигнати обвинения в убийство „първа степен”, нападение. Постановена й е гаранция в размер на половин милион долара. Сподели:", "date": "2018.07.04", "title": "ШОКИРАЩО! Старица на 92 години уби сина си, защото искал да я прати в старчески дом"}
{"url": "http://pik.bg/%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B8-%D0%BF%D0%B0%D0%B4%D0%BD%D0%B0%D0%BB%D0%B8-%D0%BA%D0%BB%D0%BE%D0%BD%D0%B8-%D1%81%D0%BB%D0%B5%D0%B4-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%8F-%D0%B4%D1%8A%D0%B6%D0%B4-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news763081.html", "text": "Столична община Във връзка с проливния дъжд в София екипи на дирекция „Аварийна помощ и превенция“ са на терен. Това съобщиха от пресцентъра на . В момента по-силно вали в районите „Кремиковци“, „Искър“, „Слатина“, „Витоша“. Екипите работят по два сигнала за завиряване в районите „Искър“ и „Слатина“, както и по сигнали за паднали клони. В момента градският транспорт се движи по обичайните си маршрути. Сподели:", "date": "2018.07.04", "title": "Наводнения и паднали клони след проливния дъжд в столицата"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%B8%D1%82%D0%B5-%D1%83%D1%87%D0%B8%D0%BB%D0%B8%D1%89%D0%B0-%D1%83-%D0%BD%D0%B0%D1%81-news762969.html", "text": "Правителството одобри Списък на иновативните училища в Република България за учебната 2018/2019 година. В него са вписани 290 учебни заведения, от 103 населени места, 90 общини и 28 области. Списъкът е приет, след като в срок до 31 януари в Министерството на образованието и науката училищата представиха своите проекти за иновации. Те са насочени към разработване и въвеждане на иновативни елементи по отношение на организацията или съдържанието на обучението, организиране по нов или усъвършенстван начин на управлението, обучението и образователната среда, използване на нови методи на преподаване, както и разработване по нов начин на учебно съдържание, учебни програми и учебни планове. Иновативните процеси, описани в проектите, ще бъдат с продължителност до 4 години и ще обхващат всички или част от участниците в образователния процес в училището, като за всяка учебна година са описани конкретно етапите на напредъка и резултатите, които подлежат на мониторинг. Определени са целите и идеите, свързани с личностното, интелектуалното и емоционалното развитие на учениците, като не са допуснати проекти, чрез които се внушават верски убеждения и тяхното практикуване. Учебните заведения, включени в списъка, са одобрени от Комисията за иновативните училища, в която участват психолози, социолози, педагогически специалисти, представители на научната област, лица с доказан опит при създаване и приложение на иновации в областта на образованието, науката и технологиите. Сподели:", "date": "2018.07.04", "title": "Пускат списък на иновативните училища у нас"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BE%D1%82%D1%80%D0%BE%D0%B2%D0%B5%D0%BD%D0%B8%D1%82%D0%B5-%D0%BA%D0%B0%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news763084.html", "text": "Двама души бяха отровени с неизвестно вещество в британския град Еймсбъри, недалеч от Солсбъри, където през март бяха отровени бившият сътрудник на Главно разузнавателно управление на Русия ГРУ Сергей Скрипал и дъщеря му Юлия. Британските медии оповестиха имената на пострадалите - Чарли Роули и майката на три деца Дона Стърджис. И двамата бяха намерени в безсъзнание в жилищен район в Еймсбъри. Незабавно са откарани в болница в Солсбъри. Жената е живяла на 100 метра от мястото, където бяха отровени баща и дъщеря Скрипал. Разследващитя инцидента изясняват произхода на отровното вещество, намерено в дома на пострадалата. Сподели:", "date": "2018.07.04", "title": "МЪЛНИЯ! Ето кои са отровените като Скрипал във Великобритания "}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%B8%D1%82%D0%B5-%D0%BF%D0%BE%D1%81%D1%8F%D0%B3%D0%B0%D1%82-%D0%BF%D0%BE-%D1%87%D0%B5%D1%81%D1%82%D0%BE-%D0%BA%D1%8A%D0%BC-%D1%87%D0%B0%D1%88%D0%BA%D0%B0%D1%82%D0%B0-news762943.html", "text": "Резултатите очертали наистина интересна картина за здравословните навици и интелигентността. Например при интелигентните хора е било по-вероятно да пропуснат ядене през деня и да похапват между храненията. Оказва се, че хората с висок коефициент на интелигентност пият повече алкохол , но без да спадат към категорията на тежките пиячи. Това е установило изследване по проблема за връзката между интелекта, здравето и алкохола . Заключението било, че колкото по-интелигентен е човек, толкова повече е склонен да пие. Според изследователите умниците пият повече, но го разпределят по-равномерно за по-продължителни периоди от време, и вероятността да станат алкохолици е много по-малка. Изследването е проучило 5347 американци, мъже и жени, като е започнало, докато те са били в своите 20 години и продължило до зрялата им възраст. Пиенето на алкохол и пушенето също се оказали свързани с интелекта по неочакван начин. Както високият интелект, така и ниският интелект се оказали свързани с повишена консумация на алкохол и пушенето на по-малко цигари. Хората със средна интелигентност употребявали по-малко количество алкохол, но затова пък пушели повече. Това обаче не означава, че ако човек започне да пие повече, ще стане по-интелигентен, ако по принцип не е такъв. Сподели:", "date": "2018.07.04", "title": "ПРОУЧВАНЕ! Интелигентните посягат по-често към чашката"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B5-%D0%B2-%D1%82%D0%BE%D1%80%D0%B8%D0%BD%D0%BE-%D1%82%D1%8A%D1%80%D1%81%D0%B8-%D1%81%D0%B8-%D0%B4%D0%BE%D0%BC-news763014.html", "text": "Кристиано Роналдо вече е в Торино, където си избира дом. Португалската звезда е пред трансфер в \"Ювентус\". Информацията съобщава \"Марка\", като изданието се позовава на източници от Реал Мадрид. Носителят на \"Златната топка\" винаги е твърдял, че той и семейството му се чувстват великолепно в испанската столица. Очевидно обаче бъдещето му е свързано с Италия. Твърди се, че \"Ювентус\" е готов да плати 300 милиона евро за правата на Кристиано, а годишната му заплата ще възлиза на 30 милиона евро. Медиите в Италия твърдят, че решаващ за избора на Роналдо е един интересен факт. Феновете на \"Ювентус\" го аплодираха насред Торино, когато нападателят отбеляза ефектен гол със задна ножица в Шампионската лига през миналия сезон. Сподели:", "date": "2018.07.04", "title": "МЕГА СДЕЛКА! Роналдо е в Торино, търси си дом"}
{"url": "http://pik.bg/%D0%B7%D0%B0%D1%82%D0%B8%D1%88%D0%B8%D0%B5-%D0%BC%D0%B5%D1%80%D0%BA%D0%B5%D0%BB-%D0%B8-%D0%B7%D0%B5%D0%B5%D1%85%D0%BE%D1%84%D0%B5%D1%80-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%81%D1%8A%D0%B3%D0%BB%D0%B0%D1%81%D0%B8%D0%B5-news763023.html", "text": "Der Stern, цитиран от \"Фокус\". Лидерите на двете „сестрински“ партии от Съюза (ХДС/ХСС) Ангела Меркел и Хорст Зеехофер успяха да постигнат компромис в спора за бежанската политика, но пробивът в преговорите не отслаби напрежението нито сред политиците, нито сред гражданите. Проучване на института Forca показва, че само четвърт от германците се застъпват за оставането на Зеехофер на поста федерален министър на вътрешните работи, съобщава изданието Общо 69% от гражданите на ФРГ са на мнение, че председателят на ХСС е трябвало да се оттегли от заеманата длъжност. Сред избирателите на ХДС 80 на сто са уверени, че баварският политик трябва да напусне поста, а сред електората на ХСС подобно мнение споделят 45% от допитаните. Огромно мнозинство (79%) от привържениците на популистката „Алтернатива за Германия“ считат за добро оставането на Зеехофер на поста. Проучването показва още, че едва пет на сто от германците вярват, че в бъдеще Меркел и Зеехофер ще могат да работят добре заедно. На въпрос дали двамата все още могат да работят хармонично след спора за бежанците, 81% от избирателите на ХДС и 87% от поддръжниците на ХСС отговарят с „не“. Сподели:", "date": "2018.07.04", "title": "ЗАТИШИЕ! Меркел и Зеехофер постигнаха съгласие"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%81%D0%BF%D0%B8%D1%80%D0%BA%D0%B0-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news763089.html", "text": "Кола се вряза в спирка на градския транспорт в столицата. Инцидентът стана около 17 часа срещу Южния парк. От силния сблъсък автомобилът е съборил на земята билборда, който се намира непосредствено до спирката. Полицията постави ограждения на мястото. Засега няма данни за пострадали. Снимки от инцидента бяха качени във Фейсбук групата \"Забелязано в София\". Сподели:", "date": "2018.07.04", "title": "В СОФИЯ: Кола се вряза в спирка на градския транспорт "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D1%8F-%D1%84%D0%B0%D1%82%D0%B0%D0%BB%D0%BD%D0%B0%D1%82%D0%B0-%D0%B8%D0%B2%D0%B0%D0%BD%D0%BA%D0%B0-%D0%B8-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B4%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news763033.html", "text": "42- годишният Илиян Р. е мъжът, задържан за убийството на доцент Стефан Нейков в Пловдив. Той и 32-годишната му съпруга Иванка са в основата на жестокото престъпление. Вчера Илиян бе задържан с постановление на Окръжна прокуратура за 72 часа, а срещу него бе повдигнато обвинение по чл. 115 за причиняване на смърт. Жена му не е задържана. Илия е шофьор на камион. Родом е от пловдивското село, където живее заедно с родителите си, съпругата си Иванка и малкия им син. Според съседи през повечето време отсъства от вкъщи, тъй като поема курсове зад граница, съобщава \"Трафик Нюз\". Преди да се хване като международен шофьор, няколко години е живял извън България. Занимавал се е със строителство, а за известно време е работил в голяма международна компания, която прокопавала тунели из Европа. Съпругата му работи в същата транспортна фирма. Грижи се за детето и помага на свекъра и свекървата в земеделието. Хора от селото разказват, че Илия е кротък и тих човек, много възпитан и услужлив. Никога не е създавал проблеми, не е влизал в конфликт с никого от селото. Напротив, винаги бил готов да помогне, с каквото може. Носел плодове и зеленчуци от градината на по-бедните си комшии. Съпругата му описват като затворена жена. Не говорела много, не общувала почти с никого. „Двамата изглеждат като добро семейство. Не се е чуло да имат някакви проблеми”, коментират съседите. Двамата са сключили брак през 2011 година, имат син. Мотивът за убийството е ревност, тъй като съпругът разбрал за връзка на съпругата си с пенсионирания преподавател. Тя се записала да учи в Аграрния университет още през 2005 година, но по различни причини многократно прекъсвала и не успявала да завърши висшето си образование. Нейков обещал да й помогне да се дипломира, но в замяна на това поискал някои услуги. Според обвинението доцентът е поискал и пари, за да помогне. До къде точно са стигнали отношенията между двамата е обект на разследването, което в момента продължава. Съпругът на \"вечната\" студентка обаче разбрал за случилото се и побеснял. С помощта на жена си, той най-вероятно е решил да заложи капан на преподавателя и да му даде урок. Тя го поканила на среща извън града, близо до Спортната зала до Оризари. Той отишъл, но минути след това на мястото пристигнал и съпругът, въоръжен с бухалка. Нахвърлил се върху него и буквално го смлял от бой. След това го натоварили на колата и го откарали до Военна болница, където бил паркиран автомобилът на Нейков - \"Фолксваген\". Иванка е признала всичко в полицията. След като половинката й отнел живота на преподавателя, тя отнесла оръжието и го захвърлила на брега на река Марица. В унисон с подробния разказ за убийството, униформените са открили бухалката точно на посоченото от нея място. Близките на пребития до смърт доц. Стефан Нейков са потресени от версията на обвинението, че той е искал секс и пари от студентка, за да й помогне да завърши магистратурата си в местен университет. Очаква се до края на седмицата прокуратурата да поски постоянна мярка задържане под стража за арестувания мъж. Сподели:", "date": "2018.07.04", "title": "ЕКСКЛУЗИВНО! Ето я фаталната Иванка и убиеца на доцента от Пловдив (СНИМКИ) "}
{"url": "http://pik.bg/%D0%BF%D0%B0%D1%80%D1%82%D0%B8-%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D1%81-%D0%BB%D1%83%D0%B4%D0%BE-%D1%80%D0%B5%D1%82%D1%80%D0%BE-%D0%B0-%D0%B2%D0%B0%D0%BD%D1%8F-%D0%B7%D0%B0%D0%B1%D0%B8-%D1%82%D0%BE%D0%BA%D1%87%D0%B5-%D0%B7%D0%B0-2-%D0%B1%D0%BE%D0%BD%D0%B0-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news762996.html", "text": "С Ваня завърши миналата купонджийска седмица в \"Клуб 33\", а по традиция тази започна с ретро партито на Теди Джорджо. Сексапилната фолк дива изви глас в хитовия комплекс в неделя. Половинката на диджей Дамян заби уникални обувки на сцената. Луксозните чепици, в чийто токове бяха вградени инициалите на Ив Сен Лоран, се харчат из чуждите сайтова за обувки срещу малко под 1000 евро, видя ПИК в Мрежата. Чаровната и вечно усмихната Ваня бе в супер форма. Тя изпълни музикалните желания на всички меломани, дори се впусна сред сепаретата, за да е по-близо до феновете си. Теди Джорджо пък избухна с най-яките ретро хитове в понеделник вечерта. Вече години наред шоуменът се е доказал като №1 в партита с обичаните от зората на поп фолка парчета, а когато е зад пулта в \"Клуб 33\", направо става неудържим. Варненецът се развихри и нито за миг не остави гостите на двуетажния комплекс да скучаят. Лудите танци и наздравици продължиха до ранни зори. Тази вечер парти седмицата продължава с Галин, а утре гостува Тони Стораро. В неделя пък е вечерта на Борис Дали. Сподели:", "date": "2018.07.04", "title": "ПАРТИ! Теди Джорджо с лудо ретро, а Ваня заби токче за 2 бона в \"Клуб 33\" (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BB%D1%84%D0%B0-%D1%80%D0%B8%D1%81%D1%8A%D1%80%D1%87-%D0%B1%D0%BE%D1%80%D1%8F%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%B2-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%B0%D0%B4-news763067.html", "text": "Има първи най-сериозен спад в доверието към президента Румен Радев, съобщи в ефира на Би Ти Ви Боряна Димитрова, управител на \"Алфа рисърч\". \"Този тип хейтърство, като изказванията му за Западните Балкани и европредседателството, не се харесва. Затова президентът остана маргинализиран\", поясни Димитрова. За разлика от Радев пък Европредседателството повиши рейтинга на Бойко Борисов. Рейтингът на НС продължавал да е много малък. ГЕРБ запазва първото си място, ако изборите бяха днес. БСП е се нарежда на второ място. Има лек отлив при Обединените патриотите, те имат практически равни позиции с ДПС, според Димитрова. \"Малкият коалиционен партньор се опитва да стане прекалено видим, за да направи впечатление на хората. Има особеност за българските коалиции. Вероятно тези вътрешни напрежения ги карат да търсят други позиции. Много ясно се вижда проруската позиция на Волен Сидеров. Все някой си дава сметка, че на евроизборите може да не се явят в тази корнфигурация\", каза Бояна Димитрова. Според нея в момента се опиппва почвата засъздаване на нова коалиция. Сподели:", "date": "2018.07.04", "title": "ГОРЕЩА ТЕМА! Шефът на \"Алфа рисърч\" Боряна Димитрова хвърли бомба: Доверието в Румен Радев падна, хейтърското му държание не се харесва"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%BC%D0%B5%D0%BB%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B0%D0%BC%D1%83%D0%B8%D0%BB-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news763025.html", "text": "Челен удар между два леки автомобила е станал около 11,30 часа днес до маслобойната в Самуил. Това съобщиха от ОДМВР - Разград. \"Фолксваген Голф\", управляван от 20-годишна жена с инициали И.А. от село Владимировци, пътува в посока от Разград към Самуил, на влажен пътен участък, опитвайки се да избегне животно, навлиза в лентата за насрещно движение и удря движещия се в обратна посока \"Фолксваген Голф\", шофиран от 52-годишен с инициали Г.С. от село Голям извор. В блъснатия Фолксваген е пътувало 4-членно семейство - водачът, 44-годишната му съпруга и двамата им сина на 20 и на 16 години. Откарани са в МБАЛ - Разград, където в момента се изяснява състоянието и травмите им. В колата на 20-годишната жена със стаж 3 месеца се е возела 52-годишната майка с инициали И.Х., която след преглед в болницата е освободена без сериозни наранявания. Продължава работата по изясняването на случая. Сподели:", "date": "2018.07.04", "title": "ПОРЕДНО МЕЛЕ! Катастрофа край Самуил, има пострадали"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BF%D1%80%D0%B8%D0%B7---%D1%81%D1%82%D0%B0%D0%B2%D0%B0-%E2%80%9C%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BB%D0%B8%D1%87%D0%BD%D0%BE%D1%81%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0%E2%80%9D-news763013.html", "text": "Българският министър – председател Бойко Борисов става “Европейска личност на годината”. На официална церемония в Сараево в четвъртък ще му бъде връчена престижната европейска награда \"Златен плакет - Европейска личност на годината“, присъдена му от Европейската независима агенция за избор на най-успешните европейските мениджъри и личности. Призът се дава на българския премиер за личното му ангажиране за икономическото сътрудничество в региона. Това е 38-ма Церемония по връчване на наградата, чиито носители досега са били най-изявените европейски лидери. Преди награждаването Борисов ще се срещне с председателстващия Съвета на министрите на Босна и Херцеговина Денис Звиздич, след това българският премиер ще приветства международния бизнес форум. Ден по-рано, в сряда, министър-председателят ще бъде в Солун, където ще вземе участие в четиристранната среща на правителствените ръководители на България, Гърция, Румъния и Сърбия. В рамките на форума ще се проведе и четиристранна среща на министрите на транспорта на България, Гърция, Румъния и Сърбия. Това ще бъде четвъртата среща на лидерите от България, Гърция, Румъния и Сърбия. Темите на разговора ще обхванат развитието връзките в региона - интерконектора с Гърция, проекта \"Солун-Кавала-Александруполис-Бургас-Варна-Русе\", както и проблемите на сигурността. Борисов винаги е акцентирал върху необходимостта отношенията между страните на Балканите да се развиват така, че да се гарантират мирът, стабилността и просперитета в тази част на Европа. Сподели:", "date": "2018.07.04", "title": "ЕКСКЛУЗИВНО В ПИК! Борисов с уникален приз - става “Европейска личност на годината”"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-23-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D0%B1%D0%B5%D0%B7-%D0%BA%D0%B0%D1%81%D0%BA%D0%B0-news763005.html", "text": "ОДМВР - Варна Починал е 23-годишният моторист, който пострада при катастрофата на ул. \"Янко Мустаков\". Това съобщиха от . Катастрофата станала на 3 юли т.г. около 10.40 часа на ул. \"Янко Мустаков\". 23-годишният мъж, управляващ мотоциклет \"Кавазаки\" без предпазна каска, по време на движението си губи контрол над превозното средство и се блъска в задната част на микробус \"Форд\", който завива наляво. При катастрофата е пострадал мъжът с инициали А.П. (водач на мотоциклета), който е настанен в Реанимацията на МБАЛ \"Св. Анна\" за наблюдение и лечение с множество фрактури и рани по цялото тяло. Тази сутрин мъжът е починал. По случая е образувано досъдебно производство. При инцидента леко е пострадал и водачът на микробуса (61 г.). Сподели:", "date": "2018.07.04", "title": "Почина 23-годишен моторист, катастрофирал без каска"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%82%D1%80%D1%8A%D0%BC%D0%BF-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news763011.html", "text": "Държавният глава Румен Радев поздрави президента Доналд Тръмп по случай националния празник на САЩ – Деня на независимостта. \"Стратегическият характер на двустранните отношения намира съдържателен израз в диалога и сътрудничеството ни по непрекъснато разширяващ се кръг от въпроси – политически, сигурност и отбрана, инвестиции, енергийна сигурност, образование, наука и култура, връзки между хората\", заявява в писмото си президентът Румен Радев. Държавният ни глава подчертава, че САЩ са ключов икономически партньор на България и ние се стремим да използваме пълния потенциал за развитие на търговските връзки. В писмото си Румен Радев пожелава на Доналд Тръмп крепко здраве и успешна работа за благоденствието на САЩ и на американския народ, съобщи прессекретариатът на държавния глава. Сподели:", "date": "2018.07.04", "title": "Румен Радев поздрави Тръмп за Деня на независимостта"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0-%D0%BD%D0%B0%D0%BF-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D0%BC%D0%B0%D0%B3%D0%B0%D0%B7%D0%B8%D0%BD%D1%87%D0%B5%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5-news763009.html", "text": "Данъчни инспектори запечатаха шест от осемте временни магазинчета, които са част от търговското изложение за български стоки на площад \"Тройката\" заради неиздаване на касови бележки, пише Дарик. До налагането на мярката се стигна, след като преди това служителите на приходното ведомство извършиха поредица от контролни покупки на принципа „таен клиент“. Действията са част от започналата активна лятна контролна кампания на НАП по българското Черноморие за спазване на данъчното и осигурително законодателство. Освен хотели, ресторанти, барове, магазини, паркинги и други търговски обекти, на мониторинг ще бъдат подложени борси и тържища, които снабдяват хотелите с храни и напитки. Сподели:", "date": "2018.07.04", "title": "Акция на НАП в Бургас! Запечатаха временни магазинчета по време на търговско изложение"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D0%B2%D1%80%D1%8A%D0%B7%D0%BA%D0%B8-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B8%D0%B7%D0%B4%D0%B8%D1%80%D0%B2%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%BF%D0%B0%D1%81%D0%BD%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87%D0%B8-%D0%BD%D0%B0-13-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news763000.html", "text": "Най-малко осем български тийнейджъри на възраст между 14 и 16 години са заподозрени, че са изнасилили момичето на 21 април в гориста местност край град Вупертал, преди случаен минувач да успее да я спаси. Според документ на министерството на вътрешните работи на провинция Северен Рейн-Вестфалия шестима от тийнейджърите вече са в полицейски арест, а за двама се предполага, че са заминали за България със семействата си. Заради възрастта на жертвата делото срещу тийнейджърите ще се гледа при закрити врата. Двама от най-малко осем тийнейджъри, заподозрени в групово изнасилване на 13-годишно момиче в Германия, са избягали в България и се издирват с помощта на Интерпол. Сподели:", "date": "2018.07.04", "title": "ГОРЕЩИ ВРЪЗКИ! Интерпол издирва в България опасни изнасилвачи на 13-годишно дете"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81-%D0%B0%D0%BF%D0%B5%D1%82%D0%B8%D1%82%D0%B8-%D0%BA%D1%8A%D0%BC-%D0%BB%D0%B5%D1%82%D0%B8%D1%89%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-news762999.html", "text": "Президентът на HNA Group Уанг Жиан загина при инцидент в Прованс, Франция, информираха от компанията. Уанг е паднал във вторник, а днес е починал от раните си, допълват от холдинга без да уточняват какво точно се е случило. В консорциум с български партньори HNA Group спечели концесия за летище Пловдив. Договорът трябваше да бъде подписан преди 2 седмици, но бе отложен заради административни проблеми. От HNA Group мълчат за бъдещето на летище Пловдив, а след трагичните обстоятелства около мистериозната смърт на Уанг Жиан не е изключено да се откажат от инвестицията край Пловдив. Темата за концесията вероятно ще бъде сложена на масата и по време на посещението на  китайския премиер Ли Къциян, който идва в България утре за срещата 16 + 1. Сподели:", "date": "2018.07.04", "title": "Почина шефът на компанията с апетити към летище Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%81%D1%81-%D0%B8%D0%B7%D0%B1%D1%80%D0%B0-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%B7%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-news763008.html", "text": "Ръководителят на Специализираната прокуратура Иван Гешев беше назначен за заместник-главен прокурор при ВКП. Решението беше взето единодушно на днешното заседание на Прокурорската колегия на Висшия съдебен съвет. Предложението е на главния прокурор Сотир Цацаров. Той заяви, че към него има подробни мотиви. Така, без въпроси и дебат, предложението му бе подкрепено единодушно от кадровиците. Преди около две седмици колегията трансформира свободна щатна бройка за прокурор във ВКП и откри място за пети заместник-главен прокурор. Ресорът на Гешев ще бъде предимно осигуряване на методическо ръководство на специализираните органи. До миналата година главният прокурор имаше петима заместници. Но единият от тях – Евгени Диков, беше избран за член на Висшия съдебен съвет. Другият – Борислав Сарафов пък оглави Националната следствена служба. Тогава ВСС съкрати единия щат и така останаха четирима заместници. Пенка Богданова и Мария Шишкова са заместник-главни прокурори при ВКП, Ася Петрова – при Върховната административна прокуратура, а Сарафов – заместник-главен прокурор по разследването. Съкращаването на бройката обаче се оказва проблем, защото обемът от работа на ръководния екип на държавното обвинение значително нарасна. Същевременно с оглед нуждата от засилена методическа помощ на специализираните прокуратури е необходим още един заместник, който да поема тази част от работата в държавното обвинение, както и да осъществява ефективно оперативно взаимодействие с органите за борба с корупцията, каза преди две седмици главният прокурор. Иван Гешев има 22 юридически стаж. Той е завършил „право“ във Висшия институт на МВР. От 1995 г. работи в съдебната система. Първо е бил следовател, в периода 2006-2012 г. прокурор в Софийската районна прокуратура, след което  е повишен в СГП. През юли 2016 г. бе избран за шеф на Специализираната прокуратура. Същевременно днес Прокурорската колегия назначи за заместник-градски прокурор Емил Петров. Предложението е на градския прокурор на София Емилия Русинова. Кадровият орган трябваше да запълни и състава на Комисията за атестирането и конкурсите, защото изтече едногодишният мандат на представителите на професионалната квота. Според Правилата за работа на Прокурорската колегия, комисията се състои от петима кадровици, един обвинител, избран от Общото събрание на Върховната административна прокуратура, петима, избрани от ВКП и двама, посочени от Общото събрание на Националната следствена служба. От името на ВАП и националното следствие бяха номинирани точно толкова магистрати, колкото са необходими за запълване на състава на КАК. Това са Симона Попова от Върховната административна прокуратура и Наталия Василева и Лъчезар Лазаров от НСлС. И тримата и в момента са членове на КАК. От ВКП обаче бяха издигнати само две кандидатури – Петя Маринова и Емилия Пенева, които също вече имат един мандат в състава на комисията за атестирането. Необходими са още трима души, но на проведеното общо събрание на ВКП вчера не са били направени други номинации. Прокурорите са поискали промяна на правилата за работата на ПК на ВСС, които тепърва ще бъдат обсъдени. Затова днес кадровиците взеха решение до попълване на състава на КАК с новоизбраните членове, комисията да осъществява правомощията си в такъв състав, в какъвто е в момента. Сподели:", "date": "2018.07.04", "title": "ИЗВЪНРЕДНО! ВСС избра Иван Гешев за заместник на Цацаров"}
{"url": "http://pik.bg/%D0%BC%D1%8A%D0%BB%D0%BD%D0%B8%D0%B8-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%B4%D0%B2%D0%B5-%D0%BA%D1%8A%D1%89%D0%B8-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news762965.html", "text": "Светкавици от буря, извила се посред нощ в района на Монтана, запалиха домовете на две семейства. Екипи от огнеборци са пристигнали на мястото на пожарите и са потушили пламъците. Пострадали хора няма, но на жилищата са нанасени щети, съобщиха от Областната дирекция на МВР. Бурята с дъжд, гръмотевици и мълнии се стоварила над Северозапада във вторник след полунощ. Към 2.30 часа мълния ударила къща в село Долна Рикса, собствност на местен жител. Избухналият огън унищожил 110 кв.м. покривна конструкция, 5 броя бяла и черна техника, домашно имущество, и мебели. Извиканите в селото пожарникари загасили огъня и спасили две съседни сгради. Час по- късно – към 3,30 часа посред бурята пламнала и къща на жителка на град Бойчиновци. Пожарът изпепелил 100 кв.м. покривна конструкция, домашно имущество, мебели, бяла и черна техника, строителни материали и земеделски инвентар. Огнеборците се отзовал на мястото бързо и спасили съседна сграда. Предполагаемата причина и за втория пожар е паднала мълния. Сподели:", "date": "2018.07.04", "title": "Мълнии подпалиха две къщи в Монтанско"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BF%D0%BB%D0%B0%D1%89%D0%B0-2-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B0%D0%BD%D1%82%D0%BE%D0%BD-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-news762962.html", "text": "Лудогорец ще плати огромните за българските стандарти 2 милиона евро за защитника Антон Недялков, пише столичен всекидневник. Трансферът на бившия капитан на ЦСКА от американския Далас в Разград предизвика огромен скандал в Борисовата градина и доведе до взаимни обвинения между фенове и акционери в клуба. Защитникът бе продаден от ЦСКА в края на миналата година в САЩ за милион и половина долара, но само шест месеца по-късно той се завръща в българското първенство при големия конкурент за 2 милиона и 400 хиляди долара. Недялков ще получава и огромна заплата за българските стандарти. Неговото годишно възнаграждение ще е на стойност 400 000 евро. Подобен трансфер е невиждан в българския футбол през последните повече от десет години. Сподели:", "date": "2018.07.04", "title": "Лудогорец плаща 2 млн. евро за Антон Недялков"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B0%D0%B3%D0%B0%D1%82-%D0%B2%D0%B5%D0%BD%D1%86%D0%B8%D1%82%D0%B5-%D0%B7%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%80%D0%B5%D0%B4-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%BE%D0%BF%D0%B5%D0%BB%D0%BE%D1%82-news763012.html", "text": "От музея разпросраниха и списък на част от хората и институциите, които изпратиха съболезнователни писма и венци на поклонението: • Президентството; Министър-председател Бойко Борисов; МВР; Министерство на отбраната; Генерално консулство на Република България в Солун; Председател на НС • Кмет на София Йорданка Фандъкова; Община Русе; Областен управител Русе; Община Добрич; Град Плиска; Община Каспичан • НВИМ; РАМ Пловдив; РВИМ Плевен; РИМ Плевен; Сдружение на българските музеи; РИМ Пазарджик; РИМ Велико Търново; Национален музей на република Южна Осетия • Румен Петков председател на ПП АБВ; БСП • БАН; Център за славяно-византийски проучвания „Иван Дуйчев“; Фондация „Славяни“ • проф. Виолета Нешева; Васил Божков; Павел Георгиев • „Асарел-Медет“ АД Министър-председател Бойко Борисов; заместник министър-председател Валери Симеонов; Министър на отбраната Красимир Каракачанов; министър за Българското председателство на Съвета на Европейския съюз Лиляна Павлова; Мин. на културата; Мин. на Туризма • Община Бургас; Столична община; Община Благоевград; Община Каспичан; Община Чипровци; Село Искрец; Община Кюстендил • РИМ Бургас; Национален политехнически музей • БСП; ГЕРБ • БНТ; БНБ; Съюз на Архитектите; Институт по Балканистика с център по тракология; Национална Библиотека „св. св. Кирил и Методий“; Агенция Митници; Българска православна църковна община в Истанбул; Сдружение Плиска (гр. Шумен); УНИБИТ; Съюз на тракийските дружества в България; ТВ СКАТ • Братя Диневи; Васил Божков; Цветанка Шмит Опелото на проф. Божидар Димитров ще е на 5 юли 2018 г. в 10.30 часа в църквата „Св. Седмочисленици“, София, ул. „Граф Игнатиев“ 25. Това съобщиха от НИМ. Днес бе поклонението пред професора в Слънчевата зала на националния исторически музей. По решение на семейството на проф. Димитров поднесените венци ще бъдат положени пред паметника на Васил Левски в София още днес. Сподели:", "date": "2018.07.04", "title": "ИЗВЪНРЕДНО В ПИК! Полагат венците за Божидар Димитров пред паметника на Васил Левски! Опелото на професора ще е утре"}
{"url": "http://pik.bg/%D0%B2%D0%B0%D0%B6%D0%B5%D0%BD-%D1%81%D1%8A%D0%B2%D0%B5%D1%82-%D0%BA%D1%83%D1%80%D1%88%D1%83%D0%BC-%D1%81%D0%B5-%D0%BB%D0%B5%D0%B5-%D1%81%D0%B0%D0%BC%D0%BE-%D0%B4%D0%BE-40-%D0%B8%D1%8F-%D0%B4%D0%B5%D0%BD-%D0%BE%D1%82-%D1%83%D0%BF%D0%BB%D0%B0%D1%85%D0%B0-news762960.html", "text": "Леенето на куршум е древен метод срещу страх, който обаче се използва и до ден днешен. По нашите земи се практикува вече над 500 години. Методът се предава през поколенията устно чрез жените в рода. Ако не случат на дъщери или внучки, може и на приятелки. Вещите в този метод са категорични, че той се използва срещу уплаха, обща слабост, безсъние, тревожност и нощно напикаване. Най-общо може да се каже, че това е древен способ да се прогони стрес. При леенето на куршум парче олово се разтопява на огън в меден съд, след което се пуска в студена вода. Тогава металът се разпръсква на малки парченца или образува някаква фигура. По нея може да се тълкува от какво точно се е уплашил човек. Тя символизира страха ни от определено нещо. Ако отливката на куршума приеме формата на човек, това означава, че някой ни е изплашил, ако пък е животно - значи то е причината за нашия страх. Доста често при леенето на куршум се случва многократно той да не се събира и да трябва процедурата да се повтаря. Вещите в тайнството са категорични, че куршумът трябва да се лее не по-късно от 40 дни от датата на случката, предизвикала силния страх и стрес. Защото след това страхът \"оживява\" и никой вече няма да може да помогне на страдащия да се справи с него и да го преодолее. Другото важно условие за ефект от приложението на метода е вярата. В изцелението и прогонването на страха трябва да е убеден както изплашеният човек, така и този, който му лее куршума. Сподели:", "date": "2018.07.04", "title": "Важен съвет! Куршум се лее само до 40-ия ден от уплаха"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0-%D1%81%D0%BB%D0%B5%D0%B4%D0%B5%D0%BD%D0%B5-%D0%B8-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B4-news763016.html", "text": "От информацията не става ясно дали същата група има връзка и със самото убийство на Стаменов, който бе директор на звено \"Фискален контрол\" в НАП-София. Той бе застрелян в центъра на София, на ул. Дунав\", в служебния си автомобил на 18 декември 2017 г. Няколко седмици по-късно той почина от раните си. Според събраните доказателства групата е решавала чрез брутални силови действия (и срещу солидно заплащане) финансови спорове в полза на някоя от страните, поемала е и е изпълнявала поръчки за „наказателни акции“ срещу конкретни хора, или е възлагала изпълнението им на трети лица. Събрани са доказателства, че групата е възлагала поръчки за следене и нанасяне на побой над застреляния на 19 декември 2017 г. в София директор на звено „Фискален контрол” в НАП Иво Стаменов. Специализираната прокуратура обвини четирима за участие в група за рекет, поръчала следене и побой над застрелян в София данъчен служител, съобщиха от там. Специализираната прокуратура повдигна обвинения на четирима участници в организирана престъпна група за рекет, действала на територията на София и други градове в страната от март 2016 г. Трима от обвинените, в т.ч. ръководителят на групата (който е брат на народен представител), бяха задържани на 3 юли 2018 г. при специализирана операция на ГДБОП и Специализираната прокуратура в София, Приморско и Белово. Четвъртият участник в момента е в Бургаския затвор, където изтърпява присъда за незаконно притежание на оръжие. Сред основните задачи на разследващите дейността на престъпната група е да установят дали нейни участници, или лица, на които са възлагани поръчки за насилствени действия, имат връзка с покушението над данъчния служител. Сподели:", "date": "2018.07.04", "title": "ПЪРВО В ПИК! Спецпрокуратурата обвини четирима за следене и побой над застреляния в София данъчен Иво Стаменов! Тарторът е брат на депутат"}
{"url": "http://pik.bg/%D0%BE%D1%82%D0%B2%D0%B0%D1%80%D1%8F%D1%82-%D0%B3%D1%80%D0%BE%D0%B1%D0%B0-%D0%BD%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D1%8F%D0%BF%D0%BE%D0%BD%D1%81%D0%BA%D0%B0%D1%82%D0%B0-%D0%BC%D1%83-%D0%B4%D1%8A%D1%89%D0%B5%D1%80%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news763022.html", "text": "Смятаната за първородна дъщеря на легендарния щангист Секаи Мори пристигна в Истанбул. Днес предстои гробът на великия спортист да бъде отворен. Ексхумацията ще бъде направена след като японката заведе дело за бащинство, а адвокатите й поискаха ДНК анализ. Майката на Секаи е японска журналистка. Двамата с Наим се запознават по време на Олимиадата в Сеул през 1988 г. След това японката идва да живее с Наим в Анкара, но след раждането на Секаи майката и дъщерята се връщат в Япония. Според някои твърдения баща и дъщеря не са се виждали след това, а според други - в даден период те общували, но после връзката им прекъснала, съобщава \"Родопи24\". В интервю преди десетина години Сюлейманоглу бе казал, че има четири дъщери - две от една майка, а другите две от различни. Сподели:", "date": "2018.07.04", "title": "ОТВАРЯТ ГРОБА НА НАИМ СЮЛЕЙМАНОГЛУ! Японската му дъщеря пристигна в Истанбул"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%81%D0%B8%D0%BD%D0%BE%D0%B2%D0%B8%D1%82%D0%B5%D0%BB%D0%B8%D1%82%D0%B5-%D1%89%D0%B5-%D0%B8%D0%BC%D0%B0%D1%82-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%BE%D1%82%D0%BF%D1%83%D1%81%D0%BA-news762974.html", "text": "Правителството прие промени в Наредбата за работното време, почивките и отпуските, с които се регламентира ползването на 365 дни отпуск при осиновяване на дете до 5-годишна възраст. Новият вид отпуск беше въведен с изменения в Кодекса на труда, които влизат в сила на 1.07.2018 г. С промените в наредбата се уреждат редът и условията на ползване, включително изискванията за представяне на удостоверителни документи, обстоятелствата за прекратяване и прехвърляне на права по отношение на отпуска при осиновяване на деца до 5-годишна възраст и на допълнителния отпуск при отглеждане на дете до 2-годишна възраст, ако след изтичане на отпуска в размер на 365 дни, детето не е навършило 2- годишна възраст. Усъвършенства се и уредбата за сумираното изчисляване на работното време. Измененията целят преодоляване на констатираните при прилагането на наредбата проблеми. С тях ще се гарантират правата на работниците и служителите и на работодателите при сумирано изчисляване на работното време, като се въвежда еднакъв подход в трудовото и осигурителното законодателство при отчитане на отпуска за временна неработоспособност, бременност, раждане и осиновяване и се постига в максимална степен справедливост при заплащането в съответствие с реално положения труд. Сподели:", "date": "2018.07.04", "title": "ОФИЦИАЛНО! Осиновителите ще имат една година отпуск "}
{"url": "http://pik.bg/%D0%BD%D0%BE%D1%89%D0%BD%D0%B8%D1%82%D0%B5-%D0%B2%D1%8A%D0%BB%D1%86%D0%B8-%D0%BD%D0%B0-%D0%BF%D1%83%D1%82%D0%B8%D0%BD-%D0%B2%D0%BB%D0%B8%D0%B7%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news762955.html", "text": "Мотористите от клуб \"Нощните вълци\", които често са наричани \"рокерите на Владимир Путин\", ще влязат днес в България от Македония, следвайки маршрута на автошествието \"Славянский мир 2018\". Рокерите ще преминат през Руенския манастир, Кюстендил и ще стигнат до София. Походът е организиран от организацията \"Руски мотоциклетисти\" и ще се проведе по пътищата на Русия, Беларус, Балканите и Европа. Целта му е да насочи вниманието към обединението на славянските народи и да популяризира славянската култура и християнските ценности, заявяват организаторите. В София \"нощните вълци\" ще посетят храм-паметника \"Св. Ал. Невски\", Руската църква, Паметника на съветската армия и ще дадат пресконференция. В петък походът продължава към Сърбия. Нощните вълци преминават през България за поредна година. Миналата година походът им предизвика гневни реакции и протести, а през 2016-а се стигна и до сблъсъци. Демонстрантите се обявиха срещу \"масовата програма на правителството на Русия за събуждане на русофилски и комунистически чувства сред българите.\" Сподели:", "date": "2018.07.04", "title": "\"Нощните вълци\" на Путин влизат в България"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%BD%D0%B8-%D0%B8%D0%BD%D1%81%D1%82%D0%B8%D1%82%D1%83%D1%82%D0%B8-%D1%81-%D0%BE%D0%BD%D0%BB%D0%B0%D0%B9%D0%BD-%D0%B8%D0%BD%D1%82%D0%B5%D1%80%D0%B2%D1%8E-news762973.html", "text": "Правителството одобри проект на Закон за изменение и допълнение на Закона за закрила и развитие на културата. Една от промените предвижда на интернет страницата и/или видеоканала на Министерство на културата да се излъчват на запис заседанията на конкурсните комисии на конкурсите за директори на държавни културни институти и събеседването с кандидатите. Това ще гарантира прозрачност на избора и косвен контрол върху дейността на конкурсните комисии. Ще се осигури провеждането на ясно и видимо състезание на кандидатите, а от друга страна ще увеличи доверието в институциите. Втората промяна в закона е за преодоляване на практически затруднения в работата на Управителния съвет на Национален фонд „Култура“. Предвижда се при невъзможност на министъра на културата да присъства на заседанието на УС, по изключение да бъде заместван от упълномощен от него заместник-министър. Сподели:", "date": "2018.07.04", "title": "Кандидат шефовете на културни институти с онлайн интервю "}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%B0%D0%B4%D0%B6%D0%BE%D0%B2%D0%B0-news763017.html", "text": "научи ПИК. За черната вест съобщи в социалната мрежа журналистът Лео Богдановски. \"След кратко боледуване е починала народната певица Надежда Аджова. Поклонението ще се състои на 6 юли, петък, от 11:00 часа, в ритуалната зала на Централните софийски гробища. Поклон!\", написа той. В официалната страница на сестри Аджови също се появи кратко съобщение: \"Вярваме, че половинката от сестри Аджови е на по-добро място и невероятният ѝ глас звучи в небесния хор от ангели! Благодарим за стотиците песни и незабравими мигове на сцената и в живота! Поклон!\". Осиротя най-обичаният дует, изпълняващ народна музика и нас - сестри Аджови, след като една от близначките, Надежда, се пренесе в небесния хор на ангелите, Сподели:", "date": "2018.07.04", "title": "СКРЪБНА ВЕСТ! Почина народната певица Надежда Аджова"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B2%D0%B0-%D0%BD%D0%B0%D0%B4-5-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B8%D0%B2%D0%BE%D0%B3%D1%80%D0%B0%D0%B4%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-news762971.html", "text": "Правителството одобри допълнителни разходи в размер на 5 760 000 лв. по бюджета на Министерство на земеделието, храните и горите за 2018 година. Със средствата ще бъдат закупени противоградови ракети, във връзка с усложнената метеорологична обстановка в страната. Изпълнителна агенция „Борба с градушките“ извършва дейности по защита на земеделската продукция от градушки в областите Видин, Монтана, Враца, Плевен, Пазарджик, Пловдив, Стара Загора и Сливен на площ от 17 милиона декара. В началото на 2018 г. Агенцията разполага с 3 608 броя противоградови ракети, представляващи остатък от предходната 2017 г. Съгласно действащ договор през месец април 2018 г. са заявени и доставени за дозареждане 5000 броя ракети, като общата наличност към началото на активния сезон е 8 608 броя. През месеците май и юни е извършена доставка на още 6 000 ракети. От началото на активния сезон по градозащита за 2018 г. - 24.04.2018 г., до 22.06.2018 г. са осъществени 194 активни въздействия, обработени са 1 009 градоопасни облака и са изстреляни 9 785 ракети. Към настоящия момент изпълнителната агенция разполага с 4 823 броя ракети. Сподели:", "date": "2018.07.04", "title": "Правителството дава над 5 милиони за нови противоградови ракети"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%82%D1%83-%D1%80%D0%B0%D0%B7%D0%B4%D0%B0%D0%BB-170-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B4%D0%B8%D0%BF%D0%BB%D0%BE%D0%BC%D0%B8-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8-%D1%81%D0%B5%D0%B7%D0%B8%D1%80%D0%B0%D1%85%D0%B0-%D1%86%D0%B0%D1%86%D0%B0%D1%80%D0%BE%D0%B2-news763036.html", "text": "Великотърновският университет е издал незаконни свидетелства за професионална квалификация \"учител\" на 170 италианци, констатира проверка на Министерството на образованието. Ректорът на висшето училище проф. Христо Бонджолов трябва да анулира дипломите, посочват от МОН. За случая е сезиран главният прокурор Сотир Цацаров. Проверката е направена в средата на април тази година. В нея се констатира, че има подправено решение на Академичния съвет по отношение на обучението на италианците. Ректорът проф. Христо Бонджолов коментира за БНР, че проверката е тенденциозна, която, по думите му, цели да възпрепятства предстоящата акредитация на ВТУ. \"Това е курс, педагогическа квалификация, разбира се, че са законни дипломите\", каза проф. Бонджолов за издадените дипломи. Италианците са обучавани дистанционно и са платили такса от 400 лева за курса. Проверката констатира, че италианците с незаконните свидетелства за учител са били и незаконно записани, и незаконно обучавани в Европейския политехнически университет в Перник. Сподели:", "date": "2018.07.04", "title": "СКАНДАЛ! ВТУ раздал 170 незаконни дипломи на италианци, сезираха Цацаров"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B4%D0%BF%D1%81-%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D1%81-%D1%83%D0%B1%D0%B8%D1%82%D0%B8%D1%8F-%D0%B4%D0%B0%D0%BD%D1%8A%D1%87%D0%B5%D0%BD-%D0%B8%D0%B2%D0%BE-%D1%81%D1%82%D0%B0-news763038.html", "text": "Братът на депутата от ДПС и бивш народен избраник от ГЕРБ Димитър Аврамов е забъркан в аферата с убития данъчен Иво Стаменов, научи ПИК от близки до разследването. Както съобщихме преди минути, специализираната прокуратура обвини четирима души за участие в група за рекет, поръчала следене и побой над застреляния в София през декември 2017 г. директор на звено \"Фискален контрол\" в НАП Иво Стаменов. Разследващите се опитват да установят дали членовете на групата са стреляли по данъчния, който почина в болница от раните си, или са поръчали стрелбата срещу него на някого. Имената на четиримата не се съобщават, но се казва, че ръководителят на групата е брат на народен представител. Срещу въпросния депутат Димитър Аврамов вървят няколко дела за търговия с влияние. Организираната престъпна група за рекет е действала на територията на София и други градове от март 2016 г., се казва в съобщението на спецпрокуратурата. Трима от обвинените са задържани на 3 юли при спецакция в София, Приморско и Белово. Четвъртият участник пък пребивава в Бургаския затвор за незаконно притежаване на оръжие. \"Според събраните доказателства групата е решавала чрез брутални силови действия (и срещу солидно заплащане) финансови спорове в полза на някоя от страните, поемала е и е изпълнявала поръчки за \"наказателни акции\" срещу конкретни хора, или е възлагала изпълнението им на трети лица\", се казва в съобщението. Има доказателства, че групата е възлагала Иво Стаменов да бъде следен и бит. Сподели:", "date": "2018.07.04", "title": "РАЗКРИТИЕ НА ПИК! Братът на депутат от ДПС е обвиненият за аферата с убития данъчен Иво Стаменов!"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%81%D1%8A%D0%B6%D0%B8%D0%B2%D1%8F%D0%B2%D0%B0%D1%82-%D0%B1%D0%B4%D0%B6-%D1%81-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B8%D0%BD%D0%B6%D0%B5%D0%BA%D1%86%D0%B8%D1%8F-%D0%BE%D1%82-104-%D0%BC%D0%BB%D0%BD-%D0%BB%D0%B5%D0%B2%D0%B0-news762978.html", "text": "Правителството одобри допълнителни плащания от централния бюджет към Министерството на транспорта, информационните технологии и съобщенията в размер на 103 728 000 лв. Сумата ще бъде предоставена на „Холдинг БДЖ“ ЕАД като възмездна финансова помощ, която следва да бъде възстановена до 28 декември 2020 г. Средствата се предоставят на холдинга за погасяване на задълженията по Втория облигационен заем, сключен през 2007 г. Сподели:", "date": "2018.07.04", "title": "ОКОНЧАТЕЛНО! Съживяват БДЖ с финансова инжекция от 104 млн. лева"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%B5%D0%BD-%D1%82%D0%BE%D0%B2%D0%B0%D1%80%D0%B5%D0%BD-%D0%BA%D0%BE%D1%80%D0%B8%D0%B4%D0%BE%D1%80-%E2%80%9E%D0%B0%D0%BB%D0%BF%D0%B8%D0%B9%D1%81%D0%BA%D0%BE-%D0%B7%D0%B0%D0%BF%D0%B0%D0%B4%D0%BD%D0%BE-%D0%B1%D0%B0%D0%BB%D0%BA%D0%B0%D0%BD%D1%81-news762977.html", "text": "Правителството одобри Меморандум за създаването на Изпълнителен съвет за железопътен товарен коридор „Алпийско-Западно Балкански“. Коридорът е част от създадената през 2010 г. европейска железопътна мрежа за конкурентоспособни товарни превози, в която попадат общо 9 жп направления. Новосъздаденият коридор, който преминава през Австрия, Словения, Хърватска, Сърбия и България, има за цел да подобри свързаността и стокообмена със страните от Западните Балкани. През март 2018 г. Европейската комисия взе решение за създаване на коридора, а съгласно законодателството на Съюза, той следва да започне да функционира в рамките на две години. Меморандумът регламентира създаването на Изпълнителен съвет, който да управлява и да следи изпълнението на заложените цели, свързани със засилване на търговските връзки по това направление. Сподели:", "date": "2018.07.04", "title": "Правителството одобри създаването на железопътен товарен коридор „Алпийско-Западно Балкански\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%82%D1%80%D1%83%D1%81%D0%BE%D0%B2%D0%B5%D1%82%D0%B5-%D0%B2-%D0%B1%D1%81%D0%BF-%D0%B8-%D0%B3%D1%80%D0%B5%D1%88%D0%BA%D0%B8%D1%82-news762984.html", "text": "Бившият председател на Българската социалистическа партия Михаил Миков даде ексклузивно интервю за агенция ПИК, в което коментира трусовете в БСП и грешките на червената лидерка Корнелия Нинова. - Големият въпрос е кои са съюзниците на БСП и когато беше разтурена коалицията \"БСП лява България\", този въпрос мина без особено обсъждане. Сега виждаме, че и новият, по-тесен формат на коалицията намалява с излизането на знакова партия, каквато е БЗС \"Александър Стамболийски\". Стои големият въпрос - кои са съюзниците? Защото в лявото пространство се очертават няколко леви формации, които ще бъдат помежду си конкуренция, а не обединени за изработване и постигане на резултати от обща лява политика, каквато има нужда България. - Този въпрос доста се търкаля в публичното пространство. Не е добре, когато се вдига шум около един такъв въпрос. Очевидно с изявленията на председателката Нинова, че той ще напусне политиката въобще, се създава една друга среда по отношение на подадената оставка. Плъзват редица слухове, недомлъвки и внушения, които са вредни за цялостната обстановка и в парламентарната група, и в партията. - Разбира се, че има проблем. И този проблем трябва да има много сериозно обсъждане в партията. Поне в момента аз не виждам някаква нагласа в ръководството да постави този проблем на сериозна дискусия - кои са съюзниците, какво трябва да направим, за да може лявото в България и в по-широк смисъл, хората, които искат едно друго развитие на България, да се обединят в коалиция. Това е тежък дефицит на актуална политика в БСП. - Аз също съм чувал за такова развитие по отношение на Жельо Бойчев. И колкото и да се правеха опити да се неглижира и да се затисне тази информация, очевидно предизвика доста сериозен трус вътре в Българската социалистическа партия. А и останаха доста въпроси в обществото. - Очевидно е, че няма друг такъв случай, което предопредели в известна степен и резултатите от тази най-тежка, най-отговорна парламентарна процедура. Резултатът беше далеч от това, което може да се очаква от един вот на недоверие. Най-малко като създаване на нагласи в обществото. Нямам ясно обяснение и повечето политически коментатори също не могат да открият обяснение за такъв тип антипарламентарно и антиопозиционно поведение. - Това е факт и е констатирано от политическите наблюдатели. Очевидно е, че БСП не може да даде онзи очакван от обществото импулс за промяна на политиката, както и пътя за тази промяна. - Има проблеми и те се виждат на различни места в страната. И конкретно има един най-голям проблем - това е проблемът с демотивацията. Демотивация на партийните членове, демотивация на актива, което се отразява пряко и върху поведението. Това са тежки проблеми, които все повече се задълбочават. Водената отгоре политика на разделяне на хората в партията на свои и чужди, на такива, по отношение на които ще се оказва подкрепа, и на други, които постоянно са подлагани на натиск - знаете, че в редица организации се извършва такъв натиск, много често в разрез с устава на партията, водят до отдръпване и демотивация. Тези проблеми, съпроводени с коалиционните проблеми, това обезкървява БСП. - Не може да се каже с една дума, но най-важното е да има промяна на стила на управление, засилване на колективното начало, подаване на обединителни, а не на разединителни сигнали, както вътре в БСП, така и в лявото пространство. - Това, че нашата дума не се приема от ръководството, това е свързано с поведението му. Всеки аргумент, различен от този на ръководството, се приема като враждебен и по-скоро се тръгва по линията на търсене на врага с партиен билет, отколкото анализ, аргументи, дискусия и решения и оттам обединени действия. Сподели:", "date": "2018.07.04", "title": "САМО В ПИК! Михаил Миков с ексклузивно интервю пред медията ни за трусовете в БСП и грешките на Корнелия Нинова"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B2-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B4%D0%BE%D0%B1%D1%80%D0%B5%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%BA%D1%8A%D0%BC-%D0%BA%D1%83%D1%80%D0%B8-%D0%B8-%D0%BA%D0%B8%D1%80%D0%B8-%D0%BD-news762936.html", "text": "Ръководството на БСП окончателно вбеси структурата си след опитите за задкулисно кадруване и ги накара да заяват: \"Монтанчани не ви обичат и не ви искат!\". Това стана, след като лидерката Корнелия Нинова и заместникът й Кирил Добрев, наричани напоследък в партията \"Кури и Кири\", наложила креатурите си в местното ръководство чрез манипулации, затриха почти напълно местната младежка организация и лишиха ръководството от всички доказани кадри на БСП в града. Така Общинския съвет на БСП Монтана вече е с 21 души по-малко, а от него отпаднаха 8 от общо десетте партийни секретари, бившите депутати Руси Статков и Марин Маринов, бившият областен управител и бившият кмет на града. На форума на младежката организация пък са се явили само трима души, а след нелегитимния избор на ръководството й, червените младежи в града пуснаха клип с шеметен младежки танц, върху чиито кадри е изписан текстът: \"Поздрав за неуставно изхвърлените социалисти от Общинския съвет на БСП в Монтана. Приятели, вие бяхте изхвърлени оттам, където няма идеали, където отсъства духовна визия. Където няма хоризонт за бъдещето на България. Там, където политиката е задкулисие. Ще обявим общинското ръководство на БСП за нелигитимно. Ще докажем на монтанските граждани, че ние сме истинските социалисти в Монтана. Историята ще признае някога нашата инициатива и борба за опазим историческата памет на Монтана. Кураж, социалисти! Борбата продължава!\" \"Монтанчани не ви обичат и не ви искат\" заявява Илия Миладинов: \"Е, ГОСПОДА БИЗНЕС – СОЦИАЛИСТИ ВСЕ ПО ЧЕСТО ЩЕ ВИ СТАВА ТРУДНО ДА РЕАЛИЗИРАТЕ СВОЯ БИЗНЕС ПЛАН. И знаете ли защо ? Защото ви разбраха, разбраха, че сте безскрупулни и нагли в своите планове да постигате задкулисните си планове. Не може непрекъснато да използвате тази организация за свои цели и едновременно да сте кадровици в нея. А, засрамете се най-после и оставете Монтанското младежкото БСП да си избере свой председател. Що за наглост и простотия проявявате и упражнявате натиск, достигащ до дипломатична заплаха спрямо малкото /11/ младежи в областта .  Е, ГОСПОДА БИЗНЕС – СОЦИАЛИСТИ ВСЕ ПО ЧЕСТО ЩЕ ВИ СЕ СЛУЧВАТ ТАКИВА ИЗНЕНАДИ. Социалистите ви надушиха и за нищо оптимистично не се надявайте.\" В момента социалистите в Монтана подготвят документи, с които да сезират ревизионната комисия в БСП. Подобно било положението и във Враца. А най-знаков е фактът, че самата Корнелия Нинова е родом от този край и по-точно от врачанското село Крушовица, а е учила в тамошното село Мизия. Очевидно социалистите в региона никак не са поласкани от този факт. Освен събитията в Монтана и Враца, невралгична точка за \"Кури и Кири\" в момента е и предстоящия събор на столетницата на Бузлуджа, чиито надслов бе сменен. Първоначално той трябваше да гласи \"Нов курс за България\", но след публикации в медиите в ръководството на БСП се страхували, че злоумишленици могат да задраскат буквата \"с\" в думата \"курс\" и затова променили надслова на \"Визия за България\", която червените ще обсъждат на пленум на 21 юлли. Сподели:", "date": "2018.07.04", "title": "РАЗКРИТИЕ НА ПИК! Червените в атака срещу Нинова и Добрев, Монтана изригна към \"Кури и Кири\": Не ви обичаме и не ви искаме!"}
{"url": "http://pik.bg/%D0%BF%D0%BE-%D1%82%D1%8A%D0%BC%D0%BD%D0%B8-%D0%B4%D0%BE%D0%B1%D0%B8-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%B2-%D1%81%D0%BE%D1%84%D0%B8%D1%8F-%D0%B1%D0%B0%D0%B1%D0%B0%D0%B8%D1%82%D0%B8-%D1%81%D0%B8-%D1%80%D0%B0%D0%B7%D0%BC%D0%B5%D0%BD%D1%8F%D1%82-%D1%8E%D0%BC%D1%80%D1%83%D1%86%D0%B8-news762994.html", "text": "Зверско среднощно меле се е разиграло в столицата. Това стана ясно от видео, публикувано във Фейсбук групата „Забелязано в София“. От кадрите не става ясно къде и кога по-точно се е случило всичко. Всичко обаче е стартирало с горещ разговор между двама мъже. Застанали близо до стар Мерцедес мъжете спорят на висок глас. Изведнъж обаче започват да си разменят удари. Юмручната им схватка продължава няколко минути. След кратки физически сблъсъци собственикът на колата, който е гол до кръста, решава да се скрие обратно във возилото си. Опонентът му обаче не се спира и решава, че ще продължи саморазправата като в един момент дори чупи прозореца на шофьорската врата. Съвсем необезпокоявано от случващото се авер на шофьора отваря дясната врата на колата и преди да се качи във возилото казва на другия разярил се мъж: „Айде стига толкова“. Какво обаче се е случило след това не става ясно, тъй като видеото спира. Сподели:", "date": "2018.07.04", "title": "ПО ТЪМНИ ДОБИ! Зверско меле в София! Бабаити си разменят юмруци"}
{"url": "http://pik.bg/%D1%87%D0%B5%D1%80%D0%B5%D0%BD-%D0%B4%D0%B5%D0%BD-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B8%D0%B7%D0%BF%D0%BB%D1%83%D0%B2%D0%B0-%D0%BE%D1%82-%D0%B4%D1%83%D0%BD%D0%B0%D0%B2-news762950.html", "text": "На ужасяваща находка се натъкнали случайни хора във видинското село Арчар. Труп на мъж е изплувал от водите на Дунав, съобщиха от пресцентъра на областната дирекция на МВР. Вчера свидетелите съобщили в полицията за случилото се. Тялото на удавника изплувало близо до бившата помпена станция в землището на селото. Оперативна група извършила оглед на място, разследващите не са констатирали следи от насилствена смърт. Установена била самоличността на мъжа – 61-годишен видинчанин. Трупът е транспортиран за аутопсия във видинската болница. По случая е образувано досъдебно производство. Това е третият смъртен случай днес, след като момче от Симеоновград се самозапали след битов скандал, а рано тази сутрин мъж с психични проблеми се хвърли от 8-мия етаж в Бургас. Сподели:", "date": "2018.07.04", "title": "ЧЕРЕН ДЕН! Труп на мъж изплува от Дунав"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%86%D0%B0%D1%86%D0%B0%D1%80%D0%BE%D0%B2-%D1%81%D0%B5-%D0%BE%D1%82%D1%87%D0%B5%D1%82%D0%B5-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BA%D1%8A%D0%B4%D0%B5-%D0%B8-%D0%B7%D0%B0-%D0%BA%D0%B0%D0%BA%D0%B2%D0%B8-%D0%BF%D0%B0%D1%80%D0%B8-%D0%BF%D1%8A%D1%82%D1%83%D0%B2-news762938.html", "text": "Главният прокурор Сотир Цацаров е пътувал общо , като разходите за пътуванията му са . За хотели пък е дал сумарно . Цацаров е бил на двудневно посещение през ноември 2017 година в Германия, където е имал среща с германския федерален главен прокурор. За пътуването на Цацаров квартирните разходи са на стойност пътните разходи възлизат на като обвинител №1 е пътувал в икономична класа при полета си. В периода 27-29.05.2018 година Цацаров е пътувал на официално посещение при главния прокурор на Унгария в Будапеща. Квартирните разходи са били за сметка на организаторите, а пътните разходи, отново за икономична класа в самолета, възлизат на През септември миналата година главният прокурор е бил на еднодневно работно посещение в Европейската комисия в Брюксел, където за квартирни разходи са похарчени , а за пътни разходи за икономична класа са дадени През април, отново за еднодневно участие в конференция на тема „Кибертероризъм – подготвен ли е Европейския съюз“, пътните разходи са на стойност . На 20-23 февруари 2018 година Цацаров е взел участие в международна среща на високо ниво на тема „Увеличаване на нивото на наказателно преследване на трафика на хора, съвременното робство, организираната имиграционна престъпност и принудителния труд в Европа“. За този период квартирните суми са ., пътните разходи – За тридневно официално посещение в Италия, за квартирни разходи са похарчени , а за пътни разходи - При двудневно посещение в Словения пък Цацаров е ползвал за пътни разходи , а за официално в Гърция - До Сърбия на гости при Върховната прокуратура на съседката ни той е пътувал със служебен автомобил, а квартирните са на обща стойност Заместникът на главния прокурор е представила справка за периода от 25.06.2017 г. до 25.06.2018 г. - едното в Италия заедно с делегацията, водена от Цацаров, за което пътните разходи на Богданова са ., и участие в семинар \"Документи и документооборот на ЕС, организиран от Европейския институт за публична администрация в Люксенбург, което на данъкоплатците е излязло без пари, тъй като разходите са били за сметка на организаторите. – заместник на главния прокурор при ВКП, и то е от 25.06.2017 г. до 25.06.2018 г., като през този период тя е била във Вашингтон, като всички разходи са били поети от организаторите. Другият заместник на Цацаров , която е към ВАП, е имала пътувания в периода 25.06.2017 г. до 25.06.2018 г. Тя е взела участие в 10-та среща на мрежата на прокурорите или съответните институции към върховните съдилища на държавите-членки на ЕС, организирана от Председателството на мрежата. За периода 11-14.10.2017 г. пътните разходи възлизат на . с икономична класа, квартирните разходи са били за сметка на организаторите. Следващото пътуване е било за официално посещение при главния прокурор на Унгария, като всички разходи са двудневното пътуване са били поети от организаторите. Следват още 6 пътувания до Гърция, Словения, Франция, Германия и Нидерландия, които са на стойност като всички пътувания са били в икономична класа, а повечето разходи са поети от организаторите. Колкото и странно да звучи, директорът на НСлС почти не излиза извън пределите на страната ни. За периода 25.06.2017 г. до 25.06.2018 г., той има едва две пътувания - едното е до Великобритания, другото е до Македония, като за двете са похарчени общо . Сподели:", "date": "2018.07.04", "title": "БОМБА В ПИК! Главният прокурор Цацаров се отчете пред медията ни къде и за какви пари пътува в чужбина. Лети само в икономична класа (ДОКУМЕНТИ)"}
{"url": "http://pik.bg/%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D1%81-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%B7%D0%B0%D0%BB%D0%BE%D0%B2%D0%B5%D0%BD%D0%B8%D1%82%D0%B5-%D0%B8%D0%B7%D0%B2%D0%B5%D1%80%D0%B3%D0%B8-%D0%B2%D1%8A%D1%80%D0%BD%D0%B0%D1%85%D0%B0-60-%D0%B1%D0%BE%D0%BD%D0%B0-news762932.html", "text": "Жената от село Джулюница трябвало да даде всичките си спестявания. Тя разполагала с над 13 000 лева. 72-годишната Пенка станала жертва на тормоза преди седмица, когато получила обаждане. „Обажда се началникът на полицията в Стражица. „Заплашвана ли сте досега?”. Казвам – „Не”. „Не, ама ви има в списъка и в най-скоро време, следобед ще бъдете заплашена. Ако някой ви заплашва, се обадете на номер 6144”. И аз повярвах, като един нормален човек, че са от полицията. Откъде ще ми знаят името и фамилията?”, разказва пред Нова телевизия Пенка Манева. Мнимият полицай подготвя жертвата за следващото обаждане. „И звънна домашният телефон и започнаха да ме обиждат с лоши думи. „Ще дойда, ще те нарежа, ще те изнасиля”. Поискаха 60 000 лв.”, разказва жертвата. След като се разделя със спестяванията си, жената престава да бъде атакувана, но разбира, че е измамена. Няколко дни по-късно криминалисти от Горна Оряховица тръгват по следите и на мулето. Полицията стига и до мозъка на измамата. Това е Димитър, по прякор Мея, от Павликени. Задържаните за измамата са върнали парите. Направили са самопризнания и остават в ареста. Ало мафията продължава да тормози възрастните хора.Телефонни измамници заплашиха пенсионерка с убийство. Сподели:", "date": "2018.07.04", "title": "Ало измамници заплашиха възрастна жена с изнасилване! Заловените изверги върнаха 60 бона"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D1%81-%D1%80%D0%B5%D0%B7%D0%B5%D1%80%D0%B2%D0%B8-%D0%B7%D0%B0-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news762930.html", "text": "След постигнатия компромис между „сестринските“ партии от управляващия в Берлин Съюз (ХДС/ХСС) правителството във Виена демонстрира резервираност към идеята за сключване на двустранно споразумение с Германия за връщането на бежанци, пише австрийският национален ежедневник Die Presse. Трудно е човек да си представи как би действало подобно споразумение и какви ще бъдат последиците от него, предупреди австрийският вътрешен министър Херберт Кикл. Канцлерът Себастиан Курц и вицеканцлерът Хайнц-Кристиан Щрахе също подчертаха в рамките на съвместна пресконференция, че ще направят всичко възможно, за да предотвратят „щетите за австрийските граждани“, които планът на Берлин може да нанесе. Докато Германия преговаря с държави като Италия за връщане на бежанците, в Австрия няма да бъдат приемани допълнителен брой мигранти, поясниха от Виена. Така правителството се опитва да си спечели време – вероятно няколко седмици, в които да се подготви за налагането на по-строг контрол по южната граница, а също и в района около алпийския проход Бренер. Очакванията са, че и другите страни ще предприемат същите мерки. „Това ще бъде облекчение за Австрия и Германия\", изрази увереност Кикл. Сподели:", "date": "2018.07.04", "title": "Австрия с резерви за двустранното споразумение с Германия за бежанците"}
{"url": "http://pik.bg/%D1%83%D0%B6%D0%B0%D1%81-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86-%D1%81%D0%BA%D0%BE%D1%87%D0%B8-%D0%BE%D1%82-8-%D0%B8%D1%8F-%D0%B5%D1%82%D0%B0%D0%B6-%D0%BC%D0%B0%D0%B9%D0%BA%D0%B8-%D0%B8-%D0%B4%D0%B5%D1%86%D0%B0-%D0%BF%D0%B8%D1%89%D1%8F%D1%82-%D0%BE%D1%82-%D1%83%D0%B6%D0%B0%D1%81-news762948.html", "text": "Жестока драма се е разиграла рано тази сутрин в бургарския квартал \"Зорница\". Около 08:00 ч., бургазлията Тодор Пулев излязъл на терасата на апартамента си на 8-ия етаж на жилищната сграда. Мъжът погледнал надолу, след което полетял от балкона, разказаха очевидци на инцидента, съобщава \"Флагман\". В този момент мястото било пълно от майки, които разхождали децата си с колички. При вида на размазания мъж, жените започнали да пищят от ужас. На място веднага пристигнала линейка и полиция, които обаче само констатирали смъртта на Тодор. Съседи на загиналия възрастен мъж разказаха, че той има психични проблем, но въпреки това бил кротък и не притеснявал никого. Дори отказал помощ от комшиите, които опитали да се погрижат за него, тъй като преди около година останал сам, след като майка му починала. Хората смятали да настанят Тодор в дом, където да се грижат за него, но бургазлията изпреварил събитията и тази сутрин решил да сложи край на живота си. Сподели:", "date": "2018.07.04", "title": "УЖАС ПОСРЕД БЯЛ ДЕН! Самоубиец скочи от 8-ия етаж, майки и деца пищят от ужас"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B3%D0%B0%D0%B4%D0%B6%D0%B5%D1%82%D0%BE-news762945.html", "text": "Мъж на 29-годишна възраст се е самозапалил и е с опасност за живота при битов скандал в Симеоновград, съобщи ОД на МВР - Хасково. Инцидентът е станал снощи в 21,40 часа. Тогава на спешния телефон е получен сигнал от 24-годишна жена, която съобщила за разпра между нея и мъжа, с когото съжителства. Заради свадата между тях, жената не го допускала в дома им на улица \"Цар Асен\". Той заплашвал, че ако не му отключи, ще се запали. Започнал да пръска с носената от него бутилка с бензин, а накрая се залял с остатъка от запалимата течност и щракнал със запалката. Мъжът е в критично състояние и е бил транспортиран в МБАЛ - Пловдив. Заведено е било досъдебно производство. Сподели:", "date": "2018.07.04", "title": "УЖАСЯВАЩО! Млад мъж се самозапали след скандал с гаджето"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B3%D0%B4%D0%B1%D0%BE%D0%BF-%D1%80%D0%B0%D0%B7%D0%B1%D0%B8-%D0%B1%D0%B0%D0%BD%D0%B4%D0%B0-%D0%B6%D0%B5%D1%81%D1%82%D0%BE%D0%BA%D0%B8-%D0%BB%D0%B8%D1%85%D0%B2%D0%B0%D1%80%D0%B8-%D0%B1%D0%B5%D0%B7%D1%86%D0%B5%D1%80%D0%B5%D0%BC%D0%BE%D0%BD%D0%BD%D0%BE-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D1%8F%D0%BB%D0%B8-%D1%81-%D0%B4%D0%BB%D1%8A%D0%B6%D0%BD%D0%B8%D1%86%D0%B8%D1%82%D0%B5-news762961.html", "text": "ГДБОП разби престъпна група, занимаваща се с лихварство и рекет. Операцията се провежда от вчера. Това заяви главният секретар на МВР Младен Маринов. „Провежда се такава реализация. Тя е свързана с група, която се занимава с лихварство, съответно лихварството е придружено с насилствени действия – там, където има проблеми с връщането на дадената сума пари“, каза главсекът на МВР, цитиран от БНР. „Безцеремонно се разправят с тези, които не връщат парите… Въобще – сериозна група“, каза главният секретар на МВР Младен Маринов. Новопостъпилите служители в МВР се обучават в \"боя на улицата, при преследване на престъпници и опазване на обществения ред\" и това е една от причините полицията да допуска грешки\", каза още Младен Маринов. Като положителна тенденция той обяви факта, че постъпващите в системата са повече от напускащите. \"Има нужда от полицаи, има и свободни щатове, но процесите по назначаването текат. Това не може да се реши за година, две, три. Трябва да е последователна политика, за да даде резултат\", поясни Маринов. \"Структурата на престъпността е много променена спрямо 90-те\", коментира Маринов. Той уточни, че в нея няма свободни ниши. \"За всичко, от което е възможно да се изкарат по престъпен начин пари, естествено има много желаещи, които да го направят. Смятам, че колегите от ГДБОП се справят добре и службата вече започва да работи на пълни обороти. Резултатите са изключително добри\", смята старши комисар Младен Маринов. Сподели:", "date": "2018.07.04", "title": "АКЦИЯ! ГДБОП разби банда жестоки лихвари! Безцеремонно се разправяли с длъжниците"}
{"url": "http://pik.bg/%D0%BC%D0%B2%D1%80-%D0%BF%D0%BE%D0%BA%D0%B0%D0%B7%D0%B2%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B7%D0%B0-139-%D1%82%D0%B0-%D1%81%D0%B8-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-news762963.html", "text": "Министерството на вътрешните работи чества 139-годишнината от своето създаване. Това съобщиха от пресцентъра на МВР. На 5 юли служителите на Министерството на вътрешните работи ще отбележат своя празник. Кулминацията на честването ще се състои в Борисовата градина и ще се проведе на входа откъм езерото Ариана с начало 17.00 часа. Главната сцена ще бъде на площадката пред паметниците на Васил Левски и Христо Ботев. Спецчасти и каратисти от Академията на МВР ще демонстрират своите умения. На паркинга пред Националния стадион \"Васил Левски\", сектор Г, ще бъде представена официално новата специализирана техника на СОБТ, ГДГП, ГДПБЗН, СДВР и дирекция \"Жандармерия\" на ГДНП. Всички служители на МВР, техните семейства и гражданите са поканени да се присъединят към празника. За доброто настроение на присъстващите ще гостуват известни изпълнители. Сподели:", "date": "2018.07.04", "title": "МВР показва полицейска техника на децата за 139-та си годишнина"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%85%D0%B5%D0%BC%D1%83%D1%81-%D1%82%D0%B8%D1%80-%D1%81%D0%B5-%D0%B7%D0%B0%D0%B1%D0%B8-%D0%B2-%D1%80%D0%B0%D0%B7%D0%B4%D0%B5%D0%BB%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B8-news763045.html", "text": "ОДМВР - София. В района на 24 км на автомагистрала „Хемус“ в посока София товарен автомобил е самокатастрофирал в разделителните мантинели,  съобщиха от Няма пострадали. По първоначални данни причината е спукала се в движение гума. Местопроизшествието е обезопасено. Движението се регулира от полицейски служители. Сигналът за инцидента е подаден около 14.30 часа. Сподели:", "date": "2018.07.04", "title": "ИЗВЪНРЕДНО! Поредна катастрофа на \"Хемус\", тир се заби в разделителните мантинели"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5%D0%BD%D1%86%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%82%D1%83%D0%BD%D0%B4%D0%B6%D0%B0-news762964.html", "text": "Тригодишно момченце, син на козар, се удави в пълноводната река Тунджа край курортното градче Павел баня. Трагичният инцидент е станал следобед във вторник, докато таткото си купувал цигари от близка бензиностанция на подбалканския път, предава \"Монитор\". Малчуганът бил оставен сам край фургона, наоколо е нямало други хора, детето е паднало от брега, който е доста стръмен на това място, уточни кметът на общината Станимир Радевски. Тепърва ще се изяснява защо невръстното момченце е било с баща си, а не в семейното жилище.Трупчето било извадено от притекли се на помощ работници от бензиностанцията, извикана била и линейка, но дежурният екип само констатирал смъртта на детето. По думите на градоначалника почти на същото място преди две години се удавила майката , тялото било намерено няколко дни по-късно. Това е втори случай на удавяне на деца в региона през тази година.На 4 април във водите на язовир Копринка край Казанлък загина 17- десетокласник от професионалната гимназия по лека промишленост и туризъм, който скочил от скала на място, където дълбочината е над 15 м. се удави във водите на язовир Копринка край Казанлък. Трагичният инцидент с Димитър е станал малко след 14,00 часа в сряда по време на къпане в чашата на огромния водоем на около 500 м от стената с преливниците.Сигналът бил подаден на телефон 112 от останалите момчета, които заедно с жертвата скачали от високия бряг в ледената вода, където дълбочината надхвърля 15 м..Районът е забранен за къпане, в близост има нарочни табели, които дават да се разбере че е опасно влизането заради силните течения. Сподели:", "date": "2018.07.04", "title": "ТРАГЕДИЯ! 3-годишно детенце се удави в Тунджа"}
{"url": "http://pik.bg/%D0%B4%D0%B0%D0%B2%D0%B0%D1%82-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D1%81%D1%82%D1%80%D0%BE%D0%B5%D0%B6%D0%B8-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news762925.html", "text": "Незаконните строежи, установени при последната проверка в Слънчев бряг, ще бъдат дадени на прокуратурата. След това на базата на конкретни нейни разпореждания ще бъдат взети съответните административно-наказателни мерки от съответните институции. Това съобщиха от Министерството на регионалното развитие и благоустройството (МРРБ) относно по-нататъшната съдба на нелегално изградените обекти, пише в. “Монитор”. Проверките в най-големия ни летен курорт са направени в периода 25-26 юни от експерти на министерството на туризма и Дирекцията за национален строителен контрол (ДНСК) на морски плаж „Слънчев бряг- юг“. Инспекцията беше направена по обща заповед на министъра на туризма Николина Ангелкова и на регионалното развитие и благоустройството Николай Нанков. Резултатите показват, че има разположени 20 съоръжения върху морски плаж „Слънчев бряг – юг“ без да са предвидени с одобрената от министъра на туризма схема. За тях не са издавани и разрешения за поставяне от главния архитект на община Несебър, по информация на присъстващите служители на общината. Сред обектите, които са разположени без необходимите одобрения, са лампи, паркинги, навеси, бариери, волейболно игрище, трибуни, детски пясъчник, алея за транспортна връзка и др. Всички съоръжения, които не са включени в одобрената схема от министъра на туризма и са поставени без разрешение на главния архитект, трябва да бъдат премахнати. За целта ще бъде сезиран и кметът на община Несебър, който трябва да издаде нужните заповеди по чл. 57а от Закона за устройство на територията (ЗУТ). Експертите на двете институции инспектираха и други 5 обект: THE ONE, La Cubanita, Cacao beach, Del Mar и BEDROOM, за които е констатирано, че отговарят на предвидените в схемата конфигурация в план и местонахождение. Ежегодно, по възлагане на Министерството на туризма, през активния летен сезон се извършва и измерване от лицензирани геодезисти на площите на преместваемите обекти и допълнителните търговски площи към тях на територията на морските плажове. Предстои в периода юли-август 2018 г. да се извърши прецизно измерване на площите на поставените обекти на плаж „Слънчев бряг – юг“. В случай, че бъдат установени нарушения, от министерството ще се предприемат необходимите действия за отстраняването им, като се направят предписания към концесионера. Ако той не предприеме нужните действия, нарушенията ще се отстранят със заповед на кмета на община Несебър по реда на чл. 57а от ЗУТ, уточниха от туристическото министерство. Сподели:", "date": "2018.07.04", "title": "Дават на прокурор незаконните строежи в Слънчев бряг"}
{"url": "http://pik.bg/%D0%BB%D1%8A%D0%B6%D0%B0-%D1%87%D1%83%D0%B6%D0%B4%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8-%D0%BD%D0%B5-%D1%81%D0%B5-%D0%BE%D1%82%D0%B4%D1%80%D1%8A%D0%BF%D0%B2%D0%B0%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D0%B3%D0%B8%D0%B3%D0%B0%D0%BD%D1%82-%D1%81%D0%B5-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0-%D1%83-%D0%BD%D0%B0-news762967.html", "text": "Напоследък всякакви икономисти и политици се упражняват, че чужди инвеститори се отдръпват от България. Напротив, това е лъжа, защото се вижда, че навлизат нови такива, а тези които вече са в България планират разширение на бизнеса. Швейцарската компания „Райхле и Де-Масари България Пръдакшън“ ЕООД започва разширение на производството у нас, заяви управителят на българския офис Радослав Радев. Предстои увеличение на капацитета на предприятието, на разнообразието на продукцията и наемане на нови 100 служители. „Това е сериозна заявка за оставане в България и превръщането на фирмата в голям работодател“, подчерта Радев. За последните 5 години компанията е инвестирала в страната над 30 млн. лв. в сградна инфраструктура и изграждане на производствени линии. Плановете са през следващите 2 години да вложи допълнителни 5 млн. лв. в разширение на производствения капацитет. „Райхле и Де-Масари България Пръдакшън“ ЕООД е водещ производител на оптични кабели и пасивни компоненти за изграждане на висококачествени комуникационни мрежи (LAN, MAN, WAN) и се намира в столичния квартал „Хаджи Димитър“. Производствената база у нас съществува от 2012 г. Екипът вече наброява повече от 350 човека висококвалифицирани   дизайнери, конструктори, инженери, ръководители на проекти и сътрудници  в производството. Те гарантират безкомпромисно качество на нашите продукти, традиционна швейцарска прецизност и перфектен дизайн, каза Радослав Радев. За 2018 година се планира продажбите да достигнат ръст от 10% спрямо 2017 г. Основна част (над 95%) от произвежданата продукция се реализира в чужбина. Българското производствено поделение реализира продукцията в цял свят, като основен дял има европейският пазар и Близкият изток. Предприятието в България участва чрез произвежданите продукти в едни от най-емблематичните клиентски проекти – комуникационната инфраструктура на новото летище в Истанбул (най-голямото в света), центровете за данни на AMAZON, IBM и Deutsche Telecom, и няколко значими инфраструктурни проекта в Близкия изток. „Райхле и Де-Масари България Пръдакшън“ ЕООД е част от международната група Райхле Груп (Reichle Group), която работи в повече от 40 страни. Компанията е основана през 1964 г. и е в топ 3 в сектора в Европа и Средния изток. Продуктите се използват за изграждане на офисни мрежи, центрове за данни и публични мрежи. Сподели:", "date": "2018.07.04", "title": "ЛЪЖА! Чуждите инвеститори не се отдръпват от България - швейцарски гигант се разширява у нас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8--news762896.html", "text": "България се сбогува с яркия историк и общественик Божидар Димитров в Националния исторически музей, на който отдаде живота си! Слова произнасят министърът на културата Боил Банов, зам.-председателят на парламентарната комисия за култура и медии проф. Станислав Станилов и директорът на НИМ доц. д-р Бони Петрунова. Едни от първите които дойдоха да се поклонят пред професора бяха депутатът от БСП Жельо Бойчев, политическия анализатор и математик Михаил Константинов, както й масона Румен Ралчев, много спортисти, политици, общественици. След това пред историка се поклониха вицепремиерът Валери Симеонов, кметът на София Йорданка Фандъкова, Росен Петров, Кубрат Пулев и Вежди Рашидов, който каза пред ПИК TV, че губим голям българин. Сподели:", "date": "2018.07.04", "title": "ИЗВЪНРЕДНО В ПИК TV! България се сбогува с проф. Божидар Димитров в Националния исторически музей, на който отдаде живота си (СНИМКИ)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B2%D1%80%D1%8A%D1%89%D0%B0%D0%B9%D1%82%D0%B5-%D1%81%D0%B8-%D0%B7%D0%B0%D0%B5%D0%BC%D0%B8%D1%82%D0%B5-%D0%B8-%D0%BD%D0%B5-%D1%8F%D0%B6%D1%82%D0%B5-%D0%BC%D0%B5%D1%81%D0%BE-news762902.html", "text": "16-ят слънчев ден олицетворява Закона и справедливостта. Препоръчва се да се съблюдава дисциплина, да се въвежда ред и чистота в дома, пише астрологът Ивелина Пенчева в хороскоп си. „Могат да се изясняват отношенията, да се постъпва на нова работа, да се подписва договор, но по-малко да се говори и да се следи всяка казана дума. Добре е да гледате към слънцето и да се молите на запален огън. Тъй като е ден на справедливостта, то ако имате да подавате жалба в съда, направете го в 16-я слънчев ден. Хубаво е сега да се започне съдебен процес по възстановяване на справедливостта“, добавя астрологът. „Това е ден за изплащане на дълговете. Ако ви поискат, трябва да връщате борчовете. Ако не ви искат нищо, то не давайте! Хубав ден за хората, които са отговорни, ясни и изпълнителни. Този ден отрича всякакъв хаос, безредие. Всичко трябва да е чисто, в абсолютен ред“, предупреждава Ивелина Пенчева. „Не е желателно да се нарушават обещанията. Следете за думите си и изобщо по-малко говорете! По-добре да не се казва нищо. Старайте се да не ръководите, а повече да бъдете в подчинение! Не трябва да се лъже, да се нарушава клетва или договор. Не ругайте и не пушете в този слънчев ден! Лош ден е за тези, които се опитват да ръководят хората днес, лошо е за началниците, лошо е за авантюристите“, добавя астрологът. „Месо не се препоръчва. По-малко течности консумирайте! Препоръчва се всичко да е сурово, горчиво-солено, пикантно. Благоприятни са сините тонове. Да се избягва жълто и зелено“, съветва Ивелина Пенчева. „Сънищата днес не се тълкуват. Ако сънувате цветни сънища, скоро ще се сбъднат. Да сънувате коне – това е знак за помощ свише. Да сънувате своите близки –тъга, неуспех, предупреждение за грешка, която може да извършите“, добавя тя. Сподели:", "date": "2018.07.04", "title": "ЗВЕЗДИТЕ ВЕЩАЯТ! Връщайте си заемите и не яжте месо"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B0%D0%B4%D1%81%D0%BA%D0%B0-%D1%82%D0%B0%D0%BF%D0%B0-%D0%BD%D0%B0-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%82%D0%B8%D1%80%D0%BE%D0%B2%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D0%BE%D1%82-news762968.html", "text": "Протестът на превозвачите блокира София. Тежките камиони са се наредили от моста на 4-и км до магазин \"Метро\", видя репортер на ПИК. Особено тежко е положението точно при 4-и км, където колите буквално пълзят като охлюви. Задръстването е жестоко и няма изгледи скоро главната пътна артерия да се разчисти. Шофьорите са бесни, въпреки че има много полиция, движението е мудно. Тапата е адска, нишката от коли си точи бавно и това изнервя пътуващите. Шофьори надуват клаксони, а някои тарикати традиционно пробват да правят номера. Сподели:", "date": "2018.07.04", "title": "ЕКСКЛУЗИВНО И ПЪРВО В ПИК TV! Адска тапа на изхода на София! Тирове блокираха Цариградско от 4-и км до \"Метро\" (ВИДЕО/СНИМКИ)"}
{"url": "http://pik.bg/%D1%81%D1%82%D0%B0%D0%BB%D0%B8%D0%BD-%D0%B8-%D0%BF%D1%83%D1%82%D0%B8%D0%BD-%D0%B2-%D0%BA%D0%BE%D0%BC%D0%BF%D0%BB%D0%B5%D0%BA%D1%82-%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%86%D0%B5%D0%BD%D0%B0-news762949.html", "text": "Хитови исторически и документални книги и увлекателни романи можете да грабнете от днес до следващата сряда с почти 50% отстъпка от цените. Най-търсената книга на \"Милениум\" биографичната \"Сталин. Том 1\" от Стивън Коткин и разбулващата тайните на политическите манипулации \"Русия от Горбачов до Путин\" от Александър Остовски, сега можете да имате в комплект вместо за , само за 32 лв. \"Френската революция от просвещение до тирания\" от Йън Дейвидсън и \"Голям кулинарен речник\" от Александър Дюма, получавате за 38, вместо за Три книги на нашумелия документалист и разследващ журналист Иван Първанов: \"Атентатита на ХХ век\", \"Мавзолеи, гробници и мумии\" и \"Любовниците на властта\" - са с промо цена от 22 лв., вместо сумата от коричните стойности, която е Три шедьовъра на модерната европейска проза: \"Чудото\" от Ема Донахю, \"Денят, когато жена ми си намери мъж\" от Сибиле Берг и \"Мъжът, какъвто е\" от Дейвид Салаи - вземате само за 35, вместо за 50 60 лв. 37 лв. 54 лв. Сподели:", "date": "2018.07.04", "title": "\"Сталин\" и \"Путин\" в комплект на половин цена"}
{"url": "http://pik.bg/%D0%B2%D0%BE%D0%BB%D1%8F-%D0%B7%D0%B0-%D0%B6%D0%B8%D0%B2%D0%BE%D1%82-%D0%BA%D1%83%D1%87%D0%B5-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-%D0%B2-%D1%88%D0%B0%D1%85%D1%82%D0%B0-news762934.html", "text": "Куче беше спасено, след като прекара три месеца в шахта от канализацията на Новосибирск. Местните хора чули кучешки лай от шахтата и разбрали за нещастието, споделяло четириногото. В продължение на три месеца те му сваляли храна и вода и търсили хора, които са готови да се спуснат в шахтата, за да извадят животинчето. В крайна сметка намерили доброволци, които два часа опитвали да хванат кучето под земята. Сподели:", "date": "2018.07.04", "title": "Воля за живот! Куче оцеля след три месеца в шахта"}
{"url": "http://pik.bg/%D1%87%D0%B5%D1%82%D0%B8%D1%80%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8-%D1%82%D0%B8%D1%82%D0%BB%D0%B8-%D1%82%D1%80%D0%B8-%D1%81%D1%80%D0%B5%D0%B1%D1%8A%D1%80%D0%BD%D0%B8-%D0%B8-%D0%BF%D0%B5%D1%82-%D0%B1%D1%80%D0%BE%D0%BD%D0%B7%D0%BE%D0%B2%D0%B8-%D0%BC%D0%B5%D0%B4%D0%B0%D0%BB%D0%B0-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BA%D0%B0%D1%80%D0%B0%D1%82%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B1%D0%BA%D0%BA%D1%84-%D0%BD-news762976.html", "text": "Общо 11 отличия и 4 шампионски титли за България спечелиха състезателите на Българската карате киокушин федерация на тазгодишното първенство за кадети Varna Cup 2018. То се проведе на 3 юли в рамките на 12-ото издание на тренировъчния лагер по карате киокушин на БККФ и KWU в Камчия. В първенството участваха 139 състезатели от 18 до 21 години, които се борха за медали в 12 категории. Шампионските титли извоюваха Виктория Наскова (кат. -50 кг), Ия Костова (-55кг), Доника Желязкова (-65 кг) и Кристиян Станков (-75 кг), който освен злато спечели и специалната награда „Боен дух“. Българският тим грабна още три сребърни медала и пет брознови. Сребро спечелиха  Любомира Николова (-65 кг), Стилиян Петков (-65 кг) и Стоян Илчев (-70 кг), а бронзовите отличия отидоха при Валерия Лозанова (-55 кг), Мариела Любенова (-65 кг), Никола Кючуков ( -75 кг), Лъчезар Палачоров ( -80 кг), Вилин Леков (-80 кг). Първенството за кадети Varna Cup 2018 е само едно от специалните събития в рамките на лагера на БККФ и KWU в Камчия. За втора поредна година лагерът ще предложи и зрелищни битки по време на професионалия турнир . Те започват днес, на Един срещу друг на татамито ще се изправят професионални състезатели по карате киокушин от България и Русия. В категория до 60 кг сили ще премерят Дилян Николов и Серго Арменян, а до 80 кг Георги Дойчев и Виктор Беляев. Очаквайте подробности! Сподели:", "date": "2018.07.04", "title": "Четири шампионски титли, три сребърни и пет бронзови медала спечелиха каратистите от БККФ на първенството Varna Cup 2018"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D1%81%D0%BF%D0%B8%D1%80%D0%B0%D1%82-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B8-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-news762970.html", "text": "Министерският съвет взе решение в проекта на Закон за държавния бюджет на Република България за 2019 г. да не бъдат включвани нови инвестиционни проекти, които да бъдат финансирани с държавни заеми и/или с издаване на държавни гаранции, по реда на Наредбата за условията, на които трябва да отговарят инвестиционните проекти, финансирани с държавни заеми, и проектите, кандидатстващи за финансиране с държавна гаранция, и за реда за тяхното разглеждане (Наредбата). Това ще осигури последователност при прилагането на мерките за подобряване на бюджетната позиция на фона на продължаващата фискална консолидация и за спазване на фискалните цели, предвидени в Средносрочната бюджетна прогноза за 2019-2021 г. По реда на Наредбата не се разглеждат проекти, за одобрението на които има предвиден друг специален ред в закон или в нормативен акт на Министерския съвет, където са регламентирани особеностите за тяхната реализация независимо, че за финансирането им се планира ползването на заемен ресурс и/или издаването на държавна гаранция. Сподели:", "date": "2018.07.04", "title": "Правителството с важно решение: Спират финансирането на проекти с държавна гаранция"}
{"url": "http://pik.bg/%D1%8E%D0%BB%D1%81%D0%BA%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B8%D1%8F%D1%82-%D0%BC%D0%B0%D1%80%D0%B0%D1%82%D0%BE%D0%BD-%D1%81%D0%BB%D0%B5%D0%B4%D0%BE%D0%B1%D0%B5%D0%B4-%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B2%D0%B0%D0%BB%D0%B5%D0%B6%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news762870.html", "text": "Днес над страната ще преобладава слънчево време. Главно в следобедните часове ще се развива купесто-дъждовна облачност и на места ще има краткотрайни валежи и гръмотевични бури, възможни са и градушки. По-интензивни и на повече места ще са явленията в планинските райони. Дневните температури ще са предимно между 27° и 32°, в София – около 28°. Над планините преди обяд ще е предимно слънчево, но след пладне ще се развива купеста и купесто-дъждовна облачност и до вечерта на много места ще има краткотрайни валежи и гръмотевични бури. Ще духа слаб, по билата – до умерен запад-северозападен вятър. Максималната температура на височина 1200 метра ще е около 24°, на 2000 метра – около 16°. Над Черноморието ще е предимно слънчево. Ще има временни увеличения на облачността, по-съществени в следобедните часове и на отделни места ще превали и прегърми. По крайбрежието ще духа бриз. Максималните температури на въздуха ще са 24-28°, температурата на морската вода е 23-24°. Вълнението на морето ще е около 2 бала. На 04.07.2018 слънцето ще изгрее в 05:54 часа и ще залезе в 21:08 часа. Продължителност на деня 15:14 часа. На 04.07.2018 луната ще изгрее в 00:20 часа и ще залезе в 11:37 часа. Осветеност на диска в 0h UT 73 %. Фаза на луната: последна четвърт. Сподели:", "date": "2018.07.04", "title": "ЮЛСКИ КАПРИЗИ! Продължава слънчевият маратон, следобед ни атакуват валежи и градушки"}
{"url": "http://pik.bg/%D0%BD%D0%B0%D0%B4-200-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D1%81%D0%B5-%D1%83%D0%B4%D0%B0%D0%B2%D0%B8%D0%BB%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%82%D1%80%D0%B8-%D0%B4%D0%BD%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news762883.html", "text": "Повече от 200 мигранти са се удавили в Средиземно море през последните три дни, като броят на жертвите за годината е над 1000 и предизвиква опасения, че трафикантите на хора поемат по-големи рискове поради ограниченията, наложени от италианското правителство и либийската брегова охрана, пише британският ежедневник Guardian, цитиран от Фокус. Агенцията на ООН за бежанците в Триполи съобщи в понеделник, че в същия ден в либийската столица са докарани 276 бежанци и мигранти, включително 16 оцелели от лодка, превозваща 130 души, от които 114 все още се водят изчезнали в морето. В събота и неделя са открити нови корабокрушения. Във вторник либийската брегова охрана съобщи за още седем смъртни случая, а други 123 мигранти бяха спасени. Бройката на 1 000 смъртни случая бе достигната на 1 юли. Това е четвъртата поредна година, когато повече от 1000 мигранти загиват, опитвайки се да стигнат до Европа през Средиземно море. Оман Белбейси, ръководител на мисията в Либия в Международната организация по миграция (МОМ), заяви, че \"тревожното увеличение\" на смъртните случаи в морето е извън обичайното. \"Контрабандистите експлоатират отчаянието на мигрантите да напуснат, преди да има по-нататъшни ограничения срещу средиземноморските преходи от Европа\", каза той. Като цяло броят на имигрантите, които достигат до Италия по море, намалява спрямо миналогодишните цифри, но делът на онези, които се опитват да достигнат до Италия, и се давят, се увеличава, подсказвайки, че е виновна по-строгата италианска правителствена политика. Данните, изготвени от Матео Вила, изследовател в италианския център ISPI, показват, че досега само 50% от онези, които напускат Либия, са достигнали до Европа, което с 86% по-малко от миналата година. Данните показват, че 44% са били върнати от либийската брегова охрана, в сравнение с 12% през миналата година. Общо 4,5% са загинали или са изчезнали, в сравнение с 2,3% през миналата година. Но през юни близо един на всеки 10 е загинал или изчезнал при напускане на либийското крайбрежие - най-високата смъртност досега. Либийската брегова охрана е върнала около 10 000 души на брега тази година, според МОМ. Тази тенденция вероятно ще продължи поради три промени в политиката на новото италианско правителство. Тя е затворила пристанищата на страната за спасителни кораби на НПО; Италия се съгласи да изпрати допълнителни 10 моторни лодки и два кораба, гумени лодки, оборудване и превозни средства за подпомагане на либийската брегова охрана; и разширяване на зоната за търсене и спасяване, за които либийската брегова охрана е отговорна и следователно намаляват района, в който НПО и корабите на ЕС имат отговорност. ЕС също така засили натиска си към НПО да се подчиняват на заповедите на либийската брегова охрана. За първи път от месеци в Средиземноморието не работи кораб от НПО. Два кораба на неправителствени организации, акостирали в Малта, са задържани от властите и са възпрепятствани да напуснат и да извършват операции. Италианският заместник министър-председател Луиджи Ди Майо, член на Движението \"Пет звезди\", заяви, че смъртните случаи не трябва да се използват като доказателство, за да се оспори твърдата нова миграционна политика на правителството. \"Ние ще доставим моторни лодки на Либия, защото най-здравословно е, либийците да извършат спасяването и да вземат [мигрантите] обратно на либийския бряг\", каза той. Промените в италианската политика увеличиха броя на лицата, настанени в либийски лагери за задържане, които бяха широко критикувани от групи за защита на правата на човека и от агенции на ООН. Матео Салвини, италианският министър на вътрешните работи и движещата сила зад новата политиката, отрече твърденията, че либийските лагери за задържане са пренаселени затвори, заявявайки, че е посетил там център за задържане и е намерил условията приемливи. Но Белбейси от МОМ заяви: \"Мигрантите, върнати от бреговата охрана, не трябва автоматично да бъдат прехвърлени в центрове за задържане. Ние сме дълбоко загрижени, че центровете за задържане отново ще бъдат пренаселени и че условията на живот ще се влошат при последния приток на мигранти.\" ООН твърди, че до 10 000 души са държани в лагери за задържане. По време на брифинг в понеделник говорител на Европейската комисия заяви, че кораби и лодки, които плават под знамето на Европа и извършват спасителни акции в морето, не могат да доведат мигрантите обратно в Либия. \"Това противоречи на нашите ценности, международното право и европейското право\", каза Наташа Бертауд. \"Ние сме добре запознати с нечовешката ситуация за много мигранти в Либия. ООН работи за подобряване на условията им и има механизъм за спешни транзити, за да евакуират тези хора от Либия. \" Генералният директор на МОМ Уилям Лейси Суинг ще се върне в Триполи тази седмица, за да види от първа ръка условията, пред които са изправени спасените мигранти и тези, върнати на брега от бреговата охрана. Общият брой, достигащ до Италия, е все още по-нисък от миналата година, но италианското правителство е изправено пред проблем със справянето с повече от 500 000 души, чиито случаи на убежище не са били обработени. Досега основното предложение на ЕС за предотвратяване на навлизането на мигранти в Европа - създаване на центрове за обработка на убежища извън Европа - беше отхвърлено от лидерите в Албания, Алжир, Египет, Либия, Мароко и Тунис. Но ЕС все още не е наложил сериозен натиск върху тези държави, които са силно зависими от помощта на ЕС. Сподели:", "date": "2018.07.04", "title": "Над 200 мигранти са се удавили за последните три дни в Средиземно море"}
{"url": "http://pik.bg/%D0%BF%D0%BE%D0%BA%D0%BB%D0%BE%D0%BD-%D0%B2%D0%B7%D0%B8%D0%BC%D0%B0%D0%BC%D0%B5-%D1%81%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news762900.html", "text": "Това съобщиха от културната институция. От този свят внезапно си отиде изключителен учен, историк, преподавател, ръководител, публицист, който завинаги ще остане в научната и в културната памет на България. Ние, неговите колеги от НИМ, имахме изключителния шанс и привилегията да работим години наред под ръководството на този уважаван, всепризнат и много продуктивен учен, който бе отдаден всецяло на любимата си история и на - без преувеличение - на своя музей, съобрщиха от екипа на НИМ в скръбната вест. С изумителната си работоспособност, с професионалната си упоритост и находчивост той участва активно в създаването, укрепването и утвърждаването на НИМ като най-представителната и най-авторитетната музейна институция в България, с престижно име у нас и в чужбина, продължават колегите на проф. Димитров. Той живя някак забързано, енергично, спонтанно, но и целенасочено, като внесе в културната съкровищница на България десетки забележителни научни и научно-популярни книги и сборници, стотици студии, монографии, статии. Всичко, излязло изпод талантливото му перо, бе задълбочено и сериозно и в същото време - увлекателно, и имаше чудното свойство бързо да се изчерпва от рафтовете на книжарниците и библиотеките. Поради една съвсем проста причина - винаги е интересно и вълнуващо. Той бе любим автор, телевизионен водещ и откровен събеседник на малки и големи, на селяни и граждани, на хора от всички социални слоеве и с различни професии. Една от най-отчетливите причини за това бе неговото безгранично, почти неистово родолюбие, неговият живителен и утвърждаващ национализъм, неговата силна и изстрадана любов към българите - в и извън пределите на страната ни. Като ръководител проф. Димитров бе респектиращ и справедлив, като колега - толерантен и разбран, като приятел - верен и щедър. А във всички тези \"длъжности\" - неизменно /само/ироничен, с уникалното си чувство за хумор. Ето какъв човек загубихме без време. Загубата ни е голяма. Скърбим за проф. Божидар Димитров. Прекланяме се пред светлата му памет! Поклонението пред проф. Божидар Димитров е днес от 10.00 до 16.00 ч. в Националния исторически музей. Сподели:", "date": "2018.07.04", "title": "ПОКЛОН! Взимаме си последно сбогом с проф. Божидар Димитров"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%B7%D0%B0%D1%81%D0%BD%D0%B5%D1%85%D0%B0-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0-news762886.html", "text": "Европейски астрономи за пръв път заснеха планета, която е в процес на формиране, съобщи ТАСС, цитиран от БНР. Космическият обект е на разстояние около 370 светлинни години от Земята, край звезда в съзвездието Кентавър. Небесното тяло се намира във вътрешността на т.нар. протопланетарен диск - кръжащия около младата звезда плътен облак газ, от който впоследствие се формират нови планети. Мириам Кеплер от германския институт за астрономия \"Макс Планк\" разказа, че екипът дори успял да определи характеристиките на небесното тяло - става въпрос за газов гигант, чиято маса е по-голяма от тази на Юпитер, а емпературата на повърхността на формиращата се планета е 1000 градуса Целзий. Сподели:", "date": "2018.07.04", "title": "ВЕЛИКО! Астрономи заснеха за пръв път раждането на планета"}
{"url": "http://pik.bg/%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B8-%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news762893.html", "text": "Автомобилни и автобусни превозвачи, които подкрепят Закона за автомобилната камара, излизат на протест днес от 11 до 17 часа. Освен в София, протести ще има и в още няколко града. Законът, внесен от група народни представители, бе оттеглен от НС в края на миналата седмица. Поддръжниците на този законопроект обаче отстояват идеята за обединение на бранша в Камара. От Съюза на международните превозвачи и Българската асоциация на сдруженията на автомобилните превозвачи ще се включат в протеста в подкрепа да има закон за автомобилната камара с 50 автобуса, паркирани пред храм „Св. Александър Невски“ и с още около 200 камиона и 70 автобуса в локалните платна в двете посоки на движение на бул, предава БНР. \"Цариградско шосе\" - от кръговото на 4-ти километър до кръстовището с бул. \"Димитър Пешев\". С превозните си средства протестиращите няма да правят шествие по улици и булеварди, не се предвижда и да бъде затруднявано движението. Със спрените камиони си и автобуси и послание \"Обединени със закон – силни в ЕС\" те ще привлекат вниманието на хората и ще им кажат защо е този протест. Илиян Филипов, председател на БАСАП, заяви: \"Законът определи, че трябва да има един национален компетентен орган в бранша, който ще е единствен и който ще преговаря с държавата, който ще изгради национална стратегия за този транспорт. Изгубихме Близкия изток, губим Европа в момента, и това всичко от липса на национална стратегия.\" От Столичната дирекция на вътрешните работи ще придружават протестиращите, за да нямат затруднения останалите шофьори. Сподели:", "date": "2018.07.04", "title": "Автомобилни и автобусни превозвачи излизат на протест"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B7%D0%BE%D0%B4%D0%B8%D0%B8-news762901.html", "text": "Очаквайте финансови постъпления, ако се занимавате с търговия и работите в морските курорти. Изпитанията са по-лесно преодолими, ако имате на кого да разчитате. Не общувайте с непознати хора и не се карайте без причина с околните, само защото искате да си почивате, но не ви е възможно. Избягвайте срещите и разговорите с деловите си партньори и не поставяйте началото на нови занимания, ако не сте ги планирали, защото може да се провалите. Не се опитвайте да пренебрегвате шепота на собствената си интуиция. Днес и Съдбата ви предупреждава за предстоящите проблеми. От сутринта сте изпълнени с нежелание да работите, предпочитате да се занимавате с хобито си, но не е във ваша полза. Не се изкушавайте да обмисляте взимането на заем, защото трудностите ще са си за вас. Не са изключени проблеми, за които трябва да намерите компромисно решение. Очаквайте приходи, но не давайте гласност, че сте ги получили. Денят ви носи неочакваности, но е добър за обогатяването с нова информация, която ще издигне на ново равнище вашия интелект и ще ви помогне в професионално отношение. Поставете ново начало, свързано с творчески срещи и обмяна на опит, ако сте ги уговорили предварително. Бъдете самокритични и не проявявайте прибързаност! В този ден не обмисляйте смяна на работното си място и не взимайте важни решения свързани с професионалното ви бъдеще. Дори и при примамливи предложения, обмислете добре действията си и се консултирайте с по-знаещите от вас хора. От сутринта очаквайте недоразумения и претенции от страна на близките си. Не сте склонни да се съобразявате със ситуациите, които ви поднася Съдбата ден. Податливи сте на залитане в крайности. Поканата за гостуване при ваши близки изисква да сте предпазливи и сдържани в общуването. Ще опознаете лошите черти на хора, които до днес сте считали за приятели и не сте подозирали, че са готови да ви вредят. Денят е неблагоприятен за поставяне на ново начало. Избегнете загубата на част от спестяванията си, като не разказвате на всички какво сте заработили предишните дни. Не проявявайте раздразнителност. Неблагоприятното съчетание на странични фактори, водещи до трудности, може да ви създаде неприятности от различно естество. В този напрегнат за вас ден ще усетите леко неразположение, заради притесненията ви дали ще се справите със задълженията си. Трудностите не са ви по вкуса. Не се вживявайте в проблемите си, работете активно до обед и се приберете да си почивате. Ще усетите известно отпускане и тъга вечерта, ако сте отпаднали и уморени. Въпреки идеалният за пътувания и промени ден е по-добре да не сядате зад волана, ако не искате да ви съставят акт за превишена скорост. Изнервени сте и сте склонни да спорите, естествено във ваша вреда. И днес няма да ви се разминат трудности и проблеми на работното място. По-добре премълчавайте и не бъдете заядливи. По възможност избегнете общуване с деловите си портньори в този ден, както и  поставянето на ново начало. От сутринта очаквайте недоразумения с ваши близки. Не реагирайте прибързано на нечия критика. Можете да пътувате, стига да не се отклонявате от преките си задължения и не губите приходи, които не са ви излишни. Не се натоварвайте с непосилни задачи, въпреки че този ден е благоприятен за спокойната ви работа защото никой на ви досажда. Ще се справите с всичките си задължения с лекота и дори ще поставите началото на нови проекти. Не са изключени изгодни предложения за съвместен бизнес направени на чашка, на които не е добре да се доверявате без да ги проверите. Ще ви принудят да промените исканията си, въпреки че са свързани с новите ви планове. По-добре отстъпете  и кажете, че ще изчакате известно време,  не спорете, но не давайте знак, че се отказвате изцяло от намеренията си. Не доказвайте, че сте незаменими, то и без това е ясно. Спестете си неприязънта на вашите колеги, които се опитват да ви разколебаят и да ви откажат от вашите цели. Сподели:", "date": "2018.07.04", "title": "ХОРОСКОПЪТ НА АЛЕНА: Ето какво вещаят звездите за всички зодии"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%85%D0%B2%D1%8A%D1%80%D0%BB%D1%8F-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%82%D0%BE%D0%BA%D0%B0-%D0%B8-%D0%BF%D0%B0%D1%80%D0%BD%D0%BE%D1%82%D0%BE-news762889.html", "text": "Омбудсманът Мая Манолова ще внесе иск в прокуратурата срещу решенията на Комисията за водно и енергийно регулиране за повишение на цените на тока с 2 на сто и на парното със 7% от 1 юли. Тя твърди, че повишение не се налага, защото в края на миналата година тези цени не са били намалени, въпреки поевтиняването на газа с около 7%, “тоест КЕВР коригира цените само когато са в ущърб на гражданите“, заяви Манолова в съобщение до медиите. Вчера Конституционният съд отхвърли възможността граждани да обжалват решенията на регулатора за цените на тока и газа, предава БНР. Делото бе образувано през март по искане на омбудсмана. Сподели:", "date": "2018.07.04", "title": "Мая Манолова хвърля на прокуратурата увеличението на цените на тока и парното"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D1%83%D0%B1%D0%B8%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news762926.html", "text": "Син на лидера на джихадистката групировка \"Ислямска държава \" Абу Бакр ал Багдади е бил убит в Хомс в Централна Сирия, съобщи агенция, близка до групировката, и цитирана от ДПА. \"Синът на халифа - Худайфах ал Бадри, е убит при операция срещу Нусайриях (дума, с която в ИД обикновено се наричат силите на сирийския режим, лоялни на президента Башар Асад) и срещу руснаците край топлоелектроцентралата в Хомс\", предаде агенция Нашир. Агенцията е качила на сайта си и снимка на момче с пушка и във военна униформа , но не се дават подробности кога е бил убит синът на Ал Багдади. През 2014 г. Ал Багдади обяви в голямата джамия Ал Нури в Мосул създаването на халифат, обхващащ обширни територии от Сирия и Ирак . Той смята себе си за пряк наследник на пророка Мохамед и претендира за титлата халиф - лидер на всички мюсюлмани. Миналия месец Ирак съобщи, че е убил най-малко 45 екстремисти от ИД при въздушен удар в сирийския град Хаджин. Изтребителите Ф-16 нанесли удара по време на среща на висши лидери на ИД на сирийска територия Сред убитите тогава терористи бе назован и пратеникът на Абу Бакр ал Багдади на срещата, но не бяха дадени повече подробности. Сподели:", "date": "2018.07.04", "title": "ТЕЖЪК УДАР! Убиха един от синовете на лидера на \"Ислямска държава\" "}
{"url": "http://pik.bg/%D0%BB%D0%BE%D1%88%D0%B8-%D0%B7%D0%BD%D0%B0%D1%86%D0%B8-%D0%B2-%D0%BD%D0%B5%D0%B1%D0%B5%D1%82%D0%BE-%D0%BC%D0%B0%D1%80%D1%81-%D0%B5-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%B5%D0%BD---%D0%B4%D0%B5%D0%BB%D0%B0%D1%82%D0%B0-%D0%BD%D0%B8-%D0%BA%D1%83%D1%86%D0%B0%D1%82-%D0%BD%D0%B0-26-%D1%8E%D0%BB%D0%B8-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D0%BC%D0%B5%D1%80%D0%BA%D1%83%D1%80%D0%B8%D0%B9--news762518.html", "text": "Марс, който влезе в ретроградност още миналия вторник, вече съвсем напасна градусите, движейки се бавно и полека по пътя си и започва да забавя и нас и делата ни. Силната планета, а влиянието на всяка върху нас зависи от близостта й до Земята, освен от големината й, води до неприятни изблици, когато обърне движението си. Не трябва да бъдем агресивни и да си създаваме излишни скандали и конфликти, към което тя ще ни води до 27 август. Освен на себе си, трябва да помагаме и на другите да не обявяват война за щяло и нещяло. Трябва да се въоръжим със спокойствие и търпение и да бъдем наясно, че доста споразумения ще се разпаднат, а където е царял мир, може да започнат бойни действия – независимо дали в личния живот, в служебния или на друго поле. За да бъдат нещата още по-непоносими, от 26 юли до 19 август и Меркурий става ретрограден. Това предизвиква лоша комуникация между хората и между уредите, неподписване на договори, закъснения на плащания, проблеми с техниката. Гледайте възможно най-бързо да излезете в отпуска, за да не се мяркате много -  много у дома и в офиса и да не се създават предпоставки за скандали, недоразумения, неразбирателства и измами. Ако можете да си го позволите, отидете някъде и се покрийте чак до края на август. Стойте си и не пътувайте оттам, където сте до друга точка, особено от края на юли до 20 август, защото и транспортът попада под ударите на ретроградните планети – закъснения, отпадания, липса на координация е вероятно да споходят някои. Облаците ще бъдат напълно разчистени чак от 10 септември нататък, когато се отваря чудесно време за работа и реализации поне до средата на ноември, благодарение на Юпитер. А докараме ли го дотам, смятаме годината за привършена, предава Слава. Сподели:", "date": "2018.07.04", "title": "ЛОШИ ЗНАЦИ В НЕБЕТО! Марс е ретрограден - делата ни куцат! На 26 юли става страшно, Меркурий обръща хода си"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5---%D0%B5%D0%B4%D0%BD%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD-news762912.html", "text": "София и ред големи градове в България ще бъдат блокирани от поредния протест в транспортния бранш. Ако преди дни по улиците бяха камиони и автобуси на фирми, които са против закон да създава Българска автомобилна камара, която да контролира бранша, сега недоволството си ще изрази другата страна в спора – тези, които искат новата структура, предава Би Ти Ви. Премиерът Бойко Борисов поиска изтегляне на законопроекта, докато превозвачите се разберат за компромисен вариант. Засега обаче двата лагера предимно мерят сили в реториката и автопарка, който могат да ангажират за акциите си. „Беше внесен един законопроект в НС, като нашите колеги от автобусния бранш, една част от тях, осъществиха безпрецедентен натиск върху законодателната власт този законопроект да бъде изтеглен”, посочи Йордан Арабаджиев, изпълнителен директор на Съюза на международните превозвачи. Според него в законопроекта наистина има спорни текстове, но мястото на дебата е в парламента. Председателят на Браншовия съюз за стопанска инициатива в транспорта Магдалена Милтенова го репликира, като посочи, че на заседание на парламентарната комисия по транспорт именно представители на протестиращите днес са признали, че те са написали законопроекта, който сега ще защитават на улицата – твърдение, което Арабаджиев категорично отрече. Милтенова посочи, че камарата ще контролира целия бранш, като собственият й контролен съвет е едва от четирима души плюс министъра на транспорта, който обаче е само със съвещателен глас. Освен това той ще издава лицензи само по предложение на новата структура. „Има европейски правила, които браншът изпълнява. Ние, вместо да извършим реформите, които трябва да се извършат в Изпълнителна агенция „Автомобилна администрация”, се опитваме да ги прехвърлим в една частна структура”, подчерта Милтенова. Арабаджиев посочи, че възможен вариант е членството в камарата да стане доброволно. Според него обаче без закон, който да регламентира отношенията между бранша и държавата, превозвачите може просто да се обединят в поредната организация, която не може да защити интересите им. Сподели:", "date": "2018.07.04", "title": "СКАНДАЛ В ЕФИР! Превозвачи се хванаха за гушите заради протестите - едните искат автомобилна камара, другите твърдо против"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%81%D0%BF-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BA%D0%B5%D0%B2%D1%80-news762892.html", "text": "Депутатите ще обсъдят тази седмица искането на БСП за предсрочно прекратяване на пълномощията на председателя на Комисията за енергийно и водно регулиране Иван Иванов. Те ще гласуват и включване на допълнителни законопроекти, съгласно правилника на парламента за такава възможност всяка първа сряда от месеца. Социалистите настояват за освобождаването на Иван Иванов с аргумента, че е отказал да провери сделката за продажбата на ЧЕЗ на дружеството \"Инерком-България\" и че не е взел под внимание внесеното искане, придружено с подписите на над 200 хиляди граждани. В спора председателят на Енергийния регулатор отговори, че не смята да подава оставка и припомни, че депутатите са тези, които са пропуснали да определят критерии за проверка на сделката. Разискването по искането на левицата е точка първа за четвъртък, предава БНР. Днес депутатите ще гласуват включване в дневния ред на законопроекти на БСП и ДПС. С промени в Наказателния кодекс от левицата предлагат да се криминализират нерегламентираните в закона дейности по производството, вносът, износът, съхраняването и търговията с лекарствените продукти в хуманната медицина. ДПС внасят изменения в закона за задължителното депозиране на печатни и други произведения, с които се въвежда изискването за задължително разкриване на действителните собственици на медии и тяхното финансиране. Сподели:", "date": "2018.07.04", "title": "Депутатите обсъждат предложението на БСП за освобождаване на шефа на КЕВР"}
{"url": "http://pik.bg/in-memoriam-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B0-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B7%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D1%8F-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80-news762910.html", "text": "По една случайност се оказа, че в деня, в който почина Божидар Димитров, са починали 25 човека. Боян се открояваше. Личностите трябва да се уважават. Божидар е личност и то много ярка личност. Това заяви пред Би Ти Ви депутатът от ГЕРБ и бивш министър на културата Вежди Рашидов. Припомняме, че поклонението пред проф. Божидар Димитров е днес от 10.00 до 16.00 ч. в Националния исторически музей. \"Харесвах много Божидар, защото беше един свободолюбив човек. Образното му говореше много хора. Когато Божидар говореше, всички знаеха какво говори\", добави той. \"Беше колоритен човек, изключително качествен, много трудолюбив. Беше като танк, като му се кажеше нещо, тръгваше и го правеше\", каза още Вежди Рашидов. Вежди Рашидов разказа и изключително интересна история, свързана с Божидар Димитров и Панагюрското съкровище. \"Божидар беше министър на българите в чужбина. Тогава кмет на Пловдив беше моят приятел Славчо Атанасов. Божидар изпрати Пангюрското съкровище да гостува в Пловдив. Тогава Славчо каза, че съкровището остава в Пловдив и няма да го връща в София, защото то си е регистрирано в града под тепетата. Звъня на Божидар и го питам какво става. И седнахме с него - цяла нощ мислим стратегия. Сутринта рано товарим съкровището в едни блиндирани коли с полиция без никой да знае и тръгваме към София. И така откраднахме Панагюрското съкровище без никой да знае. Но Божидар много искаше да каже на медиите. Виждах как го напъва отвътре. Но издържа, а накрая ми казва: \"Без да съобщим на медиите, все едно нищо не сме откраднали.\" Сподели:", "date": "2018.07.04", "title": "IN MEMORIAM! Вежди Рашидов разказа невероятна история за покойния си приятел Божидар Димитров! Двамата откраднали... Панагюрското съкровище"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D1%81%D0%BE%D0%BB%D1%83%D0%BD-news762907.html", "text": "Премиерът Бойко Борисов е на ключова визита днес в Солун. След заседанието на кабинета се очаква премиерът Бойко Борисов да замине за Гърция, за участие в четиристранна среща на правителствените ръководители на България, Гърция, Румъния и Сърбия. Предстои среща и на министрите на транспорта на четирите страни. Очаква се на нея да бъдат обсъдени ключови въпроси относно бежанските и миграционите въпроси. Сподели:", "date": "2018.07.04", "title": "Премиерът Борисов пристига на ключова визита в Солун"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B8%D0%B4%D0%B5%D1%8F-%D0%B2%D1%81%D0%B8%D1%87%D0%BA%D0%B8-%D1%81%D0%BC%D0%B5-%D0%B7%D0%B0-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D0%B8%D1%81%D0%BA%D0%B0-%D0%B4%D0%B0-%D0%BF%D1%80%D0%B0%D1%82%D0%B8-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BD%D0%B0-%D0%B7%D0%B0%D1%82%D0%BE%D1%87%D0%B5%D0%BD%D0%B8%D0%B5-%D0%B2-%D1%81%D0%B8%D0%B1%D0%B8%D1%80-news762939.html", "text": "Продуцентът Борислав Чучков отвори нова страница във войната срещу чалгата, след като във вчерашния епизод на \"Черешката на тортата\" остро нападна Сузанита и баща й Орхан Мурад. 43-годишният мъж, който българите още помнят като изпълнителя на детската песничка \"Дъга\" през далечната 1984 година, сподели претеснението си, че децата му могат да станат жертва на подобен стил музика. Той изрично уточни, че няма нищо против Азис и Глория, която дори му била братовчедка. Но недоразумения като Сузанита трябва да бъдат пратени в Сибир, а Чучков обеща лично да снабди младата певица в палатка, в която да се приюти в далечната руска степ. Повод за острите думи стана споменаването на хита \"Шушана\", който също възмущава Чучков. Той получи безрезервна подкрепа на певицата Мария Илиева, която бе категорична, че продуцентът има пълно право да се гневи срещу чалгата, пише \"Хотнюз\". Сподели:", "date": "2018.07.04", "title": "УНИКАЛНА ИДЕЯ! ВСИЧКИ СМЕ \"ЗА\"! Продуцент иска да прати Сузанита на заточение в Сибир"}
{"url": "http://pik.bg/%D1%80%D1%83%D1%81%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%B1%D0%BE%D1%80%D0%B1%D0%B0-%D1%81-%D0%B0%D0%BD%D0%B3%D0%BB%D0%BE%D1%81%D0%B0%D0%BA%D1%81%D0%BE%D0%BD%D1%81%D0%BA%D0%B0%D1%82%D0%B0-%E2%80%9E%D1%86%D0%B8%D1%84%D1%80%D0%BE%D0%B2%D0%B0-%D0%BA%D0%BE%D0%BB%D0%BE%D0%BD%D0%B8%D0%B7%D0%B0%D1%86%D0%B8%D1%8F%E2%80%9C-news762884.html", "text": "Русия започва борба с англосаксонската „цифрова колонизация“, пише руският ежедневник \"Взгляд, цитиран от Фокус. Руският суверенитет е изправен пред ново предизвикателство на 21-ви век. Експерти и дипломати уверяват: \"Ако страните от Запада продължат\" третия етап на световната колонизация - цифровата \", Русия ще трябва да се защитава. Например, създавайки свой собствен, отделен от останалия свят интернет. Как изглежда и защо е толкова важно? Русия притежава всички необходими средства, за да се създаде алтернативен интернет, но би ги използвала само в най-лошия сценарий, заяви във вторник директорът на отдела за нови предизвикателства и заплахи в Министерсто на външните работи Иля Рогачев. Според него политиката на Москва не е насочена към изолиране на интернет, но западната политика и налагането на двойни стандарти могат да принудят Русия да следва този път. По-рано беше съобщено, че Русия може да представи на ООН две нови инициативи - резолюции, свързани с регулирането на отношенията между държавите по въпросите на киберсигурността. Както отбеляза Коммерсант, една от резолюциите ще бъде „киберкодекс“ - вид кодекс на правилата за поведението на държавите в Интернет, който трябва да забрани всяка намеса във вътрешните работи на държавите чрез Интернет. Втората руска резолюция има за цел да преразгледа съществуващата система за борба с киберпрестъпността, която се определя от Конвенцията за компютърна престъпност от 2001 г. в Будапеща. Припомня се, че Москва не подписа тази конвенция поради член 32 от този документ, който позволява различни специални услуги без официално уведомление да получават трансграничен достъп до компютърни данни. Русия очаква подкрепата на тези предложения от редица държави, които са членове на БРИКС ШОС и ОДКБ. Приемането им обаче може да не е достатъчно, особено предвид факта, че гласуването за тези инициативи от западните страни едва ли може да се очаква. Ето защо Москва, в тясно сътрудничество с Пекин, продължава работата по проекта за така наречения \"алтернативен интернет\", както посочи министерството на външните работи. Сподели:", "date": "2018.07.04", "title": "Русия започва борба с англосаксонската „цифрова колонизация“"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0-%D1%81%D0%B2%D1%80%D1%8A%D1%85%D0%BC%D0%BE%D1%89%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-news762887.html", "text": "Китай разработва свръхмощна ракета-носител, която до 2030 г. ще може да извежда в космоса много по-голям полезен товар, отколкото конкуренцията, съобщи АФП, цитиран от БНР. Височината на свръхтежката ракета \"Великият поход - 9\" ще е 93 метра, ще има четири двигателя и ще извежда на ниска околоземна орбита полезен товар от 140 тона, разказа Лун Лъхао от Китайската академия за космически технологии. Тази мощност надхвърля значително характеристиките на най-мощната засега ракета - тази на \"Спейс Екс\" с нейните 64 тона полезен товар. Сподели:", "date": "2018.07.04", "title": "Китай разработва свръхмощна ракета-носител"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81%D0%B5-%D1%80%D0%B0%D0%B7%D1%86%D0%B5%D0%BF%D0%B8%D1%85%D0%B0-%D0%B7%D0%B0-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%B1%D0%B5%D0%B7-%D0%B4%D0%B8%D0%BC-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B0%D1%82%D0%B0-%D0%B7%D0%B0%D1%80-news762915.html", "text": "Предложението за увеличаване на акциза на бездимните цигари цели да осигури бюджета, който тази година е по-социален - към здравеопазването, образованието, заплатите и пенсиите. Това заяви пред Би Ти Ви депутатът от ГЕРБ Александър Иванов на въпрос за законопроекта на ГЕРБ за увеличаване на акциза на бездимните цигари. \"Миналата година може би сме допуснали грешка, когато допуснахме тези цигари да влязат на българския пазар. 2 млрд. лева по принцип са парите, които ще съберат от акциза на цигари. На нас тези 30 млн. лева са ни важни\", добави той. В дискусията взе участие и Румен Гечев от БСП. \"Стоките, които са опасни за здравето, имат по-висок акциз. Ние считаме, че по-важно от 15-те милиона е здравето на българите. Никой не е сметнал колко са щетите върху хората - болничните, смъртните случаи\", коментира той. \"В Германия, с която ние се сравняваме като водеща, тя закрива цели заводи за дизелови двигатели. Губят се милиарди средства, но те не говорят за запълване на дупки в бюджета\", обясни социалистът. Темата за бездимните цигари предизвика напрежение между депутатите в парламентарната група на Обединени патриоти. \"Дори и малък шанс да има цигарите да са по-безвредни, трябва да се хванем за този шанс. Вижда се, че лобира в определени интереси. Това е пролобистки закон. Достатъчно е само да кажа думата \"Кой\". Българските граждани много ясно знаят за \"кой\" е този законопроект. Не е работата на народните представители да пълнят бюджета, това е работа на Министерството на финансите\", коментира Александър Сабанов от ВМРО. На противоположно мнение беше неговият колега от НФСБ Борис Ячев. \"Два са аргументите да подкрепим този законопроект. Първият е финансовият. Вторият е, че няма никакво доказателство, че тези бездимни цигари са по-безвредни от другите\", категоричен е той. Двамата представители на Обединени патриоти признаха, че има разминаване по този въпрос. Въпреки това увериха, че няма трусове в коалицията. Александър Сабанов обвини колегите от НФСБ, че законът е разписан на крак от колегите му от НФСБ и добави, че законопроектът не е приет на заседание на парламентарната група. Борис Ячев контрира, че групата е информирана. \"Колегите от НФСБ са се поддали на твърдението на Менда Стоянова, че трябва този законопроект трябва да се внесе днес, за да влезе в сила още утре\", добави представителят на ВМРО. \"Не подписваме законопроект, който да обслужва което и да е било лице\", категоричен е колегата му от НФСБ. \"Няма изненада защо ДПС все още нямат позиция по темата. Най-вероятно броят гласове. В пленарна зала ще се види кои подкрепят закона\", заяви Румен Гечев. Така в дискусията не взе участие единствено ДПС. Според представителя на \"Воля\" Кръстина Таскова, законът трябва да се разгледа на комисия. \"Нашата изненада е защото се променя фискалната политика през средата на годината.\", коментира тя. Сподели:", "date": "2018.07.04", "title": "ИСКРИ В ЕФИР! Патриотите се разцепиха за цигарите без дим! Депутати се хванаха за гушата заради предложението за вдигане на акциза"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D0%B8%D0%BA-%D0%BD%D0%B5%D0%B4%D1%8F%D0%BB%D0%BA%D0%BE-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-news762913.html", "text": "Излезе изследване на \"Алфа рисърч\", което показа, че 81% от българите одобряват европредседателството, заяви пред \"България он еър\" собственикът на агенция ПИК Недялко Недялков по повод острите думите на президента Румен Радев от вчера. Недялков за пореден път подчерта, че е време държавният глава да се определи - дали е обединител или разединител на нацията. За България ли работи, или за собствения си рейтинг. \"Прилича на фейсбук хейтър, говори с лексиката на фалшивите сайтове, които са тъмночервен дезинформационен проект\", коментира Недялков. \"С думите си Румен Радев обижда лидерите на европейските партии и държави, като ги обвинява в лицемерие. Не знам дали е уместно в синхронно време Борисов да говори пред Европарламента, а Радев на някакъв форум да се държи като оплаквачка, с което отпушва комплексите си. Показва колко завижда и колко страда, че е отлъчен от голямата европейска компания. В същото време в дълбочина елементарно прозира намерението му да изгради собствена партия. Той загрява край терена заедно с друг популист - Славчо Учиндолски. Но народът трябва да внимава - зад единият стоят заграбените капитали на Цветан Василев, зад другият - Кремъл и остатъците от КГБ\", поясни Недялков. Той направи и друго сравнение, като даде за пример поредната култова снимка на президента в село Мусачево с оркестър \"Сияние\" пред табела \"Джолани на пещ\". Тази снимка вече е известна с мотото \"В същото време Борисов се среща с Меркел, Макрон, Таяни. Как няма да страда Радев...\", отбеляза Недялков. Собственикът на ПИК беше репликиран от пиар експерта Соня Момчилова, че правителството ни прекалено много се е навело пред европейците и че е пропиляло безумни суми по председателството без особен ефект. Момчилова припомни, че пенсията у нас е 200 лева, хората постоянно излизат на протести, допускат се гаф след гаф - като вчерашния с приема в езиковите гимназии, здравеопазването ни е на дъното на всички класации. \"Това са дефекти персонално на Борисов, той управлява вече три мандата\", обясни Момчилова. Недялко Недялков припомни, че именно по време на нашето председателство се приключи 28-годишният спор за името на Македония, тъй като Гърция и Македония бяха окрилени именно от европейските приоритети за Западните Балкани. Решен бе и казусът с командированите работници в чужбина, който касаеше пряко българските шофьори. \"Кога се е случвало всички евролидери да дойдат на крака в България, обикновените хора в малките градове одобряват европредседателството. Яд ги е градските сноби, лентяите от жълтите павета в София, които по цял ден и цяла нощ хейтят в социалните мрежи\", заяви още Недялков. “Джолан морнинг”. Сподели:", "date": "2018.07.04", "title": "ГОРЕЩА ТЕМА! Собственикът на ПИК Недялко Недялков за войната на Радев с Борисов: Президентът отпушва комплексите си с лексиката на оплаквачка. Загрява край терена заедно със Славчо Учиндолски"}
{"url": "http://pik.bg/%D0%B1%D1%83%D0%BD%D1%82%D0%BE%D0%B2%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-news762904.html", "text": "Според началника на полицията на департамента Жан-Кристоф Бертран снощи при проверка на кола, която е извършвала нарушения, шофьорът блъснал полицай, който бил леко ранен в коленете. Тогава друг полицай произвел изстрел и улучил младия мъж, който по-късно починал от раната. Според други полицейски източници мъжът бил ранен в сънната артерия. Според регионалния вестник \"Уест Франс\", цитиран от ТАСС, при проверката младият мъж отказал да представи документи и се опитал да избяга. Тогава един полицай стрелял по колата и ранил мъжа, който два часа по-късно починал. Прокуратурата на Нант заяви, че е започнато разследване при какви обстоятелства полицаят е използвал оръжието си. Смъртта на младия мъж предизвика безредици в три квартала на Нант, при които срещу силите на реда бяха използвани коктейли \"Молотов\" и бяха издигнати барикади. Запалени са коли и контейнери за боклук, а търговски център е частично разрушен при опожаряване. В отговор полицията използва сълзотворен газ. Сега положението в трите засегнати от безредиците квартали се е нормализирало. Според полицейски източник не е имало арести. За въдворяване на реда са били мобилизирани близо 200 полицаи. В някои проблемни квартали на западния френски град Нант избухнаха безредици, след като 22-годишен мъж бе застрелян от полицай при проверка на документи, предадоха Франс прес и ТАСС. Сподели:", "date": "2018.07.04", "title": "Бунтове във Франция, полицай застреля млад мъж"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D1%8A%D0%B7%D0%B4%D0%B0%D0%B2%D0%B0-%D0%BC%D0%BE%D0%B4%D1%83%D0%BB-%D0%B7%D0%B0-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5-%D0%BD%D0%B0-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news762888.html", "text": "Руската ракетно-космическа корпорация \"Енергия\" започна робота по създаването на модул за изпращане на космонавти на Луната, съобщи ТАСС, цитиран от БНР. Той ще бъде доставен на международната окололунна космическа станция \"Дийп спейс гейтуей\" на части и там ще бъде сглобен, съхраняван и обслужван. \"Станцията \"Гейтуей\" ще позволи да бъдат изпробвани основните технологии за пребиваване на космонавти в условията на далечния космос\", обявиха от корпорацията. Сподели:", "date": "2018.07.04", "title": "Русия създава модул за изпращане на космонавти на Луната"}
{"url": "http://pik.bg/%D0%BF%D0%B0%D1%80%D0%B8%D1%82%D0%B5-%E2%80%93-%D0%BE%D1%81%D0%BD%D0%BE%D0%B2%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D0%BC%D0%BD%D0%BE%D0%B3%D0%BE-%D0%B2%D1%80%D1%8A%D0%B7%D0%BA%D0%B8-news762849.html", "text": "Когато взаимоотношенията между двама души се задълбочат, най-нормалното нещо е те да заживеят заедно. Колкото и да е хубаво да заспивате и се събуждате заедно, да готвите, да гледате телевизия или просто да си почивате в новото ви жилище, скоро започват битовизмите, които могат да скапят романтиката. Подялбата на разходите е един от най-досадните. Вие сте свикнали да спестявате, а човекът до вас е с „по-широки пръсти“ и това ви влудява или обратното... Парите или вечният въпрос каква сума да отива за харчене и каква за спестяване, е един от основните виновници за провала на голяма част от зрелите връзки. Това смятат много брачни консултанти. Според тях мъжете се депресират и не се чувстват комфортно, ако половинките им изкарват повече пари от тях на месец. От друга страна, има и жени, които са свикнали да бъдат независими и дори и да се обвържат, не позволяват да ги издържат, което понякога е обида за по-силния пол. Как да не позволите на парите да провалят взаимоотношенията с партньoра ви? Приходи/разходи Може да сте свикнали да харчите или спестявате, но когато започнете връзка, първо седнете с половинката и двамата обсъдете подробностите около вашите общи приходи и разходи. Ако ще живеете заедно и търсите квартира, помислете какъв е общият ви месечен доход, каква част да отделите за наем и каква за разходи като сметки за ток, вода, храна, интернет и други. Най-лесният начин да не се карате за пари, е още от самото начало да бъдете честни и споделите колко взимате, имате ли някакви кредити или други по-големи разходи. А спестяването може да стане с течение на времето. Вижте как ще се справяте с разходите първите месеци и ако ви остават излишни пари, ги насочете към нова покупка, почивка и други. Купуване на жилище/под наем Повечето двойки се нуждаят от самостоятелно жилище. Ако нямат възможност да си го купят на момента, живеенето под наем е добър вариант. Когато ви се наложи да избирате такова, не се хвърляйте на първата обява. Поговорете с половинката и набележете няколко основни неща – каква сума може да отделите, колко голямо да е жилището, бихте ли искали да направите компромис с квартала за сметка на цената, искате ли да има обзавеждане или не... Винаги се допитвайте до мнението на другия, за да няма противоречия по-късно. Същото важи и при закупуването на апартамент. Може да стане голям проблем, ако единият от двамата има повече средства за разлика от другия, както и ако единият партньoр принуждава другия да изтегли кредит. Появата на дете Връзката става още по-сериозна, когато започнат плановете за дете. Може един от двама ви да иска голямо семейство, но това означава и повече разходи. Когато започнете опитите за бебе, опитайте да си отделите някакви средства настрани, за да ви е по-лесно по-късно. Появата на бебето ще преобърне света ви и ще се наложи да се лишите от някои удоволствия, ако не си направите правилно сметката. Ако очаквате детето скоро, купете най-необходимото за след раждането, след това постепенно набавете останалите неща. Може да ви подарят някои пособия и някои покупки да се окажат излишни. Дори и да живеете с половинката си от години, никога не правете скандали за изразходвани средства за ненужни покупки, а по-скоро направете компромис и заедно помислете как това да не се случва за в бъдеще. Сподели:", "date": "2018.07.04", "title": "Парите – основна причина за провала на много връзки"}
{"url": "http://pik.bg/%D1%87%D1%83%D0%B4%D0%BE%D0%B2%D0%B8%D1%89%D0%BD%D0%BE-%D0%B4%D1%8F%D0%B2%D0%BE%D0%BB-%D0%B2-%D0%B1%D1%8F%D0%BB%D0%B0-%D0%BF%D1%80%D0%B5%D1%81%D1%82%D0%B8%D0%BB%D0%BA%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%B5%D0%B4%D1%81%D0%B5%D1%81%D1%82%D1%80%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-8-%D0%B1%D0%B5%D0%B1%D0%B5%D1%82%D0%B0-news762763.html", "text": "Полицията в графство Чешър задържа служителка на Countess of Chester Hospital - главната болница на град Честър,  по подозрение в убийството на 8 бебета и опит за убийство на още 6, съобщава Би Би Си. Полицията разследва месеци наред смъртта на новородени, които са се родили в Честър от март 2015 до юли 2016 г. Първоначално в делото фигурирали осем случая на смърт на бебета, причината за които и до днес не е установена. По време на разследването броят на смъртните случаи е нараснал до 17. Не е изключено медсестрата-убийца да е съпричастна с всички случаи. Отбелязва се, че разследването е много сложно и чувствително, а сътрудниците на полицията са направили всичко възможно, за да установят детайлно каква е причината за смъртта на децата. Сподели:", "date": "2018.07.04", "title": "ЧУДОВИЩНО! Дявол в бяла престилка: Арестуваха медсестра за убийството на 8 бебета"}
{"url": "http://pik.bg/%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B3%D0%BB%D0%B0%D1%81%D1%83%D0%B2%D0%B0-%D1%81%D0%BF%D0%BE%D1%80%D0%BD%D0%B8%D1%82%D0%B5-%D1%82%D0%B5%D0%BA%D1%81%D1%82%D0%BE%D0%B2%D0%B5-%D0%BE%D1%82-%D0%B7%D0%B0%D0%BA%D0%BE%D0%BD%D0%B0-%D0%BC%D0%B0%D0%BA%D1%80%D0%BE%D0%BD-news762903.html", "text": "Европараментът ще гласува предложенията за нови правила за справянето с незаконните практики в автомобилния превоз, командироването на шофьори и времето за почивка на шофьорите. Спорните промени доведоха до масови протести у нас, но според вносителите те целят да подобрят условията на работа на водачите и да осигурят равни условия за операторите в целия съюз. Сподели:", "date": "2018.07.04", "title": "ВАЖЕН ДЕН! Европарламентът гласува спорните текстове от закона \"Макрон\""}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8-%D0%B6%D0%B5%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D0%BE-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news762860.html", "text": "Хиляди палестински жени протестираха на израело-палестинската граница, предава AFP, цитира Фокус. Хиляди палестински жени демонстрираха вторник по протежение на оградата, която разделя ивицата Газа от Израел – първата масова женска демонстрация, откакто палестинците излязоха на протести преди три месеца. От края на март жителите на Газа демонстрират по протежение на силно охраняваната граница в знак на протест срещу десетгодишната блокада на територията им от Израел и в подкрепа на правото на палестинците да се завърнат на земите, от които са избягали или били изтласкани по време на войната около създаването на Израел през 1948 година. Във вторник жените пристигнаха в автобуси от целия анклав, много от които бяха придружени от децата им, съобщиха кореспонденти на агенцията. Седемнадесет души бяха ранени от изстрели на израелски войници, заяви говорителят на здравното министерство на Ивицата Газа Ашраф ал-Кодра пред агенцията. \"Дойдох да завърша похода, който бе започнала дъщеря ми\", каза Рим Абу Ирмана, размахвайки снимка на 15-годишната си дъщеря Уасал, която беше убита от израелски куршум на 14 май. Сподели:", "date": "2018.07.04", "title": "Хиляди палестински жени протестираха на израело-палестинската граница"}
{"url": "http://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%B8-%D0%BC%D0%B0%D1%87-%D0%BD%D0%B0-%D0%B0%D1%80%D0%B5%D0%BD%D0%B0-%D0%B0%D1%81%D1%82%D0%B0%D0%BD%D0%B0-%D0%BC%D0%B5%D0%B6%D0%B4%D1%83-%D0%BA%D0%BC%D0%B5%D1%82%D0%BE%D0%B2%D0%B5-%D0%BE%D1%82-%D1%86%D1%8F%D0%BB-%D1%81%D0%B2%D1%8F%D1%82-%D0%B8-%D0%BE%D1%82%D0%B1%D0%BE%D1%80%D1%8A%D1%82-news762918.html", "text": "Футболната среща бе под патронажа на кмета на град Астана, Асет Исикешев по повод международния форум „Пътят на коприната“. Тодоров игра за отбора на кметовете под номер 12, а мачът завърши при равен резултат 2:2. Областният управител на Софийска област бе единственият представител от България, за което получи благодарности на терена, лично от кмета на Астана.  Домакините, в лицето на кмета на район Байконур Йерлан Канамилов изненадаха областния управител с традиционна казахстанска вечеря, на която заявиха желанието си за подписване на Договор за сътрудничество със Софийска област. От своя страна Тодоров представи своят проект „Деца-възможности без граници“, и покани деца отличници от Казахстан, които да посетят България и да се запознаят със свои връстници от Софийска област. Илиан Тодоров покани и кмета на Байконур, както и неговите заместници в България за подписването на двустранно споразумение. В края на срещата Канамилов подари на Илиан Тодоров традиционни подаръци включително и национална казахстанска носия. Сподели:", "date": "2018.07.04", "title": "Илиан Тодоров участва в приятелски мач на \"Арена Астана\" между кметове от цял свят и отборът на международната ислямска бизнес асоциация (СНИМКИ)"}
{"url": "http://pik.bg/%D0%B5%D1%81-%D0%BD%D0%B5-%D0%B5-%D0%B8%D1%81%D0%BA%D0%B0%D0%BB-%D0%BE%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0-%D0%BB%D0%B0%D0%B3%D0%B5%D1%80%D0%B8-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news762859.html", "text": "Никой от Европейския съюз не е поискал или съобщавал, че в Македония ще бъдат построени бежански лагери. Това са неверни новини за манипулиране на обществеността, каза днес министърът на отбраната Радмила Шекеринска, цитирана от македонското електронно издание Фокус, цитира българското издание на \"Фокус\". „Никой не е излизал с инициатива или искане за бежански лагери. Често този проблем е бил използван като възможност за манипулиране на емоциите на гражданите \", каза Шекеринска, отговаряйки на журналистически въпрос на днешната пресконференция, като информира за приетия Стратегически преглед на отбраната. Документи от правителствените решения, които се разпространяват от медиите, също са опровергани от министерствата, които обясняват, че това е журналистическо изкривяване на реалността. Сподели:", "date": "2018.07.04", "title": " ЕС не е искал от Македония да изгражда лагери за мигранти"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%82%D0%B0%D0%B7%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BD%D0%BE%D0%B1%D0%B5%D0%BB%D0%BE%D0%B2-%D0%BA%D0%BE%D0%BD%D1%86%D0%B5%D1%80%D1%82-news762862.html", "text": "Норвежката организация, която отговаря за Нобеловата награда за мир, обяви, че през 2018 г. няма да бъде организиран Нобелов концерт, съобщи Асошиейтед прес, цитирана от Дарик. Олав Ньолстад, директор на норвежкия Нобелов институт, каза, че концертът се отменя временно, за да бъдат преосмислени \"форматът и съдържанието му\". В програмата на Нобеловия концерт винаги е имало големи имена на развлекателната индустрия. Лайънел Ричи, Бон Джоуви, Арета Франклин, Мери Джей Блайдж са сред звездите, които са били негови водещи. Първият Нобелов концерт беше организиран през 1994 г. Лауреатът на Нобеловата награда за мир се обявява през октомври. Церемонията за връчване на наградата и концертът обикновено са в Осло на 10 декември, когато е годишнината от смъртта на Алфред Нобел. Сподели:", "date": "2018.07.04", "title": "Отмениха тазгодишния Нобелов концерт"}
{"url": "http://pik.bg/%D0%BD%D0%B0%D0%B4-270-%D1%85%D0%B8%D0%BB%D1%8F%D0%B4%D0%B8-%D1%81%D0%B8%D1%80%D0%B8%D0%B9%D1%86%D0%B8-%D1%81%D0%B0-%D0%B8%D0%B7%D0%BF%D0%B0%D0%B4%D0%BD%D0%B0%D0%BB%D0%B8-%D0%B2-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%82%D0%B5%D0%B6%D0%BA%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B1%D1%8F%D0%B3%D0%B0%D0%B9%D0%BA%D0%B8-%D0%BE%D1%82-%D0%BE%D1%84%D0%B0%D0%BD%D0%B7%D0%B8%D0%B2%D0%B0%D1%82%D0%B0-%D0%BD%D0%B0--news762890.html", "text": "Повече от 270 хиляди сирийци се намират в изключително тежки условия, бягайки от офанзивата на правителството, а Йордания и Израел са заявили,ч е техните граници ще останат затворени, пише британският ежедневник The Independent, цитира Фокус. Бягството на 271 800 души, напуснали домовете си в Южна Сирия, са настанени в безизходица в пустинни условия на границата с Йордания и Израел, каза ООН. Хиляди цивилни в провинция Дераа - за която се предполага, че е защитена от споразумение за деескалация от 2017 г. - са избягали от градове и села, контролирани от бунтовници, като проправителствени войски, подпомогнати от руски въздушни сили, бързо завземат района през последните две седмици. \"Това е хаос, хората са отчаяни\", заяви местният активист Исмал ал Балки във вторник. \"Хората са оставили дрехите на гърба си, бягайки от въздушните удари, няма време да погребат мъртвите. Никъде не е безопасно. Според наблюдателите от базираната в Лондон Сирийската обсерватория за правата на човека най-малко 100 цивилни са били убити, откакто започна офанзивата на 19 юни, а огромен брой хора сега спят под дърветата и в коли в полета и пустини близо до южната граница. Повечето от тях нямат подходящ подслон и вода, за да се справят с топлината от 45 ° С. Местни източници заявиха пред партньорите на ООН, че най-малко 12 деца, две жени и един възрастен човек са загинали близо до йорданската граница поради дехидратация, замърсена вода и ухапвания от скорпиони. Около 164 000 разселени лица сега се намират в Куниитра, която граничи с оспорваните Голански възвишения, а 60 000 се намират в близост до граничния пункт Насиб-Джабер с Йордания. Както Йордания, така и Израел повториха, че границите им ще останат затворени за бежанците, въпреки молбите на агенцията на ООН за бежанците в Аман да \"изпълнят международния си ангажимент към хората, нуждаещи се от защита\". Йордания, която вече е приютила повече от 630 000 сирийци, настоя, че ситуацията е по вина на враждуващите сили. Израел няма дипломатически отношения със Сирия или политика за убежище за бежанците от конфликта, но оказва медицинска помощ и помощ както за бойци, така и за цивилни граждани, намиращи се близо до границата. Сподели:", "date": "2018.07.04", "title": "Над 270 хиляди сирийци са изпаднали в изключително тежки условия, бягайки от офанзивата на правителството"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D1%81%D1%82%D0%B0%D0%BD%D0%B0-%D0%B1%D0%B0%D1%80%D0%BC%D0%B0%D0%BD%D0%BA%D0%B0-%D1%80%D0%B0%D0%B7%D0%BB%D0%B8%D0%B2%D0%B0-%D0%BF%D0%B8%D1%82%D0%B8%D0%B5%D1%82%D0%B0-%D0%BF%D0%BE-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B8%D1%82%D0%B5-news762872.html", "text": "Галена от години е сочена за двигател на купона в нощните заведения. Управители на чалга кръчми са категорични, че е единствената, която си заслужава високия хонорар. За разлика от колежките си, Галена не стои статична на сцената, а се раздава на максимум, Освен това непрекъснато се шегува с хората, което предразполага за щуро парти. Като запазена марка на Галена й остава хоби то да пее зад бара. На едно от последните си участия тя отново влезе в роля и смени барманките, наливайки питиета на вперилите погледи в нея студенти. Разбира се, не изневери на себе си и наля няколко шота афтър шок, които изпи с най-шумната компания. С непринуденото си поведение и тоталните хитове Галена няма конкуренция. Това я прави най-исканата чалга дива по дискотеките. 33-годишната изпълнителка обаче е семейна жена с две деца и е взела категоричното решение да намали участията си. Затова се е договорила с продуцентите си да пее в четвъртък, петък и събота, а понякога и сряда. По този начин няма да лиши почитателите си от своето присъствие, но ще й остане време и за семейството, пише седмичник. Сподели:", "date": "2018.07.04", "title": "Галена стана барманка, разлива питиета по дискотеките"}
{"url": "http://pik.bg/%D0%BC%D0%BB%D0%B0%D0%B4%D0%B0-%D0%BA%D0%B0%D0%BD%D0%B0%D0%B4%D0%BA%D0%B0-%D1%81%D1%82%D1%80%D0%B5%D0%BB%D1%8F-%D1%81%D0%BB%D0%B5%D0%B4-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D1%81%D0%B2%D0%B0%D0%B4%D0%B0-news762863.html", "text": "Полицията на канадския град Торонто арестува млада шофьорка, която рани с пистолета си двама души след спор с един от тях на кръстовище, съобщи телевизия Си ти ви. Инцидентът е станал в централната част на града, след като 21-годишната шофьорка се скарала със своя връстничка на пешеходна пътека. След караницата шофьорката отворила багажника на колата си, извадила пистолет и започнала да стреля срещу връстничката си, която е била ранена в гърдите. Освен това от случаен куршум е бил ранен 69-годишен велосипедист, минавал от там в момента на стрелбата, допълва ТАСС, цитирана от Дарик. Полицията задържа провинилата се пред дома й. При обиска на дома й бяха иззети наркотици и голяма пари в брой. Жената е арестувана. Срещу нея се предявени 10 обвинения, включително за нападение с използването на огнестрелно оръжие. Напоследък в Торонто е регистриран увеличен брой на случаи с използването на огнестрелно оръжие на улиците. В неделя при такъв бяха ранени четирима души, а в събота в самия център на града неизвестни раниха жена и застреляха двама мъже, единият които се оказа 21-годишният рапър Смоук Дог. Сподели:", "date": "2018.07.04", "title": "Млада канадка стреля след шофьорска свада"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-%D0%BD%D0%B0-%D1%87%D0%B5%D1%85%D0%B8%D1%8F-%D0%BE%D0%B1%D0%B2%D0%B8%D0%BD%D0%B5%D0%BD%D0%B0-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-news762864.html", "text": "Срещу новата министърка на правосъдието на Чехия днес бяха отправени обвинения в плагиатство. Вестник \"Право\" пише, че части от труда й за получаване на докторска степен са взети от друга дисертация, публикувана две години по-рано, предаде ДПА, цитира Фокус. Татяна Мала публикува през 2005 г. дисертацията си за \"микроклиматичните условия при развъждането на зайци\", но големи части от нея са били преписани, пише вестникът. Мала, която е депутат от управляващата популистка партия \"Действие на недоволните граждани 2011\"(АНО), беше назначена в сряда миналата седмица за министър на правосъдието в правителството на министър-председателя Андрей Бабиш. Тя отрича да е плагиатствала. Университетът \"Мендел\" в Бърно публикува изявление, в което се казва, че в 11 от 48 страници има \"очевидни припокривания\" с предишен труд. Посочва се обаче, че независимо от това трудът на Мала е \"автентичен, добре обоснован статистически и добре поднесен\". Допълва се, че тя освен това е изучавала различна група зайци, което означава, че не става дума за плагиатство. Според репортаж на чешкото радио от 28 юни, експерти са използвали компютърна програма, за да открият съвпадения с друга теза от 2006 г., включително едни и същи правописни грешки. \"За нещастие, не изключвам, че може да съм забравила да цитирам някои източници, но със сигурност това не е било умишлено\", каза 36-годишната Мала на пресконференция след назначаването си. Сподели:", "date": "2018.07.04", "title": "Новата правосъдна министърка на Чехия обвинена в плагиатство "}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B5-%D1%82%D0%BB%D0%B0%D1%81%D0%BA%D0%B0-%D0%BC%D1%8A%D0%B6%D0%B5%D1%82%D0%B5-%D0%BA%D1%8A%D0%BC-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D1%81%D1%82%D0%BE%D0%BA%D0%B8-news762865.html", "text": "Мъжкият полов хормон тестостерон е причината господата да имат слабост към луксозни стоки, които се възприемат като престижни, съобщи АФП, позовавайки се на американски учени. \"За пръв път доказахме, че тестостеронът пряко променя предпочитанията на консуматорите\" - каза Гидиън Нейв от училището по икономика \"Уортън\" във Филаделфия, предава Дарик. Учените са работили с 243 мъже на възраст от 18 до 55 години. Половината от тях получили доза тестостерон, а другите - плацебо. След това участниците избирали от два качествени продукта от различни марки. Мъжете, които получили тестостерон, показали предпочитания към продуктите, свързвани с по-висок социален статут. \"Да притежаваш престижни продукти, е стратегия за сигнализиране на ранга в човешкото общество\" - каза Гидиън Нейв. Той направи паралел с опашката на пауните или рогата на елените. Сподели:", "date": "2018.07.04", "title": "Стана ясно кое тласка мъжете към луксозни стоки"}
{"url": "http://pik.bg/%D1%81%D1%83%D0%BF%D0%B5%D1%80%D0%BC%D0%B5%D0%BD-%D1%8F%D0%BA-%D0%BC%D1%8A%D0%B6%D0%B0%D0%B3%D0%B0-%D1%83%D0%B4%D1%8A%D1%80%D0%B6%D0%B0-%D1%81-%D1%80%D1%8A%D1%86%D0%B5-%D0%B4%D0%B2%D0%B0-%D0%B8%D0%B7%D0%BB%D0%B8%D1%82%D0%B0%D1%89%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B2%D0%B8%D0%B4%D0%B5%D0%BE-news762830.html", "text": "Сергей Цирулников установи 13-я си рекорд, удържайки два излитащи самолета с мощност 120 конски сили. Както съобщава \"Спутник\", якият мъж посветил рекорда си на юбилея на столицата Астана. Както отбелязва изданието, спортистът е удържал с всяка ръка мощността на два джипа, четири коня и десет души. Той признава, че най-трудно му било да удържи конете. \"Да удържиш самолетите е същото усещате като да удържиш джиповете. Но този път ми се спукаха капиляри на бицепсите и тръгна кръв\", казва Цирулников. Казахстанският великан планира да установи нов световен рекорд във всеки град на страната. Столицата на Казахстан - Астана ще отбележи своята 20-годишнина на 6 юли 2018 г. В Казахстан исполинът Сподели:", "date": "2018.07.04", "title": "СУПЕРМЕН! Як мъжага удържа с ръце два излитащи самолета (ВИДЕО)"}
{"url": "http://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D0%B5-%D0%BF%D1%80%D0%B5%D0%BC%D0%B8%D0%BD%D0%B0%D0%BB%D0%BE-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D0%B3%D1%80%D1%8A%D1%86%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D1%81%D0%B5%D1%80%D0%B8%D1%84%D0%BE%D1%81-news762867.html", "text": "Торнадо е преминало в близост до гръцкия остров Серифос, съобщава на страницата си македонския телевизионен Kанал 5, цитира Фокус. Рядкото природно явление за тези райони е забелязано и заснето в близост до острова в морето. Появата му е предизвикала безпокойство сред плажуващите, но не се съобщава да е достигнало брега или да е предизвикало някакви разрушения и материални щети. Сподели:", "date": "2018.07.04", "title": "Торнадо е преминало в близост до гръцкия остров Серифос"}
{"url": "http://pik.bg/%D0%BD%D0%B0%D1%88-%D1%81%D1%8A%D0%B4-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D0%B5%D0%B9-%D0%B4%D0%B2%D0%BE%D0%B9%D0%BA%D0%B0-news762831.html", "text": "В Румъния също има няколко подобни дела, които са в противовес на Конституцията, но срещат подкрепата на европейското законодателство. Сподели:", "date": "2018.07.04", "title": "Наш съд призна правата на гей двойка"}
{"url": "http://pik.bg/%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%BE-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82-news762828.html", "text": "електронното издание Politico. Роднина на бившият полковник от руското военно разузнаване (ГРУ) Сергей Скрипал, който бе отровен във Великобритания по-рано тази година ще участва на местните избори в Русия като кандидат на управляващата „Единна Русия“, пише Виктория Скрипал, племенницата на двойния агент, се е кандидатира за общински съветник в Ярославълския регион от редиците на основаната от Владимир Путин управляваща партия, заяви говорителят на фракцията Анастасия Пивоварова, според цитата на ITV News. Изданието припомня, че Скрипал и дъщеря му Юлия оцеляха след отравяне през март в английското градче Солсбъри, за което британските власти обвиниха Кремъл. Случаят предизвика широк международен отзвук и предизвика масово изгонване на руски дипломати от Западни и съпричастни с тях държави. Москва категорично отхвърли да има каквото и да е участие в атаката, а руският външен министър Сергей Лавров през юни обвини Лондон, че е унищожил доказателства по случая. Виктория Скрипал, продължава Politico, по-рано заяви в интервю пред руска телевизия, че няма доверие на разследването, провеждано от властите на Обединеното кралство и изрази мнение, че британското разузнаване е манипулирала Юлия Скрипал да откаже помощ от руското посолство. Сподели:", "date": "2018.07.04", "title": "Племенницата на Скрипал ще участва в местните избори в Русия като кандидат на управляващата партия"}
{"url": "http://pik.bg/%D0%BC%D0%B5%D0%BD%D0%B4%D0%B5%D0%BB%D1%81%D0%BE%D0%BD-%D0%BD%D0%B0%D1%82%D0%B0%D0%BB%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2%D0%B0-%D1%87%D0%B0%D0%BA%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B1%D1%80%D0%B0%D0%BA-%D0%B5%D1%82%D0%BE-%D0%BA%D1%8A%D0%B4%D0%B5-%D1%8F-%D0%B7%D0%B0%D0%B2%D0%B5%D0%B4%D0%B5-%D0%B3%D0%B0%D0%B4%D0%B6%D0%B5%D1%82%D0%BE-%D0%B9-%D1%81%D0%BD%D0%B8%D0%BC%D0%BA%D0%B0-news762702.html", "text": "Любовният романс на сексапилната синоптичка Натали Трифонова и гаджето й Доан Хосан продължава. Влюбените гълъбчета за пореден път избраха да почиват през лятото в Гърция. И двамата са запленени от красивите плажове на Егейско море и всеки път сменят дестинацията, за да могат да посетят колкото се може повече места. Дългокраката красавица и мъжът на мечтите й отседнаха в един от най-тузарските комплекси на остров в южната ни съседка. Те са в компанията на близки приятели и от сутрин до вечер са плажа, където прекарват времето си в шеги и закачки. Натали за пореден път демонстрира секси изваяното си тяло. Формите на изкусителката са блян за всеки мъж, но сърцето на русата фурия отдавна е заето. По цял ден Натали и гаджето й Доан се гушкат под чадъра и си обясняват колко се обичат и как не могат един без друг. Русото изкушение на Би Ти Ви се разхлажда от жегите в Гърция с плодове и ледени коктейли. Гаджето на Натали и за миг не я изпуска от поглед. Близки до двойката са категорични, че Доан е много ревнив, пише ежедневник. Въпреки това Трифонова вече няма търпение гаджето й да й предложи брак, тъй като е готова да създаде семейство. Сподели:", "date": "2018.07.04", "title": "МЕНДЕЛСОН! Натали Трифонова чака предложение за брак! Ето къде я заведе гаджето й... (СНИМКА)"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%B8%D1%80%D0%B8%D0%BD%D0%B5%D0%B9-%D1%81%D0%B5-%D0%BE%D0%B1%D1%8F%D0%B2%D0%B8-%D0%BF%D1%80%D0%BE%D1%82%D0%B8%D0%B2-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news762839.html", "text": "руската информационна агенция EA Дейли, цитирана от Фокус. Патриархът на Сърбия Ириней, както и по-рано, смята, че моментът за визита на римския папа Франциск в страната все още не е дошъл. Първойерархът заяви това на 3 юли в Белград, предава „По-рано вече казах какво мисля за това и продължавам да съм на това мнение“, заяви главата на Сръбската православна църква пред местното издание Blic. Коментирайки неотдавнашната си среща с външния министър (държавния секретар) на Ватикана кардинал Пиетро Паролин, патриарх Ириней заяви, че възможността за посещение на папа Франциск в Сърбия даже не се е споменавала. EA Daily припомня, че в началото на 2018 година сръбският патриарх заяви, че моментът за посещение на римски папа в Сърбия все още не е дошъл и че „заради всичко, което се е случило в миналото и огромният брой бежанци от Хърватия“ мнозинството от сръбското население е против това. СПЦ нееднократно е подчертавала, че преди посещение на глава на римо-католическата църква в Сърбия, папата трябва да почете паметта на жертвите, загинали в усташкия лагер Ясеновац, съществувал на териротията на независимата хърватска държава по времето на Втората световна война. По-рано сръбският външен министър Ивица Дачич заяви, че визита на папа Франциск в страната би била полезна. „Моята позиция е такава: визита на папата би съответствала на интересите на Сърбия, особено в контекста на това, че Ватикана не е признала Косово. Едва ли в бъдеще на папския престол ще бъдат хора, които разбират така добре сърбите, както папа Франциск“, предполага Дачич. Изданието отбелязва още, че държавният секретар на Ватикана кардинал Пиетро Паролин посети за първи път Черна гора и Сърбия в края на юни. Целта на визитата е била укрепване на дипломатическите отношения с тези страни и поддръжка за мисията на поместните католически църкви. Сподели:", "date": "2018.07.04", "title": "Сръбският патриарх Ириней се обяви против посещението на папа Франциск в Белград"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D1%81%D0%B5-%D0%B3%D0%BC%D1%83%D1%80%D0%BD%D0%B0-%D0%B2-%D0%B1%D0%B0%D1%81%D0%B5%D0%B9%D0%BD%D0%B0-%D0%BD%D0%B0-%D0%BC%D0%B0%D1%84%D0%B8%D0%BE%D1%82-news762844.html", "text": "За лишаването на мафиотите от незаконно придобитото от тях имущество Салвини каза: \"Трябва да оставим тези господа по долни гащи\". Вътрешният министър настоява за ускорени процедури за конфискация, така че отнетата собственост да може бързо да смени предназначение и ползването си. Италианският министър на вътрешните работи Матео Салвини демонстрира какъв приоритет за него е борбата с мафията, като се гмурна в басейна на конфискувана от мафиот вила в Тоскана и изплува две дължини, наблюдаван от журналисти, предаде Асошиейтед прес. Вилата била конфискувана от мафиотски бос през 2007 г. след правни процедури, продължили 24 години, и сега е превърната в почивна база. Сподели:", "date": "2018.07.04", "title": "Вътрешният министър на Италия се гмурна в басейна на мафиот"}
{"url": "http://pik.bg/60-%D0%BD%D0%BE%D0%B2%D0%B8-%D0%BF%D1%81%D0%B8%D1%85%D0%BE%D0%B0%D0%BA%D1%82%D0%B8%D0%B2%D0%BD%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%87%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-%D1%81%D0%B5-%D0%BF%D0%BE%D1%8F%D0%B2%D0%B8%D1%85%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news762852.html", "text": "В Европа са регистрирани 60 нови психоактивни наркотични вещества. Повечето от тях са синтетични, лесно достъпни и водещи до смърт. Тези факти представи заместник-министърът на вътрешните работи Красимир Ципов на дискусия „Наркотиците – риск за бъдещето в Бургас”. България не прави изключение от европейските тенденции при разпространението на наркотични вещества, но обемът е по-малък, заяви още заместник-вътрешният министър, предава Нова. За първите пет месеца на тази година са иззети 236 кг хероин, 23 кг кокаин, 296 кг марихуана, 112 кг канабис, 101 кг синтетични наркотици и др. Съпоставката с данните от миналата година показва минимално намаление на иззети количества, но увеличение при иззетите количества марихуана. На срещата беше обсъдена нуждата от повече дрегери по пътищата за тестване на наркотични вещества. Говори се още за по-високо ниво на сигурност и охрана в училищата, целенасочена работа с родители и създаване на Закон за вещите лица. По време на дискусията бяха откроени множеството превантивни дейности за ограничаване на разпространението и употребата на наркотици сред подрастващите, сред които: лекции в учебните заведения, поддържане на постоянни контакти с представителите на общините, педагогическите колективи и нестопанските организации, раздаване на превантивни брошури. „Регулярни са полицейските действия за ограничаване на престъпните посегателства срещу подрастващите. За 2017 г. на територията на цялата страна са проведени общо 4247 специализирани полицейски операции, проверени са 8093 училища и училищни райони, профилактирани са над 10 000 наркосборища, питейни и увеселителни заведения. За престъпления, свързани с наркотични вещества, през изминалата година са задържани 7233 души“, допълни заместник-министър Ципов. На срещата присъстваха директорът на ОДМВР – Бургас старши комисар Калоян Калоянов, кметът на община Бургас Димитър Николов, председателят на Бургаския апелативен съд Деница Вълкова, представители на апелативна, окръжна и районни прокуратури, неправителствени организации, педагогически съветници и социални работници. Сподели:", "date": "2018.07.04", "title": "60 нови психоактивни наркотични вещества се появиха в Европа"}
{"url": "http://pik.bg/%D0%B7%D0%B0%D1%82%D1%8F%D0%B3%D0%B0%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BF%D1%80%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%B8%D0%BE-%D1%85%D1%80%D0%B0%D0%BD%D0%B8-news762853.html", "text": "Нова наредба затяга контрола при производството на био храни. Преди да стигне до пазара всеки продукт ще минава лабораторен анализ за качество, предава Нова. Веселина Ралчева оглежда био лавандула и произвежда етерични масла. „Има много повече ръчен труд. Невъзможността да се ползват хербициди за плевелите оскъпява, тъй като работната ръка става все по-малко и все по-скъпа”, коментира той. Веселина е един от регистрираните 6471 производители на био продукти у нас. Участвала е в написването на последната наредба в Министерство на земеделието. Документ, който цели да сложи ред в сектора. „Един цялостен одит, който изкарва на яве цялостния производител и преработвател от полето до крайния продукт на рафта. Слагат много по-голям контрол от страна на държавата, така че да сме сигурни, че всеки един продукт е контролиран”, поясни Веселина Ралчева. Колко щастливо са расли кокошките, ще казва контролираща фирма. „Тя има задължението да проверява”, обяснява Нина Рашева, началник отдел “Биологично производство” в земеделското министерство. Такива договори между производителите и сертифицираните фирми за контрол е имало и досега. „Новото е преди издаването на сертификата за биологично производство да се вземат проби за анализ, за да се гарантира, че продуктът наистина има биологичен статус”, казва още Нина Рашева. Сподели:", "date": "2018.07.04", "title": "Затягат контрола при производството на био храни"}
{"url": "http://pik.bg/%D1%82%D0%B5%D1%81%D1%82%D0%BE%D1%81%D1%82%D0%B5%D1%80%D0%BE%D0%BD%D1%8A%D1%82-%D1%82%D0%BB%D0%B0%D1%81%D0%BA%D0%B0-%D0%BC%D1%8A%D0%B6%D0%B5%D1%82%D0%B5-%D0%B4%D0%B0-%D0%BA%D1%83%D0%BF%D1%83%D0%B2%D0%B0%D1%82-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D1%81%D1%82%D0%BE%D0%BA%D0%B8-news762847.html", "text": "Мъжкият полов хормон тестостерон е причината господата да имат слабост към луксозни стоки, които се възприемат като престижни, съобщи АФП, позовавайки се на американски учени. \"За пръв път доказахме, че тестостеронът пряко променя предпочитанията на консуматорите\", каза Гидиън Нейв от училището по икономика \"Уортън\" във Филаделфия. Учените са работили с 243 мъже на възраст от 18 до 55 години. Половината от тях получили доза тестостерон, а другите – плацебо. След това участниците избирали от два качествени продукта от различни марки, съобщава БТА. Мъжете, които получили тестостерон, показали предпочитания към продуктите, свързвани с по-висок социален статут. \"Да притежаваш престижни продукти, е стратегия за сигнализиране на ранга в човешкото общество\", заяви Гидиън Нейв. Той направи паралел с опашката на пауните или рогата на елените. Сподели:", "date": "2018.07.04", "title": "Тестостеронът тласка мъжете да купуват луксозни стоки"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D1%82-%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%BE%D1%82-%D1%81%D1%8A%D0%B4%D0%B8%D0%B8%D1%82%D0%B5-%D0%BE%D1%82-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F-%D1%81%D1%8A%D0%B4-%D0%B2-%D0%BF%D0%BE%D0%BB%D1%88%D0%B0-news762855.html", "text": "Полското президентство обяви, че Съдиите от Върховния съд в Полша ще се пенсионират в сряда, 4 юли. Мярката е част от съдебните реформи на дясното правителство, които бяха силно критикувани от Европейската комисия, информира БГНЕС. Главният съдия Малгожата Герсдорф която се зарече, че няма да напусне поста си, не пожела да коментира решението. По-рано днес Малгожата Герсдорф трябваше да се срещне с президента на страната Анджей Дуда, но нейният говорител съобщи, че тя е имала ангажимент и друг съдия я е заменил. Тя обаче е потвърдила, че ще се върне на поста си в сряда, предава Нова. Новата възраст за пенсиониране, въведена от правителствената консервативната партия \"Право и справедливост\" (ПиС) на Полша, ще влезе в сила този вторник вечер - 3 юли, в полунощ и ще принуди повече от 1/3 от съдиите от Върховния съд да се оттеглят. Сподели:", "date": "2018.07.04", "title": "Пенсионират голяма част от съдиите от Върховния съд в Полша"}
{"url": "http://pik.bg/%D0%BD%D0%B0%D1%81%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-%D0%BD%D0%B0-%D0%B1%D0%B5%D0%B7%D1%88%D1%83%D0%BC%D0%B5%D0%BD-%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2-%D1%81%D0%B0%D0%BC%D0%BE%D0%BB%D0%B5%D1%82-news762854.html", "text": "Мисията на НАСА да създаде тих свръхзвуков самолет, който да доведе до революция в пътуването по въздух, се е придвижило със стъпка напред с планове за тестове над Тексас, съобщава Си Ен Ен, цитирана от БГНЕС. Космическата агенция обяви, че публично ще демонстрира своята технология близо до крайморският град Галвестон, за да провери дали наистина прототипът им ще успее да преодолее безшумно звуковата бариера. Създаването на свръхзвуков самолет, който да не предизвиква звуков взрив, ще промени авиацията. Преди да бъде изваден от експлоатация, свръхзвуковият самолет \"Конкорд\" е бил забранен над някои страни заради разрушителните си звукови вълни, предава Нова. Ако експерименталният проект на НАСА, наскоро преименуван „X-59 QueSST”, проработи, това ще помогне да се направят свръхзвуковите полети по-икономически изгодни. От ноември НАСА ще използва свръхзвуковият „F/A-18 Hornet jets” над Галвестон, за да имитира звуковият профил на „Х-59” докато група от около 500 жители на града ще записват нивата на шум, които усещат, ако има такива. Чрез извършване на гмуркания в скоростта на звука, самолетите ще създадат два типа звукови взрива, за да може да се определи напълно дали се чува нещо на земята. Според НАСА мястото е избрано заради близостта си до Мексиканският залив, което ще позволи на самолетите да изпълняват по-голямата част от шумните звукови взривове над морето. Сподели:", "date": "2018.07.04", "title": "НАСА започва изпитания на безшумен свръхзвуков самолет"}
{"url": "http://pik.bg/%D0%B7%D0%B0%D1%81%D0%BD%D0%B5%D1%85%D0%B0-%D0%B3%D1%8A%D1%80%D0%B1%D0%B0%D1%82-%D0%BA%D0%B8%D1%82-%D0%B0%D0%BB%D0%B1%D0%B8%D0%BD%D0%BE%D1%81-%D0%BA%D1%80%D0%B0%D0%B9-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news762866.html", "text": "Кайнан Уол разказа, че е летял над водата близо до Ленъкс Хед, Нов Южен Уелс, когато е видял малкото да плува с майка си близо до повърхността. Кожата му е била много бледа. Това може да се дължи на албинизъм. Мъж, снимащ, докато лети с моторен парапланер край австралийския бряг, улови малък гърбат кит, който може да е албинос, съобщи ЮПИ, цитира Дарик. Заради бледата кожа китчето беше наречено Мигалу 2.0 на известен бял кит, живял в австралийски води. Сподели:", "date": "2018.07.04", "title": "Заснеха гърбат кит албинос край Австралия"}
{"url": "http://pik.bg/%D1%81%D0%B5%D0%BA%D1%81-%D1%81-%D0%B1%D0%B8%D0%B2%D1%88%D0%B8%D1%8F---%D0%BA%D0%BE%D0%B3%D0%B0-%D0%B5-%D1%83%D0%B4%D0%B0%D1%87%D0%BD%D0%BE-%D0%B8-%D0%BA%D0%BE%D0%B3%D0%B0-%D0%BD%D0%B5-news762850.html", "text": "Ако наскоро сте се разделили, но желанията ви са се събудили с нова сила - кандидатурата на бившия може да бъде привлекателна. Все пак се познавате и сте били интимни многократно. Но струва ли си да поемете по този път? Ако тази мисъл ви мине през главата, тогава все още сте привлечени от бившия партньор. А в същото време искате само секс - без ангажираност и любов. Преди да се втурнете в подобна авантюра, помислете дали не е моментна слабост и какви са възможните последици? В края на краищата, всяко раздяла е една рана. Какво да се запитаме преди да се върна отново в леглото с него? 1. Кой е инициатор на раздялата? Ако връзката е прекратена по негова инициатива и все още страдате, сексът с него няма да ви помогне да възобновите отношенията и да продължите заедно. Неспособността да се абстрахирате емоционално ще ви отведе към пътя към още по-голямо страдание. 2. Защо се разделихте? Ако проблемите са били толкова сериозни и са довели до раздялата, наистина ли искате да се любите с него? Мъжът, когото сега желаете, е същият, с когото сте решили да не прекарвате повече и един ден заедно. Не си създавайте илюзия, че ако го вкарате пак в леглото, ще го вкарате пак в живота си. 3. Среща ли се той с друга? Може би бившият ви мъж вече има нова връзка или пък си има любовници за по една нощ. Мислиш, че сексът ще бъде безопасен, защото го познаваш, но сигурна ли си, че знаеш всичко? Все пак, ако стигнете до секс, ползвайте защитни средства. 4. Искате ли да го забравите? Ако отговорът ви е \"да\", тогава е по-добре да не мислите за секс с него. Колкото повече комуникирате и колкото по-близка е тази комуникация, толкова по-трудно ще бъде да започнете нов живот. 5. Колко уважавате себе си? Мъжът, с когото не искате да прекарате остатъка от живота и който не иска да бъде с теб, едва ли си заслужава да бъде вашият партньор за секс без обвързване. И вие заслужавате повече от удовлетворяване на физическите си нужди. Разбира се, има ситуации, при които сексът с бившия би бил чудесна идея. Например, вие сте се разделили мирно и без скандали. Или и двамата след раздялата сте осъзнали, че не можете да живеете един без друг, обсъждате всички проблеми и искате да опитате отново. Основното е, че трябва да бъдете честни и да разбирате, че вашите очаквания и цели съвпадат, в противен случай някой от вас ще страда. Сподели:", "date": "2018.07.04", "title": "Секс с бившия - кога е удачно и кога не?"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D0%B0%D1%80%D0%BD%D0%B0%D1%83%D0%B4%D0%BE%D0%B2-%D0%BF%D0%BE%D0%BA%D0%B0%D0%B7%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news762874.html", "text": "Андрей Арнаудов за първи път показа сина си. Малкият Васил цъфна на забавен кадър, в прегръдките на леля си Доротея Толева. Умилителният фотос бе споделен от гордата леля, която толкова прилича на сестра си Емануела, че първоначално всички решиха, че това е щастливата майка, гушнала нежно малкото си бебче, пише ежедневник. Объркването е разбираемо, тъй като двете красавици са близначки, но скоро бе разпръснато. Явно от суеверие, лицето на бебето все пак бе закрито от емотикон със зайче. А гордата леля сподели, че държи в ръцете си целия свят. Сподели:", "date": "2018.07.04", "title": "Андрей Арнаудов показа за първи път бебето си (СНИМКА)"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BC%D0%B5%D0%B3%D0%B7-%D1%81%D0%BA%D0%B0%D1%80%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%80%D0%B8%D0%B1%D0%B8-%D0%B2-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-news762742.html", "text": "Миглена Каканашева предизвика скандал между две от най-големите продуцентски къщи в Нова Телевизия. След успеха на риалитито ѝ Мегз е по-доволна от всякога - тя е прибрала тлъстите хонорари от продуцентите й и сега се старае да е по-примерна от всякога. Тя пази поведение пред телевизията и рекламодателите в новото й шоу. Това, обаче, никак не се нрави на продуцентите на \"ВИП Брадър\". От кухнята на Нова Телевизия се шушука, че Нико Тупарев не можел да си намери място затова, че \"Vbox\" са се възползвали от Коко Шанел от Раковски. Според Тупарев неговите формати \"Черешката на тортата\" и \"ВИП Брадър\" са причината Каканашева сега да звезделее покрай своето риалити. Продуцентът и хората му смятали, че трябва да прибират поне процент от приходите на предаването на амбициозното миньонче, пише \"Хотарена\". Това само по себе си е абсурдно, тъй като в договорите, които участниците в \"Брадъра\" подписват никъде не е споменато, че дължат на продукцията отчисления от техните бъдещи проекти. Освен това в тях пише, че нямат право да участват в други риалити формати (и то на конкурентна телевизия - б.р.) за период от половин година. \"Ние сме инвестирали достатъчно много в Мегз, ангелите и проекта като цяло. Успехът ни е очакван и напълно заслужен\", коментирали продуцентите на ангелското риалити на Миглена. Сподели:", "date": "2018.07.04", "title": "ДРАМА! Мегз скара \"големите риби\" в Нова телевизия"}
{"url": "http://pik.bg/%D1%81%D0%B2%D0%B8%D0%BA%D0%B2%D0%B0%D1%82-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B7%D0%B0-%D1%81%D0%B8%D1%80%D0%B8%D1%8F-news762891.html", "text": "Съветът за сигурност на ООН ще проведе извънредна среща в четвъртък, за да обсъди офанзивата на сирийската армия, подпомогната от Русия, срещу бунтовническите групи, която принуди около 300 000 души да избягат, заявиха дипломати, предава AFP. Швеция, която заема ротационното председателство на Съвета за сигурност, поиска срещата при закрити врати, заедно с Кувейт, заявиха шведски дипломати във вторник. Според ООН между 270 000 и 330 000 сирийци са избягали от 19 юни насам от извършваните бомбардировки в югозападната провинция Дараа. За срещата в четвъртък Службата на ООН за координация по хуманитарни въпроси ще докладва на 15-те членове на Съвета за хуманитарната ситуация в Дараа, която граничи с Йордания. Нарастващото насилие \"показва още един неуспех на страните от конфликта да защитават цивилните граждани и гражданската инфраструктура\", заявяват от мисията на Швеция в ООН. \"Трябва да се увеличат усилията за прекратяване на ескалацията на насилието и да се даде възможност на трансграничния конвой на ООН от Йордания, който е в режим на готовност на границата, да се разгърне възможно най-скоро\". Сподели:", "date": "2018.07.04", "title": "Свикват извънредно заседание на Съвета за сигурност на ООН за Сирия"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%81%D0%B5%D0%B3%D0%B0-%D1%89%D0%B5-%D0%BD%D0%B8-%D1%83%D0%B4%D0%B0%D1%80%D0%B8-%D0%BB%D0%B8-%D0%BF%D0%B0%D0%BA-%D1%84%D0%B5%D0%BD%D0%BE%D0%BC%D0%B5%D0%BD%D1%8A%D1%82-%D0%B5%D0%BB-%D0%BD%D0%B8%D0%BD%D1%8C%D0%BE-news762786.html", "text": "Неотдавнашното затопляне на Тихия океан доведе до 50-процентна вероятност от поява на климатичния феномен Ел Ниньо тази година, оповести Австралийската метеорологична служба, цитирана от Ройтерс. Температурите на морската повърхност в централната и източната тропическа част на Тихия океан са се повишили от април. Ел Ниньо може да предизвика наводнения и суша в различни части на света. Свързан е с по-топло и сухо време в Азиатско-Тихоокеанския регион, съобщава БТА . Сухото време в Австралия през пролетта, която продължава от септември до ноември, може да намали добива на пшеница. Австралия е 4-ият най-голям производител на пшеница в света. Сподели:", "date": "2018.07.04", "title": "АПОКАЛИПСИС СЕГА! Ще ни удари ли пак феноменът \"Ел Ниньо\""}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B5-%D1%83%D0%B4%D0%B2%D0%BE%D0%B8%D0%BB%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%BE%D1%80%D1%8A%D0%B6%D0%B8%D1%8F-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%BF%D1%80%D0%B5%D0%B7-2017-%D0%B0-news762868.html", "text": "г., показва правителствен доклад, докато президентът Еманюел към регион, въвлечен в тежък конфликт, съобщава \"Ройтерс\". в света, като продажбите ѝ през последните години се увеличиха основно заради доходоносните договори в чужбина за изтребители \"Рафал\", особено с Индия и Катар, както и многомилиардна сделка за доставка на подводници с Австралия. на Обединените арабски емирства, Саудитска Арабия и Египет, предава Нюзбг. Годишният правителствен доклад за продажбите на оръжие, който трябва да бъде публикуван утре, показва, че общите продажби на оръжия на Франция са били в размер на 7 млрд. евро. Около в сравнение с 1,94 млрд. евро година по-рано. Продажбите в Саудитска Арабия са спаднали леко, докато сделките с ОАЕ, Кувейт и Катар са се увеличили. Най-големите френски оръжейни производители, включително . Франция сега е третият по големина износител на оръжие в света след САЩ и Русия. , които са част от оглавяваната от Саудитска Арабия офанзива в Йемен срещу подкрепяните от Иран бунтовници хуси, които контролират йеменската столица. Френското правителство твърди, че продажбите на оръжие се подчиняват на строги процедури, които са в съответствие с международните договори. Продажбите на оръжия от страна на Франция в Близкия изток са се удвоили през 2017 Макрон се противопоставя на натиска от депутати и правозащитни организации за ограничаване на потоците от оръжие Франция е сред водещите износители на оръжие Париж се стреми да увеличи дипломатическата си тежест в Близкия изток чрез продажбата на военни кораби, танкове, артилерия и боеприпаси 60 процента от продажбите са отишли в Близкия изток, като износът на оръжия за региона възлиза на 3,92 млрд. евро Dassault и Thales, имат \"тлъсти\" договори с Персийския залив Неправителствени организации и някои депутати призоваха Макрон да ограничи подкрепата за арабските страни Сподели:", "date": "2018.07.04", "title": "Франция е удвоила продажбите на оръжия в Близкия изток през 2017-а"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2%D1%8A%D0%B2-%D1%84%D0%B5%D1%80%D0%BC%D0%B0%D1%82%D0%B0-%D0%BD%D0%B0%D0%BA%D0%B0%D0%B7%D0%B0%D0%BB-%D1%81-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D1%80%D0%BE%D1%88%D0%B5%D1%82%D0%B0-%D0%BF%D0%B0%D0%BB%D0%B0%D0%B2%D0%B8%D1%8F-%D1%81%D0%B8%D0%BD-%D0%BD%D0%B0-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-news762871.html", "text": "Случката се разиграва преди около два месеца. Жоро Варсамов е с приятели на бар и тръгвайки си от заведението, попаднал на самонадеяния Мартин. Мислейки си, че гардовете му ще го спасят от юмручното право на бившия затворник, той започнал да обижда и създава проблеми. Като се има предвид лудата глава на Варсамов, който многократно е заявявал, че не понася татините синчета, бързо дал урок на младежа. Бившият гард на Таки решил да накаже Мартин Чоков, който се прочу с множество нападения срещу невинни граждани. Цяло Галиче трепери от скандалната фамилия, която налага свои правила и закони в селото. През 2016 г. без причина той нападна 19-годишния студент Радослав Илиев. След удар с юмрук в лицето младежът, който се е възстановявал след две операции на главата, пада на земята. Приятел го транспортира до врачанската болница, където е настанен с мозъчно сътресение. Малко преди това пък кметският син Мартин отново бе замесен в побой в заведение в Бяла Слатина, но пребитият се отрече от показанията си, а случайно или не, видеокамерите от мястото на инцидента се оказаха извън строя във въпросната нощ. Смята се, че семейството е оказало натиск срещу пострадалия, който Мартин млатил с метален бокс. Припомняме, че през 2016 г. кметът и двамата му синове Мартин и Спас Чокови бяха задържани от полицията. По информация на прокуратурата кметът е задържан във връзка с организирана престъпна група за лихварство и палежи. Явно кметското синче е свикнало навсякъде да демонстрира надмощие, но при бившия затворник Варсамов удряна камък. И си понася последствията. След ударите Мартин Чоков е припаднал на земята пред заведението, заедно с превиващите се от болка охранители. Скандалният участник от „Фермата\" отскоро се подвизава на родното Черноморие. До нас достигна информация, че е купил дискотека в скъпарския курорт Лозенец. Бръкнал се доста дълбоко в джоба за ремонт, както и за хонорари на изпълнителите, които гостуват в клуба, пише седмичник. Сподели:", "date": "2018.07.04", "title": "Скандален участник във \"Фермата\" наказал с няколко крошета палавия син на Ценко Чоков"}
{"url": "http://pik.bg/%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B4%D0%B0-%D0%BF%D0%BE%D1%81%D0%B5%D1%82%D1%8F%D1%82-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news762878.html", "text": "Руски депутати са готови да посетят Вашингтон след визитата на американски конгресмени в руската Държавна дума, пише руският делови ежедневник, цитиран от Фокус. Членовете на Конгреса на САЩ за първи път по време на президентството на Доналд Тръмп се срещнаха в Москва с руските си колеги, както и с руския външен министър Сергей Лавров. По време на разговорите те многократно подчертаха, че са дошли \"не да обвиняват Русия в нещо\" и се надяват да подобрят двустранните отношения. Сред обсъжданите теми бяха Сирия, Украйна и предполагаемата намеса на Русия в президентските избори през 2016 г. Руските политици отбелязват, че се радват на гостите и са готови за диалог и посещение в САЩ, но в същото време напомнят : „ Да се говори за руско вмешателство на изборите е абсурдно и обидно и подобни разговори унижават хората, които ги водят.“ Републиканците дойдоха в Русия на 30 юни, но се срещнаха с колегите си едва във вторник. На четвъртия ден от престоя си в Руската федерация член на Камарата на представителите и шест сенатори проведе разговори с министъра на външните работи Сергей Лавров и председателя на Държавната Дума Вячеслав Володин, както и с председателят на комитета по международни въпроси на Съвета на Федерацията Константин Косачев. Ръководителят на делегацията, сенаторът от Алабама Ричард Шелби, също говори за желанието да се срещне с руския президент Владимир Путин. Въпреки това, прессекретар на президента Дмитрий Песков каза, че графикът на ръководителя на \"достатъчно интензивен\" на държавата и, че е „много зает с вътрешните работи\", и затова не разполага с време за Американските законодатели. Сподели:", "date": "2018.07.04", "title": "Руски депутати се готвят да посетят Вашингтон"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D1%80%D0%B8%D1%8E%D1%82-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news762880.html", "text": "Първият общински приют за бездомни хора във Великотърновска област е изграден в Горна Оряховица. Той се намира в най-големия жилищен квартал в града \"Пролет\". В него могат да се настанят 15 бездомници и да останат там до три месеца. \"На жп гара \"Горна Оряховица\" има доста лица, които се нуждаят от такъв тип услуга\", заяви кметът на Горна Оряховица Добромир Добрев, предава БНР. Приютът е доказателство за споделената отговорност на обществото, посочи заместник-министърът на регионалното развитие Деница Николова: \"Да се грижим за другите и за тези, които нямат възможности, няма къде да пребивават, е много важно\". Сподели:", "date": "2018.07.04", "title": "Откриха приют за бездомници в Горна Оряховица"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-news762905.html", "text": "Канцлерът Ангела Меркел ще говори пред Бундестага за проекта ѝ за затягане на имиграционната политика. Междувременно Германската социалдемократическа партия заяви, че се нуждае от повече време, за да обмисли споразумението между коалиционните ѝ партньори в управлението - Християндемократическия и Християнсоциалния съюз, преди да даде одобрението си за него. Това стана ясно след среща в Берлин на ръководствата на трите партии от управляващата коалиция. Те ще се съберат отново в четвъртък вечер. Резервите на социалдемократите са към намерението да бъдат обособени транзитни центрове за кандидатите за убежище по границата с Австрия, защото партията не иска те да са от затворен тип. Сподели:", "date": "2018.07.04", "title": "Меркел представя мерките срещу имиграцията"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B4-%D1%80-%D0%BA%D1%83%D0%BD%D1%87%D0%B5%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%81%D0%B5-%D1%81%D0%BB%D1%83%D1%87%D0%B0%D0%B8%D1%82%D0%B5-%D0%BD%D0%B0-%D0%BB%D0%B0%D0%B9%D0%BC%D1%81%D0%BA%D0%B0-%D0%B1%D0%BE%D0%BB%D0%B5%D1%81%D1%82-%D1%83-%D0%BD%D0%B0%D1%81-news762906.html", "text": "Два пъти повече са случаите \"Случаите на лаймска болест към момента вече са 180. Изпратихме едни напомнителни писма на всички общини, че трябва да предприемат своевременни мерки за обработки на площите чрез препарати, дезинфекции, декаризация, окосяване особено на площите в населени места – големи паркове, дворове на училища, градини. Впечатлението ми е, че голяма част от общините се справиха добре. За съжаление обаче има и такива, които къде поради финансови причини, къде поради организационни или не го правят, или се забавиха и там, разбира се, резултати са по-лоши.\" Все още няма регистрирани летни вируси по морето, каза още д-р Кунчев: \"Сезонът на типичните летни ентеровирусни инфекции настъпва, но тази година той е малко отложен с оглед на температурните отклонения. Нямаме все още някакво съществено завишаване, няма и случаи на организирани такива малки епизодични взривове, които са характерни понякога за този сезон. Засега ситуацията е спокойна. Разбира се, с повишаването на температурите и рискът ще се увеличи.“ на лаймска болест у нас от миналата година, каза пред \"Хоризонт\" д-р Ангел Кунчев, главен здравен инспектор. Причината е във влажното време и продължителните валежи, обясни той: Още по темата може да чуете в предаването \"Преди всички\" по Програма \"Хоризонт\", което започва в 6.00 ч. Сподели:", "date": "2018.07.04", "title": "ОПАСНОСТ! Д-р Кунчев алармира: Увеличават се случаите на лаймска болест у нас"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%B5%D1%80%D0%B8%D0%B1%D0%BE%D1%82%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news762898.html", "text": "Около 70 души са загинали или изчезнали, след като ферибот е потънал край бреговете на Индонезия, според актуализирана официална информация в сряда, предава AFP, цитирана от Фокус. KM Lestari превозвал около 140 пътници и десетки превозни средства, когато инцидентът се случи във вторник следобед на около 300 метра от брега близо до остров Сулавеси, северно от най-гъсто населения остров Ява. Вълните са залели палубата на ферибота, отнасяйки камиони и други превозни средства в морето, а спасителите са били затруднени от бурното море и силните ветрове, за да извадят пострадалите от водата. Агенцията за бедствия в Индонезия съобщи, че 29 души са загинали в инцидента, докато още 41 са изчезнали. Спасени са около 70 души. Сподели:", "date": "2018.07.04", "title": "Десетки загинали след потъването на ферибота в Индонезия "}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D1%81-%D1%80%D0%B5%D0%B7%D0%B5%D1%80%D0%B2%D0%B8-%D0%BA%D1%8A%D0%BC-%D0%BD%D0%B5%D0%BC%D1%81%D0%BA%D0%B8%D1%8F-%D0%BF%D0%BB%D0%B0%D0%BD-%D0%B7%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-news762881.html", "text": "Австрийското правителство има известни съмнения по отношение на германското намерение за сключване на двустранно споразумение, позволяващо на Берлин да отхвърля кандидатите за убежище още на границата с Австрия, заяви канцлерът на Австрия Себастиан Курц, цитиран от ДПА. \"Все още не знаем какво точно планира Германия, но още сега мога да кажа, че определено не сме склонни да сключваме споразумение, което да е в ущърб на Австрия\", каза той, цитиран от БНР. Ако Германия затегне режима на границите си, Австрия ще последва примера й, заяви Курц и добави, че задръстванията по пътищата, които ще последват при подобно развитие, може в крайна сметка да доведат до политически натиск за по-добро опазване на външните граници на ЕС. Идеята за създаване на транзитни центрове по границата с Австрия може да се окаже трудна за преглъщане от третия партньор в управляващата коалиция в Германия - Германската социалдемократическа партия, коментира още ДПА, като се позова на изказване на генералния секретар на политическата сила Ларс Клингбайл. Той заяви, че ГСДП няма да приеме такива центрове, ако те са от затворен тип. Сподели:", "date": "2018.07.04", "title": "Австрия с резерви към немския план за имиграцията"}
{"url": "http://pik.bg/%D1%81%D0%BB%D0%B5%D0%B4-%D0%B3%D0%B0%D1%84%D0%B0-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5%D1%82%D0%BE-%D1%81%D0%BB%D0%B5%D0%B4-%D1%81%D0%B5%D0%B4%D0%BC%D0%B8-%D0%BA%D0%BB%D0%B0%D1%81-%D0%B2%D0%B5%D1%87%D0%B5-%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-news762911.html", "text": "Класирането след VII клас вече е окончателното и правилните резултати са качени на сайта на МОН. За това увери старши експерт Ваня Станчева след станалата ясна вчера грешка, която понижи бала на много деца в София, предава Би Ти Ви. Проверка ще установи какъв тип грешка е станала и кой е виновният. „Продължава проверката от вчера. Причина не мога да посоча още”, каза тя. От днес до петък включително тече записването на седмокласниците след първото класиране. Сподели:", "date": "2018.07.04", "title": "СЛЕД ГАФА: Класирането след седми клас вече е окончателно"}
{"url": "http://pik.bg/10-%D1%81%D0%B8%D0%B3%D0%BD%D0%B0%D0%BB%D0%B0-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%82%D0%B8-%D0%B8%D0%B7%D0%BD%D0%B5%D0%B2%D0%B5%D1%80%D0%B8-news762851.html", "text": "Нормално е да се притесняваш и в даден момент да се съмняваш във верността на партньора си. Дори ако това е напълно неоправдано и връзката ви е стабилна, винаги може да се прокрадне някакъв момент на съмнение по някакъв повод. Но като цяло, ако неговото поведение отговаря ан всички изредени сигнали по-долу, то значи няма от какво да се притесняваш. 1. Той не е егоист. В много от случаите изневярата е егоизъм. Ако той е човек, на когото може да разчиташ напълно, който ще отмени всичките си планове, ккогато имаш най-голяма нужда от него, то най-вероятно ще се чувства супер зле, ако изневери. 2. Той е надежден. Ако не е човек, който ненадейно може да изчезне за дни без никакво обяснение и не си го хващала в лъжа, то не е човек, който може да се справи с поддържането на тайна връзка. Да, разбира се, той може да бъде най-големия лъжец на всички времена, но вероятността за това е малка. 3. Той не пази тайни. Ако си го хванала да крие една (или повече) огромна тайна от теб (загубил си е работата и е предпочел да крие това от теб месеци наред), със сигурност е възможно да крие и връзка с друга жена. 4. Той е твърде зает. Между работата, страничните му ангажименти за допълнителни доходи, приятелите, хобитата… той няма една свободна минута, защото в крайна сметка прекарва свободното си време с теб. Освен, ако никога не спи или има способността да се клонира, няма друг начин да ти изневери! 5. Знаеш всичко, което се случва в живота му. Ако си прекалено ревнива и се притесняваш дори от моментите, в които случайно споменава някоя от колежките си в офиса, то най-вероятно нямаш никакво основание за това. Ако има нещо, едва ли той свободно би говорил за тази жена. 6. Той никога не е изневерявал преди. Ако го е правил преди, е много вероятно пак да го направи. 7. Ти не си му изневерявала. Ако си била хваната в изневяра, много вероятно е партньорът ти „да отвърне на удара“ от възмущение и наранена гордост. Съществуват такъв тип токсични двойки, които правят много ужасни неща помежду си и все пак, въпреки всички трудности, намират начин да останат заедно. 8. Ти не го принуждаваш да го направи. Ако той се чувства така, сякаш нещо му липсва във връзката ви, това може да го анправи уязвим и да се стигне до изневяра. Но ако инвестирате в отношенията си, има комуникация и поставяте другия на първо място, това няма да се случи. 9. Никога не си забелязвала някакви предупредителни знаци. Въпреки, че не са забелязали изневярата, много хора след това осъзнават колко очевидни признаци е имало за това. Ако той се държи резервирано и подозрително или ако постоянно крие телефона си от теб, то обърни внимание на тези знаци. 10. Имате здравословен сексуален живот. Има много причини сексуалният ви живот да има и спадове, но ако е редовен, то едва ли партньорът ти може да се впусне в секс маратон първо с теб и след това да избяга на другото място за втори такъв. Или поне предпочитаме да вярваме, че не може, пише Космополитън. Сподели:", "date": "2018.07.04", "title": "10 сигнала, че няма да ти изневери "}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%B8-%D0%BA%D1%83%D0%BF%D0%B8-%D0%BD%D0%B0%D0%B9-%D0%B1%D1%8A%D1%80%D0%B7%D0%B0%D1%82%D0%B0-%D0%BA%D0%BE%D0%BB%D0%B0-%D0%B2-%D1%81%D0%B2%D0%B5%D1%82%D0%B0-%D0%B5%D1%82%D0%BE-%D0%BA%D0%BE%D0%B9-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D1%80%D1%8A%D1%81%D0%BD%D0%B0-25-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0--news762921.html", "text": "Българин е сред собствениците на една от най-бързите хиперколи на планетата - \"Бугати Широн\". Спортното купе излиза в тираж от 500 бройки, като всяка от тях струва 2,5 млн. евро. Една от колите е притежание на Ваньо Алексиев, собственик на голяма българска спедиторска фирма. За новата си придобивка се похвали самият той в профила си в Инстаграм, където позира до автомобила. \"Бугати Широн\" разполага с W16 двигател, развиващ мощност 1500 к.с. По данни на производителя, хиперколата може да развие скорост от над 400 км/ч. Предшественикът на Широн – моделът Вейрон, дълго време държеше рекорда за най-бърз сериен автомобил в света, но миналата година постиженето му беше подобрено от Кьонигсег Агера. Самият Алексиев явно е любител на бързите и мощни коли, като в гаража му има още \"Ламборгини Авентадор\", както и първият SUV-модел в историята на \"Бентли\" - \"Бентайга\". Сподели:", "date": "2018.07.04", "title": "БАРОВЕЦ! Българин си купи най-бързата кола в света! Ето кой бизнесмен пръсна 2,5 млн. евро за \"Бугати Широн\" (СНИМКИ)"}
{"url": "http://pik.bg/%D1%8E%D0%BD%D0%BA%D0%B5%D1%80-%D1%81-%D0%B2%D0%B0%D0%B6%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news762908.html", "text": "Председателят на Европейската комисия Жан-Клод Юнкер определи Българското председателство като \"председателство за пример\". „Българското председателство беше изключително успешно, а това беше първото Българско председателство. При мен са минали 4 или 5 председателства, знам какви усилия са необходими на правителството и всички служители, които работят за успеха му. Така че Българското председателство беше за пример“, заяви Юнкер пред БНР. На въпрос за вълната от национализъм, която обхваща Европа, Юнкер отговори: „Ако по отношение на убежището 27-те страни членки бяха следвали препоръките и предложенията на Комисията, които направихме през февруари 2015-а, нямаше да сме в сегашната ситуация. Критикува се Европа, а всъщност трябва да се критикуват страните членки“. Сподели:", "date": "2018.07.04", "title": "Юнкер с важни думи за българското европредседателство"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%BC%D0%BE%D0%B6%D0%B5-%D0%BF%D1%83%D1%82%D0%B8%D0%BD-%D0%B1%D0%B8%D0%B5-%D0%B4%D1%83%D0%B7%D0%BF%D0%B8-%D0%BF%D0%BE-%D0%B4%D0%BE%D0%B1%D1%80%D0%B5-%D0%BE%D1%82-%D0%BC%D0%B5%D1%81%D0%B8-%D0%B2%D0%B8%D0%B4%D0%B5%D0%BE-news762920.html", "text": "Президентът на Русия Владимир Путин влезе в полезрението на медиите и по време на Световното първенство по футбол. Руският държавен глава проведе среща с президента на ФИФА Джани Инфантино по време на Мондиал 2018. Двамата използваха възможността, за да се срещнат с млади таланти, както и с легенди на световния футбол, а и да потренират изпълнението на дузпи. За разлика от Лионел Меси, който изпусна дузпа срещу Исландия по време на Световното първенство, Владимир Путин показа точен мерник и не пропусна от бялата точка. Джани Инфантино също се отчете с добро изпълнение. Сподели:", "date": "2018.07.04", "title": "И ТОВА ГО МОЖЕ! Путин бие дузпи по-добре от Меси (ВИДЕО)"}
{"url": "http://pik.bg/%D1%81%D0%B0%D1%89-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D0%B8-%D0%BF%D1%80%D0%B0%D0%B7%D0%BD%D0%B8%D0%BA-news762909.html", "text": "Съединените щати отбелязват националния си празник - Деня на независимостта. На 4 юли 1776 година Континенталния конгрес на САЩ приема документ, в който се обявява, че Тринадесетте колонии, които са във война с Великобритания повече от година, вече не са част от империята, а „свободни и независими щати“. Така се поставя началото на образуване на американската нация. 56 души полагат подписа си под декларацията през 1776 г.  Документът е съставен от \"бащите на нацията\" - Бенджамин Франклин, Джон Адамс, Томас Джеферсън, Роджър Шърман и Робърт Ливингстън. Те поставят основите на държавата, в която тогава са живеели 2.5 млн души.  Сега населението на САЩ е 324 млн. Рожденият ден на САЩ - Ден на независимостта - се празнува на 4 юли, когато текстът на Декларацията е одобрен от Конгреса. За пръв път документът е прочетен официално на 8 юли 1776-а в Залата на независимостта във Филаделфия. След като чуват Декларацията, тълпи в много градове разкъсват и унищожават знаци и статуи, представляващи кралската власт. Конната статуя на крал Джордж III в Ню Йорк е съборена, а оловото е използвано за леене на куршуми. В продължение на месец документът е четен публично и хората празнуват всеки път, когато го чуят. На следващата година във Филаделфия бият камбани и има топовни салюти, палят свещи и фойерверки. Денят на независимостта става официален празник едва през 1783 г., когато войната окончателно приключва. Най-известната версия на Декларацията се пази в Държавните архиви във Вашингтон. Според някои историци окончателният вариант на Декларацията е подписан почти месец след нейното приемане, на 2 август 1776 г. Сподели:", "date": "2018.07.04", "title": "САЩ отбелязват националния си празник"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D1%89%D0%B5-%D1%81%D0%B8-%D0%BF%D0%B8%D1%8F%D1%82-%D0%BA%D0%B0%D1%84%D0%B5%D1%82%D0%BE-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-%D0%B1%D1%83%D0%BD%D0%B0%D1%80%D0%B4%D0%B6%D0%B8%D0%BA%D0%B0-news762914.html", "text": "Кафе и сандвичи ще си купуваме в стария бюфет на върха на Бунарджика, пише пловдивският в. \"Марица\". В кой ден ще стане това, все още не е ясно, но има надежда някогашното заведение за бързо хранене да се възстанови. Зам.-кметът инж. Димитър Кацарски предлага на Общинския съвет разрушеното кафене с площ 80 кв. метра да се включи в годишната програма за разпореждане с общински имоти. От \"Полинеро плейс\" е постъпило искане за реновиране  на бюфета, като неговият представител Владислав Ботев напомня, че той е затворен от четвърт век. Ако съветниците се съгласят, администрацията ще подготви условията на търга и пак ще ги внесе за гласуване в градския парламент. Заведението, където по времето на соца продаваха и сувенири със символиката на Пловдив, е в окаяно състояние. Няма прозорци, нито  врати, само голи стени  всяват неприятни емоции сред хората, които минават по стълбите, за да се качат на площадката с шадравана. Върху олющената мазилка е нацапано със спрей, отвътре се носи зловонна миризма, защото полуразрушената постройка се ползва за тоалетна. Бюфетът беше обезкостен от вандали, а бездомници го подпалиха, така че ще се наложи руината да се премахне. Кметът Иван Тотев неведнъж е казвал, че би било добре който се качва на Бунарджика, да има възможност да си купи сок, кафе, вода или сандвич. Сподели:", "date": "2018.07.04", "title": "Пловдивчани ще си пият кафето на върха на Бунарджика"}
{"url": "http://pik.bg/%D0%B5%D1%81%D1%82%D1%80%D0%B0%D0%B4%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D1%82%D0%BE%D0%B4%D0%BE%D1%80-%D1%82%D1%80%D0%B0%D0%B9%D1%87%D0%B5%D0%B2-%D1%81%D1%8A%D0%B1%D1%80%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B2-%D0%BC%D0%BE%D0%BD%D0%BE%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB---%D0%B5%D1%82%D0%BE-%D0%BA%D1%8A%D0%B4%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B3%D0%BE-%D0%B3%D0%BB%D0%B5%D0%B4%D0%B0-news762931.html", "text": "На сцените на столичния театър \"Възраждане\" ще се завърти музикалния моно моноспектакъл на естрадната легенда Тодор Трайчев. Под формата на уникален спектакъл с много музика, настроение и стряскащи откровения, без свян и артистична подправеност, самият той ще сподели с публиката и феновете необикновените истории от живота си със своята житейска и сценична половинка Мариана Трайчева. Дуетът бе сред най-популярните звезди на родната естрадна сцена през 80-те години, като особено любими на публиката са хитове като \"Искам да те нарисувам\", \"Слънчева жена\", \"Възраст\", \"Завръщане\"... Мариана и Тодор Трайчеви напуснаха България преди повече от три десетилетия и потърсиха своето щастие в САЩ. Моноспектакълът, чийто автор и изпълнител е Трайчев, е изпълнено с любов, радости и тъга, музика и песни от албумите \"Най-доброто предстои” и \"Уморена любов\", поезия от стихосбирката му \"Господ ни е забелязъл\"... \"Пътувах, видя ме целия свят. Влюбвах се, жених се... Направих си децата. Дори си навъртях годините. Видях дълбокото и високото. Пея и си свиря всеки Божи ден. Не останах равнодушен към себе си. Събрах песните си в три албума, мислите в три книги и излях себе си в тях без никакъв срам и предразсъдъци. Напук на моя Живот, продължавам да си мисля за хубавото в минало време, и да сънувам светлините на бъдещето. Често ме питат каква е гаранцията, че публиката в този спектакъл ще получи честен отговор на най-любопитните въпроси - защо се отказах от всички привилегии, слава и пари, защо оставих зад гърба си семейство, приятели и как така голямата любов се превърна в пепел и ненавист? Три месеца писах сценария за театралното шоуто и знам, че само минути преди представлението ще го скъсам на парчета. Така стана и на последния концерт на дуета в НДК няколко дни преди да напуснем завинаги България. Искам очи в очи с моята публика, освободени от рамките на театралните норми, да си говорим за обикновените непреходни неща в живота\", коментира пред ПИК Тодор Трайчев. \"Сигурен съм, че ще накарам хората да влезнат в залите след три десетилетия отсъствие от страната, защото вече имах няколко концерта и усетих интереса на зрителите. Въпреки, че ме определят като легенда на българстата естрадна музика, сега съм готов да се покажа в коренно различна светлина в поп и рок звученето. На моятмоноспектакъл ще пеем, плачем ли или ще се смеем заедно...\", обеща експлозия от емоции Трайчев. По-късно се разведоха - Мариана остана в САЩ, а Тодор се върна в България. Сподели:", "date": "2018.07.04", "title": "Естрадна легенда Тодор Трайчев събра живота си в моноспектакъл - ето къде може да го гледате..."}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%B4%D0%B5%D0%BF%D0%BE%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%B5%D1%87%D0%B0%D1%82%D0%BD%D0%B8-%D0%B8-%D0%B4%D1%80%D1%83%D0%B3%D0%B8-%D0%B8%D0%B7-news762941.html", "text": "С това депутатите приеха на първо четене предложенията на ДПС за разкриване на информация за действителните собственици и за начините на финансиране. Вносители са четирима депутати от ДПС - Делян Пеевски, Йордан Цонев, Хамид Хамид и Велислава Кръстева. „За“ промените гласуваха 92 народни представители. Против предложенията бяха 12 депутати. „Въздържал се“ посочиха 28 души. Парламентът гласува Закона за задължителното депозиране на печатни и други издания. Сподели:", "date": "2018.07.04", "title": "Парламентът прие на първо четене Закона за задължителното депозиране на печатни и други издания"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B1%D0%BB%D0%B8%D0%B7%D0%BE-70-%D0%BE%D1%82-%D0%BA%D0%BE%D0%BC%D0%BF%D0%B0%D0%BD%D0%B8%D0%B8%D1%82%D0%B5-%D1%83-%D0%BD%D0%B0%D1%81-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B7%D0%B0%D0%BF%D1%8A%D0%BB%D0%BD%D1%8F%D1%82-%D1%81%D0%B2%D0%BE%D0%B1%D0%BE%D0%B4%D0%BD%D0%B8%D1%82%D0%B5-%D1%81%D0%B8-%D0%BF%D0%BE%D0%B7%D0%B8%D1%86%D0%B8%D0%B8-news762947.html", "text": "Близо 70% от компаниите у нас не могат да запълнят свободните си позиции. Това сочат данни от проучване на фирма за подбор на персонал. Основната причина е липсата на желаещи, следвано от недостатъчните умения и опит. Всеки десети кандидат пък иска заплата, по-висока от предлаганата. И отново всеки десети не може да работи в екип и не успява да намери решения на конкретни проблеми. Основното предизвикателство пред пазара на труда е намирането на инженери и шофьори. Сподели:", "date": "2018.07.04", "title": "КРИЗА! Близо 70% от компаниите у нас не могат да запълнят свободните си позиции"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%B7%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B3%D1%83%D0%B1%D0%B8-%D0%B5%D0%B4-news762981.html", "text": "\"Морски човек, истински бургарзлия, роден в Созопол, учил в Бургас, почетен гражданин на нашия град\". Това сподели пред камерата на ПИК TV кметът на Бургас Димитър Николов за огромната загуба на професор Божидар Димитров, който изпратихме днес в последния му път. \"Неизброими са темите по които ми е помагал и съдействал на града. Много милееше за морето, за археологията около морето, за българщината и запазването на всички паметници. Даже пътувайки насам говорих и с отците от нашия град, като той много помагаше на църквите, за тяхното възстановяване, както и за строителството на новите църкви\", допълни натъжен Николов, като даде за пример една от най-големите новите църкви, за които професорът е помогнал да се построи - св. Николай Чудотворец. Градоначалникът припомни и безбройните изложби, за които проф. Димитров е помагал да се осъществят, както у нас, така и в чужбина. \"България изгуби един милеещ за страната патриот до болка обичащ България, един истински човек\", завърши с тъга Николов. Сподели:", "date": "2018.07.04", "title": "САМО В ПИК TV! Кметът на Бургас Димитър Николов за проф. Божидар Димитров: България загуби един голям патриот, един истински човек"}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BF%D1%80%D0%B5%D0%B4%D0%BF%D1%80%D0%B8%D0%B5-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%BF%D0%BE-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-news762972.html", "text": "Правителството одобри допълнителни разходи в размер на 4,5 млн. лв. по бюджета на Министерството на земеделието, храните и горите за обезпечаване изпълнението на неотложни мерки за предотвратяване появата на Африканска чума по свинете в Република България. Африканската чума по свинете е силно заразно вирусно заболяване по домашните и дивите свине. То се предава директно - чрез контакт между болни и здрави животни, индиректно - чрез контакт със замърсени с вируса материали и повърхности, чрез поглъщане на заразени фуражи и основно чрез хранене с отпадъци, съдържащи заразено свинско месо или месни продукти. Африканската чума по свинете се проявява с висока смъртност при домашните и дивите свине, като липсва лечение и ваксина. Веднъж проникнала в дадена държава болестта оказва значително негативно въздействие върху търговията, свиневъдството и ловното стопанство. Изкореняването й е изключително трудно и при дивите свине може да отнеме години, поради което превантивните дейности и готовността за ранно откриване и предприемане на спешни мерки са най-ефикасната мярка за борба със заболяването. При липсата на ваксини или лечение на заболелите животни, единственият начин да се контролира заболяването в засегнатите територии е тотално унищожаване на заразените и контактните животни и прилагането на строги мерки за ограничаване на придвижването на свине или продукти, добити от тях. С оглед на усложнената епизоотична обстановка на територията на цяла Европа, Министерство на земеделието, храните и горите изготви план с неотложни мерки за предотвратяване на появата на заболяването на територията на страната. Основните мерки, които следва да се изпълняват от Българската агенция по безопасност на храните, Изпълнителна агенция по горите, държавните  горски предприятия и ловните сдружения включват засилен граничен контрол при движението на живи животни, контрол върху личния багаж на пътниците, пристигащи на територията на страната. Засилени мерки за биосигурност в свиневъдните обекти, редуциране плътността на популацията от дива свиня на територията на страната и организиране и провеждане на лабораторен контрол също са в списъка от спешни мерки. Сподели:", "date": "2018.07.04", "title": "Кабинетът предприе спешни мерки срещу Африканската чума по животните"}
{"url": "http://pik.bg/%D0%BD%D0%B0%D0%B9-%D1%81%D0%B5%D1%82%D0%BD%D0%B5-%D0%B8%D0%BC%D0%B8%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B0%D1%83%D1%82-%D0%BE%D1%82-%D0%B2%D0%B8%D1%82%D1%80%D0%B8%D0%BD%D0%B0%D1%82%D0%B0-%D0%BD%D0%B0-%D0%BC%D0%BB%D0%B5%D1%87%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-news762975.html", "text": "Правителството прие промени в Наредбата за специфичните изисквания към млечните продукти. Целта е да бъдат въведени допълнителни изисквания, както по отношение условията и начините на предлагане на „имитиращите продукти“, така и за предоставяне на повече информация относно техните характеристики. Въвежда се изискване имитиращите продукти, съдържащи в състава си мляко, да бъдат предлагани в обектите за търговия с храни само предварително опаковани, на отделни щандове или обособени за целта места, отделени по подходящ начин или различни от тези, на които се предлагат млечните продукти. Отделните щандове или обособените за целта места трябва да са ясно обозначени с надписа „Имитиращи продукти“. Министерството на земеделието предвижда редица инициативи и мерки, които целят да се засили търсенето на пазара и потребителския интерес към различните видове млечни продукти. Сподели:", "date": "2018.07.04", "title": "НАЙ-СЕТНЕ! Имитиращите продукти аут от витрината на млечните храни"}
{"url": "http://pik.bg/%D1%87%D1%83%D0%BF%D0%B8-%D0%BA%D0%BB%D0%B8%D1%88%D0%B5%D1%82%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D0%BE%D0%B1%D0%BB%D0%B5%D1%87%D0%B5-%D0%B1%D1%83%D0%BB%D0%BA%D0%B0-%D0%B2-%D1%87%D0%B5%D1%80%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news762982.html", "text": "Дизайнерът Фатих Осман счупи сватбените клишета. В новата си колекция талантливият творец измайстори булчинска рокля, но не в традиционния бял цвят, а в черно. Столичният хайлайф помни само един случай, в който младоженка се е престрашавала да облече черна рокля. Това, разбира се, е Кремена Халваджиян. Преди седем години тя и Магърдич си спретнаха втора сватба, а щурата стилистката шокира всички като се появи в черно - и роклята, и воалът й бяха в този цвят... Пред софийска публика по време на третото издание на \"Balkan Fashion Week\" Осман представи бранда си с модно дефиле. Ексцентричният дизайнер представи интересни модни закачки: панталони с ресни и \"опашки\", много райе, а материите бяха тюл, френска дантела, поплини и ефирна коприна. \"Всяка дреха, създадена, за да провокира, е истински полет на фантазията - не всеки дизайнер има смелостта да я създаде такава, а не всеки от нас - да я облече\", споделиха чуждестранните гости на модния форум, сред които президентът и основател на \"Fashion Film Festival Istanbul\" Туна Йълмаз. Възхитена от дизайнерските хрумки на младия българин, той го покани на следващото издание на истанбилския форум. Сподели:", "date": "2018.07.04", "title": "ЧУПИ КЛИШЕТА! Дизайнер облече булка в... черно (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%80%D0%B0%D0%B7%D0%B1%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D0%BF%D1%80%D0%B0%D1%82%D0%B8-%D1%80%D0%B0%D0%B4%D0%B5%D0%B2-%D0%BD%D0%B0-%D0%BD%D0%B5%D0%B4%D0%B5%D0%BB%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-news762923.html", "text": "Волен Сидеров направи на пух и прах президента Румен Радев за критиките му по адрес на българското председателство на Съвета на ЕС. Лидерът на \"Атака\" го посъветва преди да говори по тези теми да си зададе въпроса дали не влиза в паритйни линии и дали това не са лични нападки. Сидеров откри поредица от противоречия във вчерашната реч на Румен Радев. Той цитира мнението на държавния глава, че може да се стигне до закриване на самия ЕС и обяви, че е казвал това много пъти и се радва, че президентът повтаря мнението му. \"В същото време Радев посочи, че действията на правителството отдалечават българите от ЕС. Значи, ако ЕС бъде закрит, това не бива да тревожи Радев\", заяви лидерът на Патриотите. Сидеров стигна по-далеч и от трибуната в парламента прати Радев на неделно училище, където да се научи как се прави това. \"Това са ученически грешки, тъй като текстовете се пишат от начинаещи в журналистиката\", отсече Волен Сидеров. И нарави остра забележка на президента за критиките му, че не е бил поставен въпроса за Дунавската стратегия, която обсъждал самият той с румънския президент. Председателят на парламентарната група на \"Обединени патриоти\" припомни на Радев, че поставянето на въпроси, които засягат страната, която е председател на ЕС, е строго забранено по презумпция. Председателят на парламентарната група на \"Обединени патриоти\" изтъкна успехите на премиера бойко Борисов, признати в Брюксел. И обясни, че никой до този момент не се е противопоставял така за мигрантите, както направи именно Борисов. Сидеров посочи обвинението на Радев, че не сме питали каква е тази група за интервенции. Но върна въпроса му с питането, защо самият президент не е питал американския посланик, с когото се е срещал, за военните бази, където от 2006 г. американците могат  да внасят каквото си искат, без да бъдат контролирани. \"Това са двойни стандарти\", заяви Сидеров. Лидерът на \"Атака\" посочи и темата за Западната Бълкани, която била заглушена от темата за миграцията според Радев. И припомни, че България за пръв път поставя въпроса за затварянето на границата на ЕС и връщането на мигрантите. \"Вместо да отправи похвала, търси под вола теле, което не е коректно, не е държавнически издържано. Всички държави в ЕС казаха, че нашето европредседателство е за пример\", отсече Сидеров. \"Президентът няма основание да бъде критичен. Безспорно той има качества, но трябва да се замисли, когато отправя критики. Останалото - в неделното училище\", завърши Волен Сидеров. Сподели:", "date": "2018.07.04", "title": "ПЪРВО В ПИК! Волен Сидеров разби президента! Лидерът на \"Атака\" прати Радев на неделно училище "}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B8-%D0%BC%D0%B5%D1%81%D0%B8-%D0%BD%D0%B5-%D1%81%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B0-%D1%80%D0%B5%D0%BA%D0%BB%D0%B0%D0%BC%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-news763003.html", "text": "Няма вече играчи като Марадона, Платини, Кройф Сега всички са на вълна футбол. Гледам и аз Световното, макар че играта вече не е това, което беше. Не знам, но имам усещането, че химията и атлетиката победиха романтиката. Много тичане, малко красота. Няма ги футболните магьосници вече. Къде са Марадона, Бетега, Платини, Роси, Кройф, Стоичков, Балъков, Савичевич и т.н.? Не могат и не трябва да бъдат сравнявани с Кристиано, Меси и Неймар. Това не са футболисти, а маркетингови продукти. Като връщам лентата назад, май последното истинско Световно се игра през ’90-а в Италия. През ’94-та впрегнаха всичко, за да не допуснат България да играе финал. Цял свят видя баскетболната игра на Костакурта в наказателното поле на Италия, но не и съдията от Франция Киню. През 1998-а всички знаеха, че световен шампион ще бъде Франция. Дължаха им го според разбиранията на ФИФА, след прецаканото им класиране от България в САЩ. За да се реализира мероприятието, разболяха мегазвездата Роналдо, та на финала ходеше като надрусан. През 2002-ра върнаха жеста от Франция и връчиха купата на Бразилия. Пак за баланс. В Германия мина под знака на Зидан, който налиташе на бой непрекъснато. В ЮАР не се чуваше нищо от вувузелите, а за коментарите на Путко Мафани дори не искам да си спомням. А последното - в Бразилия, имаше леко комичен привкус, след като на родна земя кариоките загубиха от Германия със седем гола разлика. Та сега в Русия. Помнете ми думата, че шампион ще бъде отбор от Източна Европа. След провалената договорка за председател на ООН, нещо, което беше обещано на Изтока, сега това ще бъде компенсирано. Някои сигурно ще възразят, че едното е футбол, а другото политика. Аз пък ще им отговоря, че отдавна няма разлика между двете. Преливат се и си помагат. На тях. А хората си мислят, че гледат футбол. Сподели:", "date": "2018.07.04", "title": "Кристиано и Меси не са футболисти, а рекламни продукти  "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B2-%D1%81%D0%BF%D0%B5%D1%86-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%E2%80%93-%D0%BD%D0%B8%D1%89%D1%8F-news762988.html", "text": "Кирил Домусчиев, Иво Прокопиев и Иван Костов са част от специалната проверка на прокуратурата и НАП, която нищи произхода на парите на най-богатите родни богаташи, научи ПИК от свои източници в данъчните власти. Припомняме, че от обвинението преди седмица съобщиха, че се захващат с акцията, която цели да установи дали разходите на топ баровците у нас отговарят на приходите им. Ако има разминаване, това означава, че се пестят данъци и се прикриват пари от сивата икономика. В проверката влизат над 300 родни богаташи, научи още ПИК. Председателят на КРИБ Кирил Домусчиев е в списъка и името му изплува като проверяван в част от медиите на обвиняемия олигарх Иво Прокопиев. Те обаче услужливо са пропуснали да отбележат, че и самият той е обект на вниманието от страна на прокуратурата, която ще провери какъв е произходът на парите му. Бившият премиер Иван Костов, чието семейство има куп фирми с многообразен предмет на дейност и върти милиони, също е в списъка на обвинението за проверка на доходите. Припомняме, че името му бе замесено в аферата КТБ, когато лъсна, че той и дъщерите му имат авоари там. Данъчните и прокуратурата ще изследват източниците на доходи в семействата на проверяваните, както и издръжката на домакинствата и разходите им. Ако бъдат установени несъответствия между имущество и доходи, ще бъдат възложени данъчни ревизии за последните 5 години. Сподели:", "date": "2018.07.04", "title": "РАЗКРИТИЕ НА ПИК! Домусчиев, Прокопиев и Иван Костов в спец проверка на прокуратурата – нищят доходите на милионери и топ баровци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B3%D1%80%D0%BE%D0%B1%D0%B8%D1%89%D0%BD%D0%B8%D1%8F-%D0%BF%D0%B0%D1%80%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D1%80%D1%8F%D0%B7%D0%B0%D1%85%D0%B0-%D0%BA%D0%BE%D0%BB%D0%B0-%D0%B7%D0%B0-%D0%B4%D0%B0-%D0%B8%D0%B7%D0%B2%D0%B0%D0%B4%D1%8F%D1%82-%D0%B6%D0%B5%D0%BD%D0%B0-%D1%81%D0%BD-news763054.html", "text": "Мерцедес и Фиат катастрофираха преди минути по алеите на Гробищния парк в Бургас. На място има и пожарникари, които отрязаха вратата на блъснатия Фиат, за да извадят шофьорката, която бе затисната. Жена е с контузия на гръдния кош, съобщава  Флагман.бг от мястото на инцидента. Районът около гробищните алеи е отцепен, а в момента полицаи извършват процесуални действия. Разпитват се и свидетели, за да се установи кой е виновен за катастрофата и дали някой от водачите е карал с превишена скорост. Сподели:", "date": "2018.07.04", "title": "ИЗВЪНРЕДНО! Зверска катастрофа на Гробищния парк в Бургас, рязаха кола, за да извадят жена (СНИМКИ)"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D1%82%D1%83%D1%80%D1%86%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%BF%D1%80%D0%B5%D0%BC%D0%B8%D0%B5%D1%80-news762933.html", "text": "Турция днес издаде първия декрет, с който се разширяват правомощията на президента, написа местният в. Хюриет. Документът с обем 74 страници прехвърля много пълномощия от органа на изпълнителната власт към държавния глава и премахването на институцията на министър-председателя в страната. Броят на министерствата ще бъде ограничен до 16, а техните ръководители ще се назначават и ще бъдат отговорни пред държавния глава. По-рано парламентът в Анкара одобри постановленията на министерския съвет да влизат в сила без да бъдат одобрявани от депутатите. Премахването на премиерския пост е част от реформите, предложени от турския президент Реджеп Ердоган. Промените бяха гласувани на спорен референдум на 16 април 2017 г. Предвижда се държавният глава да има няколко заместници. Според наличната информация единият от вицепрезидентите ще бъде сегашният премиер Бинали Йълдъръм. Сподели:", "date": "2018.07.04", "title": "От днес Турция остава без премиер"}
{"url": "http://pik.bg/%D1%86%D0%B5%D0%BD%D0%B8%D1%82%D0%B5-%D1%81%D0%BA%D0%BE%D1%87%D0%B8%D1%85%D0%B0-%D1%85%D0%BB%D1%8F%D0%B1%D1%8A%D1%82-%D0%BF%D0%BE%D1%81%D0%BA%D1%8A%D0%BF%D0%BD%D0%B0-%D1%81-20-%D1%81%D1%82-news762952.html", "text": "От днес с нова цена е и хлябът в Пазарджик. Поскъпването е между 10 и 15 стотинки. При пълнозърнестите изделия, увеличението достига до 20 стотинки. Ценовият скок обхваща не само местните фирми за производство на хляб, но и тези от страната, които доставят стока в Пазарджик, пояснява БНР. Ценовият скок вече е налице, след като хлябът в някои райони на България вече е с няколко стонитки по-скъп. Вече втори ден хората в Панагюрище, насъщният е скочил с 15 стотинки. Сподели:", "date": "2018.07.04", "title": "ЦЕНИТЕ СКОЧИХА! Хлябът поскъпна с 20 ст. "}
{"url": "http://pik.bg/%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%80%D0%B8%D0%B1%D0%BE%D0%BB%D0%BE%D0%B2-news763055.html", "text": "44-годишен мъж е починал от токов удар по време на риболов. Инцидентът е станал на 3 юли. Снощи около 20,05 часа в РУ Луковит е получен сигнал, че 44-годишен мъж от Плевен, който е ловял риба на Вит край село Ъглен е починал на място в резултат на инцидент. По първоначална информация мъжът е получил токов удар, след като с въдицата си е докоснал проводници на далекопровод от елктропреносната мрежа. По случая е образувано досъдебно производство. Сподели:", "date": "2018.07.04", "title": "Мъж почина от токов удар по време на риболов"}
{"url": "http://pik.bg/%D1%88%D0%BE%D0%BA-%D0%B8%D0%B4%D0%B2%D0%B0-%D0%B5%D1%80%D0%B0%D1%82%D0%B0-%D0%BD%D0%B0-%D0%B4%D0%B8%D0%B3%D0%B8%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%82%D0%B5-%D1%89%D0%B5-%D0%BF%D1%80%D0%B0%D0%B2%D0%B8%D0%BC-%D1%81%D0%B5%D0%BA%D1%81-%D1%81-%D1%80%D0%BE%D0%B1%D0%BE%D1%82%D0%B8-news762959.html", "text": "Компютърен учен твърди, че секс роботите могат да променят човечеството завинаги, тъй като правят секса прекалено достъпен. В нов документален филм, който носи заглавието „Секс роботите и ние“, Ноел Шарки предупреждава за вредите, до които тези роботи могат да доведат, тъй като популярността им расте твърде бързо. Той предупреждава, че машините може да направят секса твърде леснодостъпен, което пък има голяма вероятност да промени човечеството напълно. Експертът говори за потенциалната вреда, ако педофилите имат достъп до роботи, наподобяващи деца, и ако насилниците взаимодействат с роботи, които им отказват, съобщава Metro. „Ние просто правим всичко това с машини, защото можем, и наистина не мислим как тези действия могат напълно да променят човечеството. Според някои хора секс роботите създават идеята за „прекалено лесен“ секс, който винаги е на разположение. Това би могло да отнеме от смисъла в живота ни и да ни превърне в зомбита“ споделя още Шарки. Но независимо от потенциално вредните им ефекти, секс роботите се превръщат в доходоносна индустрия. Според данните на доклад, публикуван в края на миналата година, повече от една четвърт от поколението „Милениум“ ще има романтична връзка с робот. Анализът отбелязва, че мъжете са три пъти по-склонни да имат взаимоотношения с роботи, отколкото жените. Освен това, друго изследване от 2017 г., проведено от канадския Университет на Манитоба, подчертава увеличаване на дигисексуални индивиди или на хора, които предпочитат взаимоотношения с роботи, пред тези с хората. Изследователят д-р Нийл Макартър обяснява, че все повече хора ще се идентифицират като дигисексуални, тъй като роботите се внедряват все повече и повече в романтични контексти. Секс роботите се използват законно в публични домове в Германия и Австрия, а един от всеки петима германци твърди, че би закупил секс робот. Сподели:", "date": "2018.07.04", "title": "ШОК! Идва ерата на дигисексуалните! Ще правим секс с роботи"}
{"url": "http://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%BA%D0%B0%D1%82%D0%BE-%D0%BB%D0%B5%D1%88%D0%BD%D0%B8%D0%BA-%D1%81%D0%B5-%D0%B8%D0%B7%D1%81%D0%B8%D0%BF%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5%D0%BE-news763059.html", "text": "Силен дъжд и градушка с големината на лешник вали в момента в пловдивското село Свежен, пише трафикнюз. По първаночанли данни няма сериозни щети, нанесени в селото, тъй като то не е земеделски район и хората не сеят земята. Дъждът обаче е вече доста продължителен и има опасност от наводнения. Сподели:", "date": "2018.07.04", "title": "Градушка като лешник се изсипва в Пловдивско (СНИМКА/ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B5%D1%80%D0%BD%D0%B8%D0%BA-%D0%B5-%D0%B2%D1%8A%D0%B2-%D0%B2%D0%BE%D0%B4%D0%B5%D0%BD-%D0%BA%D0%B0%D0%BF%D0%B0%D0%BD-%D0%B2%D1%85%D0%BE%D0%B4%D0%BE%D0%B2%D0%B5%D1%82%D0%B5-%D0%B8-%D0%B8%D0%B7%D1%85%D0%BE%D0%B4%D0%B8%D1%82%D0%B5-%D1%81%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BE%D1%82-%D0%B4%D1%8A%D0%B6%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news763093.html", "text": "Перник е под вода, пише \"Мироглед\". Страшна буря съпроводена със силна градушка удари тази вечер Перник. Градът е затиснат под водна обсада. Външноградската магистрала при клон Мир плува във вода. Стотици коли са във водния капан и не могат да влязат в града. Във вода е и кръстовището при спирка Шахтьор и това на Иван Пашов. Там пътят е напълно непроходим, съобщават закъсали шофьори. Същото е положението и над автогарата в Перник по Софийско шосе, както и при Марина бара на изхода за Радомир. В квартал Изток под моста при влизане в града се е образувал „язовир“ и преминаването е абсолютно немислимо. Така всички входове и изходи на миньорския град са затворени от голямото количество вода изляло се над Перник. По пернишките улици бясно хвърчат коли на пожарна безопасност и тези от Спешния център, а техните сирени огласят целият град. Районът от кръстовището на Тева до това на Иван Пашов е напълно затворен. В капан там са автомобили и автобуси на градския транспорт, които са блокирали на място. Същата е картината и при бензиностанция Еко, а при Марина бара освен коли на пожарната и линейка вече има и полиция. Пороят продължава вече час , а колко ще трае отводняването на града след него е въпрос на който никой не може да отговори. Сподели:", "date": "2018.07.04", "title": "ИЗВЪНРЕДНО! Перник е във воден капан, входовете и изходите са блокирани от дъжда (СНИМКИ)"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%B7%D0%B0-%D1%82%D1%83%D1%80%D1%86%D0%B8%D1%8F---%D0%BD%D1%8F%D0%BC%D0%B0--news762979.html", "text": "Жестока блокада се е образувала на граничния пункт \"Капитан Андреево\". Затова алармира читател на агенция ПИК, който ни изпрати видео и снимки. По думите му колоната е километрична, а никой не дава обяснения на хората какво се случва. Причина за тапата пък са протестиращите представители на малките бензиностанции, които са против закона за горивана на Емил Димитров - Ревизор. Протестиращите са блокирали движението към граничния пунк “Капитан Андреево“ в последните километри на автомагистрала “Марица“. По данни на полицията, на място са се събрали около 100 души. Сподели:", "date": "2018.07.04", "title": "СИГНАЛ ДО ПИК! На \"Капитан Андреево\" е страшно! Жестока блокада затвори пътя за Турция - няма минаване (ВИДЕО/СНИМКИ)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BE%D1%89%D0%B5-%D1%82%D1%80%D0%B8%D0%BC%D0%B0-%D0%BC%D1%8A%D0%B6%D0%B5-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BA%D0%B5%D0%B2%D0%B8%D0%BD-%D1%81%D0%BF%D0%B5%D0%B9%D1%81%D0%B8-%D0%B2-%D1%81%D0%B5%D0%BA%D1%81-%D1%82%D0%BE%D1%80%D0%BC%D0%BE%D0%B7-news762946.html", "text": "Още трима мъже обвиниха известния холивудски актьор Кевин Спейси в сексуални посегателства, предаде ТАСС, като цитира информация на сайта за знаменитости TMZ.com. Сексуалните посегателства били извършени във Великобритания. Единият от тримата мъже увери, че е станал обект на нежелано внимание от страна Спейси в Лондон през 1996 г. Друго сексуално посегателство било извършено от актьора в британската столица през 2008 г. Още един мъж твърди, че Спейси се нахвърлил похотливо върху него в Глостър, Англия, през 2013 г. Нито една от предполагаемите три жертви на сексуални посегателства не е разкрила самоличността си. Според TMZ.com, британските правозащитни органи са започнали разследване. Във Великобритания вече са заведени шест съдебни дела срещу американската знаменитост във връзка с обвинения в сексуални посегателства. В САЩ аналогични разследвания, свързани със Спейси, се извършват от правозащитните органи в Лос Анджелис и щата Масачузетс. Петдесет и осем годишният Спейси е двукратен носител на наградата Оскар - през 1996 г. спечели приза за актьор в поддържаща роля за \"Обичайните заподозрени\", а през 2000 г. - отличието за най-добър актьор за \"Американски прелести\". Той е известен и с участието си в сериала \"Къща от карти\", от който бе изгонен заради предявените срещу него обвинения в сексуални посегателства. Сподели:", "date": "2018.07.04", "title": "Скандалът се разраства! Още трима мъже обвиниха Кевин Спейси в секс тормоз"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B4%D0%B0%D0%B4%D0%B5-%D0%BD%D0%B0-%D0%B7%D0%B0%D0%B4%D0%B5%D0%BD-%D0%B7%D0%B0-%D0%B1%D0%B5%D0%B7%D0%B4%D0%B8%D0%BC%D0%BD%D0%B8%D1%82%D0%B5-%D1%86%D0%B8%D0%B3%D0%B0%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D0%B5%D1%81%D0%B5%D0%BD-%D1%87%D0%B5-%D0%B3%D0%BE-%D1%81%D0%B2-news763061.html", "text": "\"Наслушах се днес на големи глупости по темата за бездимните цигари. Когато БСП ни критикуват, разбирам, не я коментирам дори, това й е работата. Но сега чувам коментари и от коалиционните партньори. Искам да кажа на колегите от Патриотичния фронт, че се задава гледането на бюджета и ще започнат големите искания за въоръжение, за пенсии, за какво ли не. Отсега им казвам - единственото, от което е водена групата на ГЕРБ за облагане с данък на бездимните цигари е, за да не дотираме цигари - дали с огън, без огън, с дим, без дим. На тях пише вредни за здравето, има никотин и т.н. И загубата в бюджета е видна\". Това коментира на летището в Солун премиерът Бойко Борисов по повод броженията срещу намеренията на правителството да вдигне драстично акциза на бездимните цигари на \"Филип Морис\". \"За бюджета милее само ГЕРБ. Всички говорят само колко разходи да направим - искат за пенсии, за заплати, за военни, за полицаи, все \"дайте\". Все едно бюджетът на държавата е бездънна каса. На цигарите пише, че са вредни за здравето и трябва да има акциз. Не жълта, не фалшива новина е това, че някакъв бизнесмен - депутат е замесен с акциза на бездимните цигари. Аз се изумих, че ме обвързват с някой си. Щом е така, няма да го правя. С други думи, ние ще дотираме тези чужди компании, които патриотите подкрепят. И аз ги подкрепям вече\", посочи Борисов. \"След като искате да дотирам цигари и искате да подаряваме реално пари от бюджета, това е загуба за държавата. Или, казано по друг начин, ние дотираме и подаряваме пари\", посочи Борисов. \"В България всеки говори за реформа, но вместо с тези пари да се правят реформи, бедна България ще подари тези пари. Патриотите, като дойдат за бюджета, ще им извадя тези сметки\", посочи още министър-председателят. \"Разпоредил съм на Цветанов - да изтеглят закона, да се срещнат с тези хора, нека се види как е в другите страни в Европа, за да се спре със спекулациите. А не да се почва с \"кой\", майка му, леля му и не знам си кой\", възмути се премиерът. \"Но няма да оставям ГЕРБ да става тупан, да стават сутрин и да ни започват. Много си стисках зъбите, но сега вече председателството свърши\", заяви още министър-председателят. \"Чувам непрекъснато - дайте още милиард и милиони. Нека другите си направят сметка, че един ден и те ще управляват и с тези приказки ще ги бият по техните глави. Този зверски популизъм няма да излезе на добре. Ние казваме, че нашата единствена цел е да си попълним бюджета. Когато прочетох сутринта за акциза, не повярвах. Щом ще ме обвързват с някой си, няма да го правя\", отсече премиерът. Сподели:", "date": "2018.07.04", "title": "ИЗВЪНРЕДНО И ПЪРВО В ПИК TV! ГЕРБ даде на заден за бездимните цигари! Борисов бесен, че го свързват с \"кой, майка му и леля му\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D1%81%D0%BF%D0%B0%D0%BD%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B1%D0%B5%D1%80%D0%BB%D0%B8%D0%BD-news763115.html", "text": "Това съобщи прокуратурата в германската столица, предаде БТА, цитирайки ДПА. Мъжът, който е от България, бе арестуван вчера, явно на базата на доказателства от ДНК експертиза. Смята се, че е удушил 30-годишната Мелани Рехбергер, за да прикрие опит за изнасилване. Според репортаж, излъчен по германска телевизия, жертвата е излязла от дома си в Берлин следобед на 25 май, за да си почине от работа. Тя е била консултант в областта на социалните мрежи и е работила включително от дома си. Отишла е да постои на слънце и да почете на усамотено място край влакови релси. Тялото й е намерено два дни по-късно. Следователите изразиха увереност, че са открили извършителя, който е пребивавал в Берлин, но не е имал постоянно местожителство там. Полицията в Испания задържа 38-годишен мъж, който е заподозрян, че през май е удушил млада жена в Берлин. Сподели:", "date": "2018.07.04", "title": "ИЗВЪНРЕДНО! Испания арестува българин, обвинен за изнасилване и убийство в Берлин"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%B0-%D1%81%D0%BC%D1%8A%D1%80%D1%82-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81%D0%BA%D0%BE%D1%87%D0%B8-%D0%BE%D1%82-%D0%BF%D1%80%D0%BE%D0%B7%D0%BE%D1%80%D0%B5%D1%86%D0%B0-%D0%BD%D0%B0-%D1%80%D0%B0%D0%B9%D0%BE%D0%BD%D0%BD%D0%BE%D1%82%D0%BE-%D0%B8-%D0%BF%D0%BE%D1%87%D0%B8%D0%BD%D0%B0-news763029.html", "text": "Нелепа смърт застигна 17-годишно момче в Красноярск, Русия. Младежът бил заловен от полицията и задържан в местен участък по подозрение, че е извършил грабеж. След като униформените свалили белезниците от ръцете му и го оставили буквално за минута сам, младежът решил, че трябва да избяга. Покатерил се на прозореца и скочил от втория етаж. Вследствие на падането, той починал. По случая се води разследване. Сподели:", "date": "2018.07.04", "title": "Нелепа смърт в полицията! Тийнейджър скочи от прозореца на районното и почина"}
