{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D1%80%D0%B0%D0%B7%D0%B3%D0%BB%D0%BE%D0%B1%D0%B5%D0%BD%D0%B0-%D1%81%D1%82%D0%B0%D1%80%D0%B0-%D0%BA%D0%BE%D0%BB%D0%B0-%D0%BF%D0%BE%D0%BB%D1%83%D1%87%D0%B8-%D1%84%D0%B8%D1%88-%D0%B7%D0%B0-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news668582.html", "text": "Фрапиращ гаф на КАТ-Видин. Собствениците на разглобен ретро автомобил получиха фиш за превишена скорост. Ретроколата е във Варна, а нарушението е направено във Видин, предава Нова телевизия. Автомобилът нарушител стои в разглобено състояние от есента на 2015 г., когато Петър и баща му го купуват от Съединените щати, за да го реставрират. Преди дни обаче получават електронен фиш по пощата, че са глобени. След реставрацията колата ще бъде регистрирана като ретро автомобил. Сега обаче се изисква всяка част, която се сваля да се снима и когато се поставя, отново да се снима. Видин е мястото, на което уж е засечен разглобеният автомобил да се движи с превишена скорост. От Пътна полиция във Видин признават, че техен служител е допуснал грешка. Оказва се, че истинският нарушител е с ловешка регистрация. Всяко регистрирано нарушение на скоростта се снима, но снимката не се изпраща на глобения водач. Ако все пак имате съмнение, че вие не сте извършили нарушението, трябва да подадете възражение и едва тогава ще се провери дали заснетият в нарушение автомобил е вашият. За видинската пътна полиция това е първият за тази година гаф с електронен фиш. Признават, че се е случвало и друг път, но много рядко.", "date": "2017.06.20", "title": "ПЪЛЕН АБСУРД! Разглобена стара кола получи фиш за превишена скорост във Видин"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D1%8F%D1%82%D1%8A%D1%80-%D0%B4%D1%83%D1%85%D0%BD%D0%B0-%D0%B2%D0%BE%D0%B4%D0%BD%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B0-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B4%D0%B5%D1%86%D0%B0-news668579.html", "text": "Силен вятър срути водна пързалка в черногорския курорт Сутоморе, пише \"Монитор\". Високото 10 метра водно съоръжение се намира на самия плаж. Според очевидци са пострадали пет деца. \"Децата имаха рани по главата, гърба, ръцете, краката... Срамота! Не бяха вързали водната пързалка с въжета. Две деца бяха на върха на пързалката и паднаха\", разказва очевидец, цитиран от сръбското издание \"Курир\".", "date": "2017.06.20", "title": "Опасен инцидент! Вятър духна водна пързалка в Черна гора, има ранени деца"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B4%D0%B0%D0%B2%D0%B0%D1%82-%D0%BD%D0%B0%D0%B4-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B1%D1%80%D0%BE%D0%B5%D0%BD%D0%B5-%D0%B8-%D1%80%D0%B0%D0%B9%D0%BE%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D0%BA%D0%BE%D0%BC%D0%B0%D1%80%D0%B8-%D0%BF%D0%BE-%D0%B4%D1%83%D0%BD%D0%B0%D0%B2%D0%B0-news668583.html", "text": "Дават над 1 млн. лв. за преброяване на комарите по Дунав. Обществената поръчка е от Асоциацията на дунавските общини. Ставало дума за броене на комари в 8 области у нас и 7 в Румъния с население около 4 млн.души. В реално време се давало информация за популацията на комарите, съобщава Би Ти Ви. С изпълнението на поръчката щял да се управлява риска, т.е районират се комарите. Поръчката и още 9 плащания са атакувани от ОЛАФ", "date": "2017.06.20", "title": "Куриоз! Дават над един милион лева за броене и райониране на комари по Дунава"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%BE%D0%BA-%D1%83%D0%B1%D0%B8-%D0%BC%D0%BE%D0%BC%D1%87%D0%B5-%D0%BF%D0%BE-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news668581.html", "text": "Момче загина нелепо на улицата в Нижни Новгород. Виталий загинал пред очите на приятелите си - по средата на шосето. Младежът се навел да вдигне нещо от земята, когато изведнъж започнал да се тресе. Загинал веднага. Приятелят му, който се опитал да го спаси, получил силно изгаряне на ръцете, съобщава РЕН.тв. В деня на трагедията Виталий с приятели тръгнали за риба. По пътя момчето видяло лежаща на земята жица. Навело се да я вдигне, но не забелязало, че другият край на жицата е прикрепен към електромрежата. Токът ударил младежа, той започнал да се гърчи, а приятелите му се хвърлили да го спасяват. Уви, Виталий издъхнал на място.", "date": "2017.06.20", "title": "ТРАГЕДИЯ! Ток уби момче по средата на улицата "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D0%B5%D1%82%D0%B8%D0%BA%D0%B5%D1%82%D0%B0-%D1%80%D0%B0%D0%B7%D0%B1%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D1%80%D0%B0%D0%B4%D0%B5%D0%B2%D0%B0-%D1%81%D0%B5-%D0%BE%D1%82%D0%BA%D1%80%D0%BE%D0%B8-%D1%81%D1%80%D0%B5%D0%B4-%D0%B2%D1%81%D0%B8%D1%87%D0%BA%D0%B8-%D0%B4%D0%B0%D0%BC%D0%B8-%D1%81%D1%8F%D0%BA%D0%B0%D1%88--news668081.html", "text": "Според Хлебарова дъщерята на царя била с много неправилна рокля и кубинки. Етикетът за рождения ден на Симеон II Сакскобургготски беше спазен, но сред всички добре облечени дами и господа, имаше и не чак толкова. Това отбеляза Милена Хлебарова, експерт по етикет и протокол в студиото на \"България он еър\". \"На подобно светско събитие от толкова висок клас отива много по-различно облекло от това, което дъщерята на цяра беше облекла. Въпреки че дрехите ѝ бяха много скъпи, имиджът ѝ бе признак на екстравагантност и непукизъм\", посочи тя. Акцентът на разговора се измести и към визията на президентшата Десислава Радева. \"Тя отново взриви социалните мрежи. Беше облечена наистина много добре, но събитието изискваше съвсем различно облекло. Радева се открои сред всички дами, сякаш искаше да покаже, че е повече от тях\", оцени облеклото на българската \"първа дама\" гостът. Събитието изисква финес и премереност и в мъжката, и в женската мода, а мъжете, като че ли бяха по-добре облечени, завърши тя.", "date": "2017.06.20", "title": "ЕКСКЛУЗИВНО! Експерт по етикета разби първата дама: Радева се открои сред всички дами, сякаш искаше да покаже, че е повече от тях"}
{"url": "http://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BD%D0%B0%D0%BF%D0%B8%D1%81%D0%B0-%D1%87%D0%B5%D1%82%D0%B2%D0%BE%D1%80%D0%BA%D0%B0-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news668584.html", "text": "На столичния градски транспорт няма как да се даде оценка по-висока от „Добър 4“. Това заяви  Калоян Паргов, заместник-председател на Комисията по транспорт и туризъм и председател на групата на БСП в Столичния общински съвет за Фокус. Според него, Столична община много бавно обновява автопарка си, което е проблем за всички, които ползват градския транспорт, защото се возят в стари автобуси. Той коментира и цената на обществената поръчка за тикет-системата, която ще бъде въведена в градския транспорт в София. „Очевидно, че интересът към тикет-системата е голям, по смисъла на това, че нейната индикативна цена е около 88 милиона. Това ще бъде една от най-големите поръчки, изключваме проекта за метрото в последните години, която ще бъде обект на интерес на различни изпълнители. Доста време се правеха критериите и се полагаха основите на тази поръчка, която най-после беше обявена, но очевидно, че големият интерес, а и правилата, които са заложени в нея, създават определени впечатления за нагласена поръчка“, обясни Калоян Паргов. Той каза още, че цената има нужда от допълнителна обосновка. По думите му тикет-системата има за цел да обхване и трите вида транспорт. Такава система е изградена в електротранспорта и има подобна в метрото, допълни още Паргов.", "date": "2017.06.20", "title": "Калоян Паргов написа четворка на софийския градски транспорт"}
{"url": "http://pik.bg/%D0%B7%D0%BB%D0%B0%D1%82%D0%B8%D1%81%D1%82%D0%B8%D1%8F-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-news668605.html", "text": "Пуснатият преди около година на свобода Злати Златев-Златистия се връща отново в затвора. След като адвокат Емил Райнов, защиник на Златистия, се споразумя с прокуратгурата в Дупница, съдия Светлана Пейчева осъди Злати Златев на 10 месеца лишаване от свобода при първоначален строг режим, съобщава \"Струма\". Злати Златев-Златистия се изправи на подсъдимата скамейка затова, че в нетрезво състояние през месец декември 2016 г. счупи с мерцедеса си бариерата пред РУП – Дупница и влезе в двора на полицейското управление. Той веднага бе тестван за алкохол и дрегерът показал 2,5 промила, след което беше задържан в следствения арест в Дупница. След тримесечен престой там по негово желание беше преместен в Централния софийски затвор, където изчакваше присъдата си. Той ще трябва да плати 1940 лв. за счупената бариера. Срещу Златистия има образувано досъдебно производство и за фалшиво свидетелство за управление на МПС. Последното заседание на съда в Дупница се отложи заради липсваща бележка от пробационната служба във Варна. Златистия беше пуснат година и 7 месеца предсрочно условно от варнеския затвор, където излежаваше 15-годишна присъда за убийство, извършено през 1997 г. Тогава той разстреля в центъра на Дупница братовечеда на бившата му съпруга Фиданка – Любомир Мантарков, който стопанисваше култово заведение в центъра на града. След поредната присъда Златистия остава зад решетките, като ще излежи и времето, за което е пуснат предсрочно от затвора и присъдата от 10 месеца, издадена от съда в Дупница.", "date": "2017.06.20", "title": "Златистия се връща в пандиза! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news668607.html", "text": "Експлозия на гара в Брюксел. Мястото е евакуирано. Белгийската полиция казва, че ситуацията е под контрол, предава кореспондентът на Нова в Брюксел. Престрелката е станала на гара La Grande Place, която е най-натоварената в белгийската столица. Гарата и районът около нея са били евакуирани и отцепени от полицията, съобщиха очевидци пред белгийски медии. Основният площад в Брюксел също е евакуиран. Позовавайки се на белгийски медии, Ройтерс съобщи, че е бил неутрализиран човек, носещ колан с експлозиви. Според \"Дейли мейл\" белгийски войници са застреляли мъжа, който планирал да се взриви в гарата. Свидетели казват, че са чули звук, подобен на експлозия, допълва Скай Нюз.", "date": "2017.06.20", "title": "ИЗВЪНРЕДНО В ПИК! Експлозия разтърси центъра на Брюксел (ОБНОВЕНА/СНИМКИ/ВИДЕО)"}
{"url": "http://pik.bg/%D0%BE%D1%82-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81-%D0%BD%D0%BE%D0%B2-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%84%D0%B5%D0%BD%D0%BE%D0%B2%D0%B5%D1%82%D0%B5-news668608.html", "text": "По-рано днес ръководството на ЦСКА-София насърчи феновете, които имат желание, да пътуват до централата на УЕФА в Нион, за да протестират срещу изваждането на тима от жребия за Лига Европа. Тази вечер обаче на официалния сайт на клуба се появи ново съобщение. С него се изказва благодарност на привържениците за подкрепата, но ръководството на \"червените\" ги призовава да запазят спокойствие, за да не се нагнетява напрежението преди решението на КАС. Ето и текстът на обръщението към “червените” фенове:", "date": "2017.06.20", "title": "От ЦСКА-София с нов призив към феновете"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B5-%D0%BE%D0%B2%D0%BB%D0%B0%D0%B4%D1%8F%D0%BD%D0%B0-news668609.html", "text": "Централната гара в центъра на Брюксел продължава да бъде е евакуирана след взрив.  Службите за сигурност, които са на самата гара са открили огън срещу мъж, който е носил колан с експлозиви. Както вече ви информирахме, заради ситуацията цялата гара е евакуирана, районът е отцепен. Евакуиран е и големият площад в Брюксел – Гран Плас. Хората, които са били в заведенията там са били затворени временно вътре в ресторантите от съображения за сигурност. Към момента белгийската полиция уверява, че ситуацията е под контрол, нападателят неутрализиран. Той е застрелян от службите за сигурност. Засилено е полицейското присъствие в цялата централна част на Брюксел. Междувременно стана ясно, че и военните са се включили в евакуацията на района около експлозиите, а периметърът на действие непрекъснато се променя и увеличава. Според Би Ти Ви, освен застреляния терорист, още две лица, които са избягали, се издирват.", "date": "2017.06.20", "title": "Полицията в Брюксел потвърди: Ситуацията е овладяна!"}
{"url": "http://pik.bg/%D0%B1%D0%B5%D0%B4%D0%B0-%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D1%80%D0%B0-%D0%B8-%D0%B8%D0%B2%D0%B0%D0%BD-%D0%BD%D1%8F%D0%BC%D0%B0-%D0%BA%D1%8A%D0%B4%D0%B5-%D0%B4%D0%B0-%D0%B6%D0%B8%D0%B2%D0%B5%D1%8F%D1%82-news668594.html", "text": "Възрастно семейство от средецкото село Орлинци остана без дом, след като пожар изпепели къщата им. Пламъците избухнали вчера около 14:00 ч. заради неизправност в електрическата инсталация. 81-годишната Митра и 91-годишният Иван Дачеви са невредими, но цялата им покъщнина е изгоряла. Това разказа пред \"Флагман\" кметският наместник на с. Орлинци Лилияна Ангелова, която апелира всеки, който има желание и може да помогне, да подаде ръка на възрастното семейство. „След като пожарът пламна, цялото семейство се притекохме на помощ. За съжаление нищо не можахме да извадим от горящата къща. Тези почтени възрастни хора останаха без нищо. Всичко, което са изградили през годините, стана на пепел”, разказва през сълзи Ангелова. Кметицата ще направи всичко по силите си, за да помогне на Иван и Митра. Тя вече е подала молба до социалните институции да им отпуснат еднократна помощ. Ще внесе и докладна записка до Общинския съвет на Средец. В момента двамата са настанени при внучката си в Бургас. Те имат и дъщеря, която обаче има тежко заболяване и не може да се грижи за тях. 91-годишният Иван също има здравословни проблеми, които изискват грижи. „Преди да се пенсионира, Митра е работила като медицинска сестра в с. Орлинци. Двамата със съпруга си са много добри и почтени хора. Надявам се с общи усилия да можем да им построим поне две стаички, където да прекарат старините си”, каза още Лилияна Ангелова. Всеки желаещ може да помогне като се свържи с кметицата на селото Лиляна Ангелова В момента всяка помощ ще е от полза за възрастните хора. Всеки, който има желание да помогне на Иван и Митра, може да го направи в кметството на селото.", "date": "2017.06.20", "title": "БЕДА! Пожар изпепели къщата на Митра и Иван, няма къде да живеят"}
{"url": "http://pik.bg/%D1%83%D0%B4%D0%B0%D1%80%D0%BD%D0%B8%D0%BA-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D1%8A%D1%82-%D0%BC%D0%B5%D1%85%D0%BC%D0%B5%D0%B4-%D0%B8%D0%B7%D0%B3%D1%8A%D0%BB%D1%82%D0%B0-%D0%BF%D0%B8%D1%80%D0%BE%D0%BD%D0%B8-%D0%B8-%D0%BA%D0%B0%D1%82%D0%BE-%D0%BD%D0%B5-%D0%BC%D1%83-%D0%BC%D0%B8%D0%BD%D0%B0-%D0%BD%D0%BE%D0%BC%D0%B5%D1%80%D0%B0-%D1%81%D0%B8-%D0%B7%D0%B0%D1%88%D0%B8-%D1%83%D1%81%D1%82%D0%B0%D1%82%D0%B0-news668595.html", "text": "Осъденият за въоръжен грабеж Мехмед Михайлов от Пловдив, който придоби печална известност миналата година, след като се нагълта с пирони в затвора в Пазарджик, сега отново е решил да извива ръцете на затвортническата управа. Той собственоръчно тропосал устата си в знак на тротест срещу наложеното му наказание, съобщава Трафикнюз.бг. \"Тук непрекъснато ме тероризират\" коментирал  Мехмед. Наказанието му е за неприлично поведение и обида на длъжностно лице. За това прегрешение той е наказан с карцер. Мехмед излежава ефективна присъда от 13 март 2015.Преместен е в Пловдив от Пазарджик, където е глътнал 12 пирона в знак на протест срещу условията в Пазарджишкия затвор и отношението към него там. Само преди ден, друг лишен от свобода реши да си изпроси милост, като  си заши устата. Затворникът Биандо Милев,  снощи си е зашил устата, след като надзирателите са го хванали с алкохол. Биандо работи в пералнята на затвора и е хомосексуалист. Залавян е няколко пъти да прави секс с други затворници. Днес той е получил наказание за своеволието си.", "date": "2017.06.20", "title": "Ударник! Затворникът Мехмед изгълта пирони и като не му мина номера, си заши устата"}
{"url": "http://pik.bg/6-%D0%BF%D0%BE%D0%BB%D0%B7%D0%B8-%D0%BE%D1%82-%D0%BC%D0%B0%D1%81%D0%B0%D0%B6%D0%B0-news668592.html", "text": "Кога за последно ходихте на масаж? А как се чувствахте след това? Ах, да... божествено! Масажът е начин да отпуснете не само тялото, а и ума, тъй като атмосферата предразполага за пълен релакс и наслада. Масажът не е просто удоволствие, той е необходимост, така че не го пренебрегвайте, пише Тялото.бг. Ето и защо: 1. Помага на отделителната система Изследване, публикувано в сп. International Journal of Nursing Studies твърди, че масажът е чудесно средство против запек. Ако имате подобен проблем, насочете масажиста към долната част на корема ви, където се намират стомахът и дебелото черво и поискайте да фокусира част от масажа в тази област. Получава се едно естествено раздвижване на червата, което стимулира отделителната система. 2. Пази от болести Има различни типове масаж и по-екстремните като „шведския“ повишават значително имунната система, твърдят учени от медицинския център Cedars-Sinai Medical Center. 3. Успокоява болките в гърба Хроничните болки в гърба са неприятно усещане, което не отминава. Дори да взимате болкоуспокояващи, в даден момент ще привикнете към тях и ефектът им ще намалява прогресивно, Масажът обаче дава по-дълготрайно и перспективно облекчение. 4. Подобрява съня Тъй като масажът намалява болките и помага на съзнанието и тялото да се отпуснат, логично повишава и качеството на съня. 5. Намалява мускулната треска Това е най-логичното предимство на масажа и жизненоважно за професионални спортисти и атлети. Всеки човек, който спортува минимум 4 пъти седмично, трябва да ходи на масаж поне веднъж на 7 дни, тъй като мускулите му са по-напрегнати от тези на останалите хора и в дългосрочен план, може да започнат да крампират. 6. Освобождава от стрес Шведски учени са измерили по скалата на Хамилтън за чувства силно намалени показатели на тревога, напрежение, страхове, инсомния, безпокойство след 6-седмична масажна терапия.", "date": "2017.06.20", "title": "6 ползи от масажа"}
{"url": "http://pik.bg/%D1%82%D1%8A%D0%B6%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%82%D1%8A%D1%80%D1%81%D0%B8-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D0%BA%D0%BE%D0%BB%D0%B8-%D0%BD%D0%B0-15-20-%D0%B3%D0%BE%D0%B4%D0%B8%D0%BD%D0%B8-news668593.html", "text": "От есента ще влезе в сила реформата в КАТ, слагаща край на опашките за регистрация на придобит нов или стар автомобил. Според Евростат на всеки двама българи в края на 2015 г. се пада по около един автомобил, предава Би Ти Ви. Най-много коли на глава от населението има в Люксембург, а най-малко – в Румъния. Ние сме на 23-та позиция от всичките членки на Европейския съюз. Проблемът е, че у нас има много стари коли. По данните на КАТ около 40% от автомобилите или над милион и 700 хиляди са над 20 години. Приблизително милион и 200 хиляди са тези, които са между 15 и 20 години. В Евросъюза най-много 20-годишни автомобили има в Полша, Естония, Латвия. Най-много чисто нови и коли на година, две има в Люксембург, Белгия, Ирландия Броят на автомобилите в България се увеличава с по около 100 хиляди коли на година – от 2,7 милиона през 2011 г. до над 3 милиона през 2015 г. Търговците на коли отчитат спад в продажбите през изминалата 2016 година. Според тях българинът търси предимно автомобили на възраст между 15 и 20 години. Казват обаче, че много от регистрираните стари превозни средства са в неизправност. Според Борислав Георгиев, който търгува с коли, много от продаваните евтини автомобили не биха минали през реален технически преглед. \"Доста хора си закупуват стари коли, за да спестят от скъпата екотакса, за да вземат автомобил, който да има застраховка и да е минал през технически преглед\", коментира той. Колегите му в бранша също коментират, че лесното минаване през този тест за колата е сериозна опасност за обществото.Шофьорите на стари автомобили обаче твърдят, че ги поддържат в добро състояние и не намират карането им за опасно. \"Колата ми харесва, движи се добре и ми върши работа, а за да си купя нова, също толкова голяма, трябва да се изръся с доста повече пари\", споделя Стефан, който кара автомобил създаден през 1998 година. Освен че се е превърнала в своеобразна автоморга на Европа, по данни на Евростат страната ни е и на едно от последните места по брой на електромобили – около 1 на 20 000 коли е с електрозадвижване, или около 300 за цяла България. Стефан е един от почитателите на тези коли и споделя, че за него това е най- добрият начин за придвижване в градска среда. \"Предимствата са страшно много. Безплатно паркиране в цяла София – няма синя, няма зелена зона. Пътният данък и такси са 0\", отбелязва той. С електромобила, който кара, той изминава 160 километра за 2 лева. Така седмичните му разходи по колата възлизат на около 4 лева. Собственикът на колата, казва, че за него това е автомобила на бъдещето и е въпрос на време и България да се приспособи към европейските стандарти. През 2016 година в Европейския съюз са продадени близо 15 милиона нови коли, България обаче е купила малко над 1,5% от тях.", "date": "2017.06.20", "title": "Тъжната истина! Българинът търси предимно коли на 15-20 години"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B5-79-%D1%81%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D0%BA%D0%BE%D0%BD%D1%81%D1%83%D0%BB-%D0%BE%D1%81%D1%82%D0%B0%D0%BD%D0%B0-20-%D1%87%D0%B0%D1%81%D0%B0-%D0%B4%D0%BE-%D0%BB%D0%B5%D0%B3%D0%BB%D0%BE%D1%82%D0%BE-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news668590.html", "text": "Помощник-консулът на посолството на Сърбия Миро Лукич остана близо 20 часа до болничното легло на пострадалото при катастрофата на Е-79 5-годишно дете. При инцидента по-голямото му братче загина, а родителите са ранени. Помощник-консулът пристигнал в хирургия на благоевградската болница вечерта в неделя, веднага след като бил уведомен за тежкия инцидент със семейството от град Върбас, което катастрофира на Е-79 на път за почивка в Гърция. Началникът на хирургия д-р Димитър Димитров информирал здравното министерство и посолството на Република Сърбия, съобщава Трафикнюз.бг. Помощник-консулът успокоил по-малкото братче, което е в шок от трагедията. Момченцето е с мозъчно сътресение. Миро Лукич разоварял с него на родния му език, нахранил го и направил всичко възможно за по-бързото му съвземане от стреса. Вчера в болницата след трагичния инцидент със загиналото 14-годишно момче при тежката катастрофа, станала на главния път в района между Струмяни и Градешница, пристигна лично и началникът на консулския отдел на посолството на Сърбия Александър Стаматович. Той се запозна на място с обстоятелствата и здравословното състояние на пострадалото семейство. Пред репортер на „Струма“ консулът каза, че цялата общественост в Сърбия скърби, хората са запознати с трагичния инцидент и оживено се интересуват. „Центърът на внимание в Сърбия в момента е жестоката трагедия и съдбата на семейството, което пострада на път за лятна почивка в Гърция, ситуацията е изключително тежка за нас, разбит е животът на едно семейство, което загуби детето си”, каза началникът на консулския отдел Ал. Стаматович и допълни: „Благодаря на дежурните екипи в Благоевград, които вложиха максимум усилия и направиха всичко възможно за овладяване на тежкото им състояние. Детенцето Марко утре си тръгва за Сърбия, то е стабилно и адекватно, без увреждания. По чудо е без сериозни наранявания, има все още лека болка в крака, стресирано е. Тази вечер, за да не бъде оставено самичко в болницата в Благоевград, пристигат роднини, всеки момент очакваме да дойде близък на почерненото семейство. Обстоятелствата около трагедията още се изясняват. Животът на това семейство се преобърна само за секунди и това определено много ни разстрои, особено мен, затова и пристигнах лично на мястото. Благодаря за бързата реакция и професионализъм на цялата болница, най-вече на началника на хирургия д-р Д. Димитров и на неговия колега, завеждащия реанимация д-р Л. Димитров”, заключи консулът Ал. Стаматович. Бащата на пострадалото дете, 41-годишният Ищван Макша, е поставен на апаратна вентилация, той е със сериозна гръдна травма, има двустранен хемопневмоторакс. Той вечерта е опериран от свикан по спешност тричленен лекарски екип. Хирурзите д-р Димитров, д-р Копанаров и д-р Нешев са извършили животоспасяваща операция за овладяване на вътрешния кръвоизлив от разкъсан далак и черен дроб. Предстои му повторна хирургична интервенция, но трябва да преминат 48 часа. „Ако състоянието на пациента позволява, ще бъде транспортиран с реанимобил за болница в Белград, разговаряхме по тази тема с консула, запознато е и здравното министерство в Сърбия, предстои му продължително лечение за овладяване на тежките политравми”, поясни началникът на хирургия д-р Д. Димитров. Съпругата му Дравка е поставена на апаратна вентилация в реанимацията на „Пирогов“, тя е с фрактура на три шийни прешлена, извършена е интервенция за овладяване на контузия на бедро. В момента се уточнява дали ще се извърши неврохирургична интервенция. Провежда се лечение и на лицево-челюстната й травма. Предстои транспортиране и на трупа на загиналото 14-годишно момче за родния му град в Сърбия. Състоянието на другото пострадало семейство – Мария и Мариян Маркови от София, и 9-годишният им син, е стабилно, те остават за лечение в МБАЛ – Благоевград.", "date": "2017.06.20", "title": "След катастрофата на Е-79! Сръбският помощник-консул остана 20 часа до леглото на пострадалия Марко"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-%D1%82v-%D0%BA%D1%80%D1%8A%D1%88%D0%BA%D0%B0-%D0%BB%D0%B8-%D0%B4-%D1%80-%D0%B5%D0%BD%D1%87%D0%B5%D0%B2-%D0%BD%D0%B0-%D1%82%D0%B5%D0%B4%D0%B8-%D0%B2%D0%B5%D0%BB%D0%B8%D0%BD%D0%BE%D0%B2%D0%B0-%D1%85%D0%B8%D1%80%D1%83%D1%80%D0%B3%D1%8A%D1%82-%D0%B8%D0%B7%D0%BB%D0%BE%D0%B2%D0%B5%D0%BD-%D0%B2-%D0%BA%D1%80%D0%B0%D1%87%D0%BA%D0%B0-%D1%81-%D0%BC%D0%B8%D1%81-news668447.html", "text": "Доктор Енчев кръшка на Теди Велинова с мистериозна брюнетка! Възбудени до неузнавамеост, че са заснели сензационни снимки и същевременно притеснени, че с тях ще разбият едно от най-здравите светски семейства у нас нахлуха в офиса миналия вторник папараците на \"Жълтите новини\". Миналия понеделник, към края на работния ден, папараците засичат на оживен столичен буледард Мерцедеса с издайнически регистрационен номер 90-60-90. Естествено, лъскавото возило не би могло да бъде на друг, освен на повелителя на перфектни женски мерки - д-р Енчев. Не след дълго към лимузината се задава и самият той, но не в компанията на половинката си Теди Велинова, а с мистериозна брюнетка, стройна на ръст, с вид на делова дама. Шансът да е негова клиентка отпада веднага, след като на следващите кадри непознатата усърдно помага на Енчев да намести куфарчето си в багажника. На един от папарашките кадри двамата са щрактани на фона на секс шоп, но вместо в еротичния магазин, прекрачват прага на близкия супермаркет. Следва няколкоминутна обиколка, през която пластичният хирург пазарува храни, предимно зеленчуци - салати, домати иии пресен лук. На излизане обаче телефонът му звъни на пожар и докато разговоря, вероятно с поредната клиентка, спътничката му поема плика с покупките. Отново тя старателно го прибира в багажника и се качва в \"Мерцедеса\", а зад волана сяда самият д-р Енчев. Проверка на \"Жълтите новини\" обаче успя да докаже, че извън семейното ложе хирургът на върши нищо нередно, тъй като спътничката му не е негова любовница, а личната му асистентка Евгения. \"Няма скандал, няма развод! Евгения работи в клиниката на Енчев и е дясната му ръка\", коментираха от обкръжението на доктора.", "date": "2017.06.20", "title": "ЕКСКЛУЗИВНО ПО ПИК ТV! Кръшка ли д-р Енчев на Теди Велинова? Хирургът изловен в крачка с мистериозна брюнетка пред секс шоп (ПАПАРАШКИ СНИМКИ+ВИДЕО)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B0-%D0%B3%D0%BE-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%82-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B5-%D0%BA%D1%80%D0%B5%D1%89%D1%8F%D0%BB-%D0%B0%D0%BB%D0%BB%D0%B0%D1%85-%D0%B0%D0%BA%D0%B1%D0%B0%D1%80-news668612.html", "text": "Застреляният нападател е викал \"Аллах Акбар\", преди да причини експлозията в централната гара на Брюксел, съобщава AFP, цитирана от Фокус. Очевидци твърдят, че са видели млад мургав човек с количка, която се е взривила и е предизвикала паниката на гарата в Брюксел. Белгийският национален кризисен център по-късно заяви, че заподозреният е бил \"неутрализиран\" и ситуацията е под контрол.", "date": "2017.06.20", "title": "Преди да го застрелят: Нападателят на гарата в Брюксел е крещял \"Аллах Акбар\""}
{"url": "http://pik.bg/%D0%B6%D0%B5%D0%BD%D1%81%D0%BA%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D1%8F-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0-%D0%B3%D0%B0%D0%B4%D0%B6%D0%B5%D1%82%D0%BE-news668586.html", "text": "Макар че през последните няколко десетилетия мъжете все повече се грижат за визията си и пълнят шкафчето в банята с куп козметични продукти, жените продължават да водят в „състезанието по кипрене и поддръжка“. И Слава богу! Все пак нежната половина на населението има много нужди и всяка трябва да бъде обслужена от съответния продукт. В този ред на мисли дамите признават какво биха искали партньорите им да държат подръка в дома си (в случай, че не живеят заедно и вече самите дами не са се погрижили за това), пише Тялото.бг. 1. Балсам за коса Повечето мъже вероятно не намират разлика между шампоана и балсама за коса, но уви, такава има. Женската коса обикновено е доста по-дълга и заради боядисването с по-сухи краища, които се заплитат, ако не бъдат третирани с балсам. Ето защо за дамите това не е просто прищявка и биха нощували по-често у партньора си, ако се сдобие с подобно шишенце. 2. Огледало за цял ръст Доста господа могат спокойно да напуснат дома си без да се огледат нито веднъж. За тях огледалото би било излишен аксесоар. Дали обаче се сещате поне за една жена, която може да направи същото? Поне дузина от дамите, участвали в анкетата на askmen.com признават, че липсата на огледало, в което да се виждат в цял ръст, е проблем и се налага да бъдат доста креативни, когато преспиват у гаджето, което няма такова. И тази креативност никак не ги забавлява! 3. Салфетки Мъжете не виждат проблем в това да ползват тоалетната хартия за всичко – бърсане на задни части, бърсане на маса, бърсане на нос. Жените обаче са деликатни създания и дълбоко вярват, че дупето и носа се бършат с два различни типа хартия. 4. Сешоар Особено през зимата! Той слага качулката или шапката и всичко е наред, Когато обаче тя се изкъпе, сушенето само с хавлия, или нахлузването на шапка, ще ѝ докара – А. Настинка, Б. Заплетена коса, В. Бързо омазняване. 5. Мокри кърпички От изключителна необходимост особено след секс. Не, че и двамата няма да си вземете душ, но ако нямате навика да го правите заедно, единият стои омазан в телесни течности, докато другият се къпе. Не е секси! Поне не и за жените. 6. Неща от първа женска необходимост Като тоалетно мляко или лосион за махане на грим и тампони. Първото е по-обемисто и абсолютно ненужно да се разнася в чантата при всяка нощувка. Второто е отговорност на дамата, но понякога има изненади и така или иначе той ще ходи по спешност до аптеката, защо да не си го спести?", "date": "2017.06.20", "title": "Женски признания: Какво трябва да притежава гаджето"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B0%D0%BC%D0%B8%D0%BE%D0%BD-%D0%B2%D1%80%D1%8A%D1%85%D0%BB%D0%B5%D1%82%D1%8F-%D1%81%D1%80%D0%B5%D1%89%D1%83-%D0%B4%D0%B5%D1%86%D0%B0-%D0%B2-%D0%B1%D0%B5%D0%BB%D0%B3%D0%B8%D1%8F-news668589.html", "text": "Шофьор на камион се опита да прегази деца в Белгия. За щастие при инцидента никое от хлапетата не е пострадало. Животът на децата бил спасен от светкавичната реакция на техния учител. Инцидентът е станал на територията на военния лагер Елзенборн, където няколко десетки деца били излезли на пикник. Учителят забелязал летящия към тях камион и бързо ги изблъскал към оградата, а после ги отвел в сградата на лагера, съпроводени от охрана от военни. Шофьорът е бил задържан. Отведен е за психиатрична експертиза.", "date": "2017.06.20", "title": "ЕКСКЛУЗИВНО! Камион връхлетя срещу деца в Белгия! "}
{"url": "http://pik.bg/%D0%B1%D0%B8%D0%B6%D1%83-%D0%BC%D0%B8%D0%BB%D0%B0%D0%BD-%D0%BA%D1%83%D0%BD%D0%B8%D1%81-%D0%B8-%D0%B0%D1%88%D1%82%D1%8A%D0%BD-%D0%BA%D1%8A%D1%82%D1%87%D1%8A%D1%80-%D1%81%D0%B8-%D0%BA%D1%83%D0%BF%D0%B8%D1%85%D0%B0-%D0%BF%D0%BB%D0%B0%D0%B6%D0%BD%D0%B0-%D0%B2%D0%B8%D0%BB%D0%B0-%D0%B7%D0%B0-10-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B0-news668573.html", "text": "Милан Кунис и Аштън Кътчър си купиха плажна вила за 10 милиона долара. Вилата се намира в Санта Барбара, на няколко час път от имението им в Бевърли Хилс. Тя разполага с шест спални и шест бани с вани, както и гостна с изглед към Тихия океан. Вилата има и двор с много зеленина, както и собствен плаж. Домът на знаменитостите беше построен и оформен в класическия за Калифорния морски стил. Но за Мила и Аштън е далеч по-важно, че новият им имот е скрит от погледите на любопитни хора и папараци. Така звездната двойка и двете им деца няма защо да се крият.", "date": "2017.06.20", "title": "БИЖУ! Милан Кунис и Аштън Кътчър си купиха плажна вила за 10 млн. долара (СНИМКА)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%BD%D1%81%D0%B1-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BC%D0%B8%D1%81%D0%BB%D0%B8%D0%BC-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B5%D1%89%D0%B8-%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-news668575.html", "text": "Има проблем с квалифицираната работна ръка, но той не трябва да се решава както предлага бизнеса - да си внесем чужди работници. Трябва да мислим за връщането на българите работещи зад граница. В България има сектори, в които се плащат много добри заплати. Не трябва да се забравя и емоционалния момент. Това заяви пред БНТ президентът на КНСБ Пламен Димитров. \"Дори и да внасяме чужда работна ръка, трябва да внасяме такива хора, от които имаме нужда. С 900 лева не можеш да наемеш специалист. Сивата икономика също пречи. Преди няколко месеца започнахме кампания за увеличаване на заплатата. Има една дупка, която се преразпределя в полза на бизнеса. Това трябва да се спре\", обясни той. \"Заплатите трябва да се увеличават на всички, не само на учителите. В здравеопазването също се усеща огромна липса на кадри. В МВР съвсем ясно се говори за протест. Той може да се случи още преди 5 юли. На миньорите също им е дошло до гуша\", каза още Димитров.", "date": "2017.06.20", "title": "Президентът на КНСБ: Трябва да мислим за връщане на българите, работещи зад граница"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D1%81%D0%B0%D1%89-%D1%81%D0%B2%D0%B0%D0%BB%D0%B8%D1%85%D0%B0-%D0%B8%D1%80%D0%B0%D0%BD%D1%81%D0%BA%D0%B8-%D0%B1%D0%BE%D0%B5%D0%BD-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B8%D1%80%D0%B8%D1%8F-news668550.html", "text": "В неделя САЩ свалиха сирийски боен самолет. Това принуди Русия да прекрати сътрудничеството с Вашингтон в арабската страна. Москва дори заплаши да сваля самолети на коалицията. Безпилотният самолет, който е свален от американски изтребител F-15, е иранско производство. \"Оценката е, че е представлявал заплаха\", според Си Ен Ен. Американски представител заяви пред АФП, че водената от САЩ коалиция е свалила ирански безпилотник в Южна Сирия. Това е вторият инцидент за по-малко от две седмици. Представителят поясни, че F-15 е унищожил безпилотен самолет Shahed 129 около 12,30 часа местно време североизточно от Ат Танаф до йорданската граница. Той заплашваше нашите сили на бойното поле. Той летеше към нашите хора, за да пусне муниции, добави източникът.", "date": "2017.06.20", "title": "Напрежението расте! САЩ свалиха ирански боен безпилотен самолет в Сирия"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-news668585.html", "text": "Външният ни министър коментира в профила си посещението на македонската делегация. Ето ккаво написа тя: „С македонския ми колега Никола Димитров обсъдихме конкретните стъпки за финализирането на договора за добросъседство между страните ни. Убедена съм, че поклонението ни заедно пред паметника на цар Самуил у нас е историческо и с него се отваря нова страница по реалното изпълнение на принципите на приятелството и добросъседството. Следваща стъпка в тази посока ще бъде участието на премиерите Борисов и Заев в общото отбелязване на Илинденско-Преображенското въстание. Тези стъпки са европейски подход към общата история. По време на срещата македонския ми колега заяви, че правителството му е решено да върви с бързи крачки към извършването на нужните реформи. Той изтъкна като първи положителен знак за новия етап в отношенията ни кръщаването на улици в Скопие и в София съответно на името на покойните президенти на двете държави д-р Желю Желев и Борис Трайковски.”", "date": "2017.06.20", "title": "Екатерина Захариева похвали македонския си колега"}
{"url": "http://pik.bg/%D1%81%D0%B3%D0%B0%D1%89%D0%B8%D1%85%D0%B0-%D0%BF%D0%BB%D0%B0%D1%81%D1%8C%D0%BE%D1%80%D0%B8-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BF%D0%BE-%D1%81%D0%BD%D0%B8%D0%BC%D0%BA%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news668563.html", "text": "Моля за по-лека мярка за неотклонение. Имам трудов договор и искам да се върна на работа. От 11 месеца не съм виждал дъщеря си. Това каза Иван Митов-Слънцето пред Специализирания наказателен съд. Соченият за ръководител на организирана престъпна група (ОПГ) за разпространение на дрога в Слънчев бряг и Банско още е в следствения арест. Същата е съдбата на още петима членове на групата – Марио Говедарев, Методи Зайков, Божидар Станулов, Димитър Тодев и Стойко Стоев, макар че те бяха задържани още през август м.г. - преди повече от десет месеца. Извън ареста е само единият от членовете на ОПГ-то – Петър Димитров. Делото вече се гледа по същество в съдебна зала. Във вторник беше второто заседание на 12-и състав от спецсъда. Първото бе на 31 май. Тактиката на адвокатите до момента е да искат спиране на съдебното следствие и връщането на случая във фаза досъдебно производство. Аргументите на защитата са, че има процесуални нарушения, а и единият от прокурорите по делото следвало да си направи самоотвод, съобщава \"Флагман\". Съдът обаче е категоричен, че претенциите на адвокатите са неоснователни. Някои от подсъдимите използваха случая да поискат и по-лека мярка за неотклонение. Първо това беше Методи Зайков, а сега – Иван Митов и Божидар Станулов. Съдът обаче остави и тримата в ареста. Във вторник бяха разпитани и първите свидетели – полицаи от Несебър и Бургас. Един от тях беше шефът на Криминалната полиция в Несебър Денислав Киров. Той разказа как е уловил с дрога Стойко Стоев след преследване в Слънчев бряг. Днес в съда полицай Киров обясни, че повод да започне преследването на Стоев било грубо нарушение на пътя, което подсъдимият направил с автомобила си. Друг свидетел-криминалист пък разказа как са хванали Божидар Станулов с наркотици. Това станало при специализирана полицейска операция. Станулов продал дрога на младеж на 20-30 метра зад районното полицейско управление в Несебър. Човекът на Слънцето бил в колата си, когато клиентът се приближил и получил дрогата през прозореца. Божидар Станулов бил наблюдаван продължително време. Той живеел в  комплекса \"Марина Кейп\" в Ахелой. Вечерта между 20 и 22 ч. обичайно се отправял към Слънчев бряг, за да пласира „стоката“, след което отивал в ресторант „Чевермето“. Оказа се, че Станулов е бил разпознат лесно благодарение на снимки, които той пускал в профила си във Фейсбук. Свидетелят обясни, че и в полицията разполагали с негови фотоси, но тези в интернет били по-актуални. След като бяха разпитани свидетелите, се разгледаха и мерките за неотклонение на Иван Митов и Божидар Станулов. Съдия Лилия Георгиева реши да остави двамата в ареста въпреки аргументите на защитата, че двамата лежат прекомерно дълго – повече от 10 месеца. Доводите на адвокатите не били неразумни, но от друга страна опасността подсъдимите да извършат друго престъпление продължавала да съществува. Доказателствата срещу тях били обосновани, а и делото се движело ритмично и без забавяне, изтъкна съдията. Митов и Станулов имат право да обжалват пред Апелативния специализиран наказателн съд.", "date": "2017.06.20", "title": "Сгащиха пласьори на Слънчев бряг по снимки във Фейсбук"}
{"url": "http://pik.bg/%D0%B5%D1%81-%D0%BF%D1%83%D1%81%D0%BA%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-cv-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news668544.html", "text": "Европейската комисия разработи електронно приложение, което ще позволи на имигрантите по-лесно да си намират работа. То представлява офлайн и онлайн уеб редактор, който ще даде възможност на гражданите на трети държави да представят своите умения, квалификации и опит по начин, добре разбираем от работодателите, доставчиците на услуги за образование и обучение и организациите, работещи с мигранти, в целия Европейски съюз, похвали се Европейската комисия на Международния ден на бежанеца. Електронната автобиография ще бъде дадена на разположение в приемните центрове за настаняване на мигранти, в службите за интеграция, бюрата по труда и в организациите, които предлагат образователни услуги на мигрантите. Чрез него тези от тях, които са високо образовани, ще могат да приравняват дипломите си, а тези които искат да учат повече – пращани на обучение. По данни на ЕС всеки 4-и чужденец е с висше образование, но две трети от имигрантите работят работа под собствената си професионална квалификация. Електронното CV ще опрости чрез сравняване образователните нива, завършени извън ЕС с тези, които са познати в Европа. То е разработено на всички официални европейски езици, а също на арабски, фарси, пащу и сорани, сомали и тигриня, съобщават от Брюксел. Чрез приложението кандидатите за работа ще описват уменията си и те ще бъдат приравнявани към познати в Европа квалификационни нива. Така работодателите ще получат представа за тяхната професионална квалификация и да си набират работници. Компаниите, които организират обучения, пък ще могат да са наясно с хората, които желаят да учат и да се развиват. Способностите на чуждите граждани в ЕС не трябва да бъдат пропилявани. Нашият \"инструмент за профил на уменията\" ще ги улесни при търсенето им на работа, коментира социалният еврокомисар Мариан Тейсен. Инструментът за профил на уменията е насочен както към високообразованите, които може би се нуждаят от помощ за признаването на квалификациите им, така и към ниско образованите и към тези, които се нуждаят от допълнително образование и обучение, за да придобият уменията, необходими на нашия пазар на труда. До момента ЕС не е въвел система за взаимно признаване на дипломите, получени в ЕС, освен в няколко професии като лекари, медицински сестри, архитекти, чиито квалификации важат на цялата територия на Съюза, пише \"Днес.бг\".", "date": "2017.06.20", "title": "ЕС пуска електронно CV за мигранти"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%80%D1%83%D1%81%D0%BA%D0%B8-%D0%BF%D0%B8%D0%BB%D0%BE%D1%82-%D1%80%D0%B5%D0%B0%D0%B3%D0%B8%D1%80%D0%B0-%D0%BD%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%83-news668598.html", "text": "Американски разузнавателен самолет е изпълнявал провокационни маневри над Балтийско море около съпровождащият го руски изтребител, предава Интерфакс, цитирана от Фокус. „В хода на съпровождането, екипажа на RC-135 e предприел опит за сближаване с руския изтребител, изпълнявайки провокационно движение към Су-27“, се казва в заявление на руското Министерство на отбраната. „Руският пилот е реагирал на маневрата на RC-135 след, което е продължил да съпровожда разузнавателния самолет на САЩ до промяната на курса му от границите на Руската федерация“, казаха от руското министерство.", "date": "2017.06.20", "title": "Министерство на отбраната на Русия: Руски пилот реагира на провокациите на американски разузнавателен самолет"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D1%82%D1%80%D0%B8%D0%BA%D1%80%D0%B0%D1%82%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D1%85%D0%BE%D0%BA%D0%B5%D0%B9-news668597.html", "text": "Известният хокеист Сергей Милников почина на 58-годишна възраст. Тъжната новина е съобщена от пресслужбата на Континенталната хокейна лига \"Трактор\", за която последно е играл спортистът. Като състезател на националния отбор на СССР Сергей Милников става олимпийски шампион през 1988 г. и три пъти световен шампион. Той е и първият съветски вратар, играл в Националната хокейна лига на САЩ през сезона 1989/90 и играе 10 мача в състава на«Квебек Нордикс». Напоследък участва във хокейния клуб на веераните \"Легендите на хокея на СССР\". Участва активно в развитието на любителския хокей. Синовете на Милников също са вратари. Преди няколко години спортистът е опериран след инфаркт.", "date": "2017.06.20", "title": "ТРАГЕДИЯ! Почина трикратен шампион по хокей "}
{"url": "http://pik.bg/%D0%BD%D1%8F%D0%BC%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8%D1%82%D0%B5-%D0%B2-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-news668610.html", "text": "Към 23.00 ч българско време няма постъпила информация за пострадали български граждани при експлозиите в Брюксел. Министерството на външните работи препоръчва на българските граждани, пребиваващи в белгийската столица, да избягват района на централната жп гара и да следват стриктно препоръките на местните власти, както и следят информацията в медиите. Българското посолство в Брюксел следи развитието на ситуацията и поддържа постоянен контакт с местните власти.", "date": "2017.06.20", "title": "Няма информация за пострадали български граждани при експлозиите в белгийската столица"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%B7%D0%B0%D0%B1%D0%B8%D0%BB-%D1%81%D0%B5-%D0%B2-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D0%B2%D0%B0%D0%BD-%D0%B2-%D0%BF%D0%B0%D1%80%D0%B8%D0%B6-%D0%B1%D0%B8%D0%BB-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news668596.html", "text": "Мъжът, който удари автомобил в полицейски миниван в Париж, е имал разрешително за оръжия, въпреки че е бил в списък на френските власти за хора свързани с радикалния ислям, съобщава Ройтерс. Източник близък до разследването заяви, че 31-годишният нападател е бил заклет във вярност към „Ислямска държава“. Това показва писмо към негов близък. Разследващите са съставили списък на оръжията и екипировката, която е намерена в дома му. Нападателят, който загина при атаката, е носел автомат, два пистолета и амуниции в автомобила, с който се вряза в полицейско превозно средство. Министър-председателят Едуар Филип заяви, че нападателят е имал разрешително за притежанието на оръжие, преди да бъде набелязан от разузнавателните служби като потенциална заплаха. „По това време не е имало причина да му се откаже разрешително“, заяви Филип. През 2013 г. Интерпол е пускал бюлетин за издирването на въпросния мъж, по молба на правителството на Тунис.", "date": "2017.06.20", "title": "Терористът, забил се в полицейския миниван в Париж, бил от \"Ислямска държава\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BC%D0%B5%D1%80%D0%B8%D1%82%D0%B5-%D1%81%D0%B2%D0%BE%D1%8F%D1%82%D0%B0-%D1%81%D1%80%D0%BE%D0%B4%D0%BD%D0%B0-%D0%B4%D1%83%D1%88%D0%B0-news668526.html", "text": "От години дами от различни краища на света използват техниката със списъците, за да сбъдват различни свои желания. Самата Опра Уинфри е правила серия от предавания и материали, в които е споделяла за ефикасността на тази техника.Как обаче работи тя? Първото и най-важно условие е да прекарате известно време насаме със себе си и да си изясните какво точно търсите в един мъж. Често се съсредоточаваме върху нещата, които не искаме и без да си дадем сметка привличаме именно тях. След като сте си изяснили своите собствени цели и желания, е време да повярвате, че това което искате вече е на път към вас. Ако се затруднявате при определянето на точните качества, които търсите, ето няколко въпроса, които ще ви помогнат: - Как искате да се чувствате сутрин, когато се будите до любимия си? - Какъв начин на живот искате да водите? И двамата сте работохолици, домошари или по малко от двете? - Как искате да прекарвате уикендите? В планината, гледайки филми вкъщи, посещавайки различни културни събития, с приятели или пък в парка? - Искате ли да имате деца и бихте ли приели нечие друго дете като свое? Ако пък вече имате дете, какъв човек бихте искали да го отгледа и да се грижи за него? Да кажете на Вселената качествата, които търсите в сродната си душа е същото както, когато търсите нещо в Гугъл по ключова дума. Колкото по-точно успеете да я форумлирате, толкова по-голям е шансът да получите точния отговор. За да ви улесним още повече, сме ви подготвили кратък списък с качества, от който можете да си харесате своите. Внимавайте обаче – изберете само тези, които наистина почувствате, че са важни за вас, а не за обществото, приятелите или пък майка ви. - Привързан - Амбициозeн - Разговорлив - Очарователен - Красив - Грижовен - Харизматичен - Внимателен - Креативен - Любител на кучета (или котки, или риби?) - Харесва (тук добавете някое от хобитата си, които искате да споделите със своя любим) - Емоционално интелигентен - Иска семейство - Забавен - Независим - Щедър (с пари, време, обич и т.н.) - Обича да (готви, играе футбол, бънджи скок или каквото и друго бихте искали) - Възпитан е - Секси е - Чувствен - Умен е - Успешен е - Подкрепящ е Как да напишеш списъка си След като сте избрали специфичните характеристики, които искате да има вашата половинка, напишете своя списък, хубаво е да го оформите по ваш вкус. Докато пишете всяка думичка, си представяйте, че вече живеете с любимия си и благодарете за неговото присъствие в живота ви. Почувствайте щастие, страст и мир. Измислете си ритуал Измислете свой собствен ритуал - всяка вечер да приготвяте вечеря, да се запишете на някакъв курс или каквото почувствате, че ще подайства за вас самите, съветват от \"Уомън бг\".", "date": "2017.06.20", "title": "Внимание, дами! Ето как да намерите своята сродна душа"}
{"url": "http://pik.bg/15-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B8%D0%B2%D0%BE-%D1%81%D0%B5-%D0%B1%D0%BE%D1%80%D0%B8-%D0%B3%D0%B5%D1%80%D0%BE%D0%B9%D1%81%D0%BA%D0%B8-%D1%81-%D1%80%D0%B0%D0%BA%D0%B0-%D0%BC%D0%BE%D0%BC%D1%87%D0%B5%D1%82%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B8-news668566.html", "text": "15-годишният Иво Христов е изключително талантлив писател, автор на трилъри, на който съдбата е отредила да се бори с тежка диагноза. От няколко години смелият Иво побеждава геройски, ден след ден, коварната болест. Сестра му, която го обича безкрайно, се обръща към добрите хора с молба да помогнат на братчето й да живее. За да се случи това, е необходимо да се съберат 15 000 лева в рамките на 2 седмици. За хора с големи сърца това е напълно постижимо, нали? Ето и трогателните думи на сестрата на Иво: \"През последните няколко дни много от вас ми писаха, за да попитат дали съм добре, защото когато не съм, ми личи и се забелязва от близките ми. Няма да изпадам в подробности на какво се дължи настроението ми, но ще споделя с вас само една от причините, която всъщност е и единствената, заради която си струва да вдигна глава и да продължа напред. Сякаш не е имало вчера и да затворя всички други страници, които не си струва да чета, ако те ще са причината да няма усмивка на лицето ми. Истината е, че преди дни получихме оферта от клиниката по неврохирургия в Германия и брат ми трябва да замине за следващия контролен преглед едва след две седмици. Нужната сума е 15 000 лв, които предвид малкото време, което имаме звучат доста трудно за набавяне. Да, но не и невъзможно. 10 000 лв. ще бъдат използвани за контролен преглед, а останалата част от сумата за вливане на лекарството \"Авастин-400\", което ще бъде направено там. От последния преглед досега вливане не е правено, защото лечението беше спряно по препоръка на лекарите. Организмът му имаше нужда от кратка почивка, след дългото и продължително лечение. Излишно е да казвам колко важен е този преглед, за да се види какво е състоянието на тумора в ушната кухина без непрекъснато му поддържане. А това ще определи и периодичността на следващите вливания, защото лечението не е спряно окончателно, а вероятно няма и да бъде. Никога в живота си не съм скланяла глава или се случва за ден, който прекарвам в мислене какво да направя, за да променя ситуацията. Няма да падна духом и сега, защото се връщам три години назад, когато лекарите дадоха две седмици живот на брат ми и ние събрахме не 15 000 лв, а 50 000 лв. за същото време. Няма да се откажа, защото знам, че не съм сама. А всеки, който ме познава знае, че моят живот носи името Иво. Знам, че не сме сами и знам, че можем да го направим заедно, както винаги. За съжаление не разполагам с нужното време, за да се развихря типично в мой стил и да организирам голямо събитие, с което да съберем цялата сумата за една вечер. Затова надежата ми е само и единствено във вас. Във вашите споделяния и вашите идеи или моите, подкрепени от вас. Единствената ми молба е да подкрепите брат ми по начина, който сметнете за добър. Споделяне на написаното, изпращане на дарителски смс, ваша снимка с ДМС номера, призовавайки вашите приятели, които да направят същото. Изборът е ваш. Но не отминавайте. Моля ви. Начини за дарение: SMS дарение чрез изпращане на текст \"DMS IVO\" на номер 17777 на цената на 1 лв. Дарителска банкова сметка: BG47BPBI79404078032501 - Иво Ивов Христов", "date": "2017.06.20", "title": "15-годишният Иво се бори геройски с рака! Момчето се нуждае от помощта ни "}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%BD%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-%D0%B3%D0%B5%D0%BE%D1%80%D0%B3%D0%B8-%D0%B3%D1%80%D0%B0%D0%B4%D0%B5%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D0%B8%D0%BF%D0%B8-%D1%81%D0%B8-%D0%B8-%D0%BF%D1%83%D1%81%D0%BA%D0%B0%D0%B9-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B2%D0%B8%D0%B4%D0%B5%D0%BE-news668600.html", "text": "Специалистът по спортно право Георги Градев се засегна лично от думите на президента на Българския футболен съюз Борислав Михайлов по повод редовността на баража между Левски и Верея. Легендарният вратар заяви на пресконференция днес, че само \"мними юристи\" са твърдели, че той е неправилен. Градев се разпозна в думите на Михайлов и избухна със статус от брега на Средиземно море, който завършва с хаштаг #PuskaiPreslava, който визира страстта на Михайлов към надарената изпълнителка от Добрич, пише Офнюз.бг. \"Мними юристи\" има само в смешното БСФ (така Градев нарича БФС). Те провалиха всичко, като издадоха лиценз на тирето(така Градев нарича отбора на ЦСКА-София), в който никой не може да разбере какво пише. За малко да изхвърлят и Дунав с простотията си. Уефа започва разследване на БСФ, а Фифа вече ги разследва. Перуката (така Градев нарича Михайлов) абсолютно нищо не разбира и даже не се чува какви глупости говори. Страхотна излагация! Проблемът с абсурдния лиценз, издаден от БСФ, е, че там не пише \"subject to legal proceedings\", както безуспешно се опита да обясни Перуката. Точно това създаде целия хаос с КАС и липсата на правен интерес за тирето да обжалва. Ако това са имали предвид БСФ, значи някой тъпак, който не знае юридически английски, е насрал работата. Вината при всички случаи е в пияниците в БСФ! Да не говорим, че те се забавиха с всички процедури, което беше в ущърб на тирето и Дунав. Отделен е въпросът, че лиценз под условие не може да се издаде. За баража на Левски също се доказа, че не са прави. Ако бяха, тирето нямаше да иска обезпечителни мерки от КАС. Никой не обжалвал за баража в КАС. Тригодишното правило съществува и в БСФ. Няма как за УЕФА да е нов клуб, а за БСФ - не. Правилото е ясно, че смяната на име, седалище и клубни цветове води до създаването на \"нов клуб\". Тирето не е никакъв правоприемник на Литекс, а си е баш Литекс като юридическо лице. Не било санкция, а правило и после 10 пъти каза \"санкция\". Няма ли поне един нормален около него да му каже, че говори пълни безсмислици и се излага жестоко? В Уефа вече никой не го брои за жив. Това е равносметката! Ако юристите бяха \"мними\" и само във Фейсбук, УЕФА нямаше да пусне Дунав в ЛЕ. Какво би работил Перуката, когато го изритаме от БСФ догодина? Кой би му дал дори 1 лев и за какво? От какво разбира Перуката (освен от чалга и уиски)?\", написа Градев. По-рано през деня стана ясно, че именно след неговата и на руските му партньори намеса, Дунав е намерил място в жребия за Лига Европа.", "date": "2017.06.20", "title": "\"КУЛТУРНА\" ДИСКУСИЯ! Георги Градев скочи на Боби Михайлов: Сипи си и пускай Преслава (ВИДЕО)"}
{"url": "http://pik.bg/%D0%BE%D1%82%D0%B2%D1%80%D0%B0%D1%82%D0%B8%D1%82%D0%B5%D0%BB%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%B1%D0%BE%D1%80%D0%B8-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81%D0%B5%D0%BA%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B8-%D0%BF%D0%B8%D1%8F%D0%BD%D0%B8-%D0%B0%D0%BD%D0%B3%D0%BB-news668401.html", "text": "\"Няма човек, който да не е виждал такава картинка сутрин след 5:30 ч. Пияни и надрусани се мислят за недосегаеми, мислят, че могат да си правят каквото искат.\", Това пише възмутен гражданин станал свидетел на отвратителната гледка в Слънчев бряг. Освен, че са видимо неадекватни и се въргалят по улиците в 5 сутринта и тероризират останалите летовници, спят по пейките, пикаят в центъра на курортния град и просят пари за вода. Видеото на което ясно се вижда срещу какво се изправя вицепремиера Валери Симеонов е изпратено до \"Господари на ефира\", като е кръстено \"Едно утро в Слънчев бряг: Секс, наркотици и пияни англичани\". Припомняме, че Валери Симеонов обяви война на алкохолните туристи и на силната музика по Черноморието. „Бар-кроловете се спират, те нарушават обществения ред. За това има специална клауза в договорите на туроператорите и ще я приложим”, посочи вицепремиера.", "date": "2017.06.20", "title": "ОТВРАТИТЕЛНО! Ето какво ще бори Валери Симеонов на Слънчев бряг! Секс, наркотици и пияни англичани (ВИДЕО)"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news668553.html", "text": "Искам да предадете моите най-искрени поздрави на моя приятел – премиерът на България г-н Бойко Борисов. Така започна срещата си с министъра на правосъдието Цецка Цачева еврокомисарят по миграцията и вътрешните работи Димитрис Аврамопулос, съобщават от пресцентъра на Министерството на правосъдието. Двамата очертаха нуждата от единство и подкрепа при провеждане на политиките на ЕС в областта на защита на границите на ЕС, предотвратяване на нелегалната миграция, сигурността в кибернетичното пространство и събирането на електронни доказателства от правоприлагащите и съдебни органи. Споделена беше нуждата да се предвиждат максимално бързо и по време на Българското председателство европейски законодателни актове в областта на защита на границите на ЕС, взаимодействието между европейските агенции в областта на сигурността, криптирането, регламентът за обмен на данни за съдимост за граждани на трети държави, събиране на доказателства в електронна форма. Сред основните теми на разговорите на министър Цачева в Брюксел, където тя е на работно двудневно посещение, беше предстоящото първо Българско председателство на Съвета на ЕС.\" С оглед осигуряването на приемственост и последователност на политиките на ЕС, Българското председателство си поставя за цел да продължи напредъка по законодателството на ЕС, който се очаква да постигнат естонските ни колеги\", заяви министър Цачева по време на срещите си в белгийската столица. В рамките на визитата в Брюксел министър Цачева проведе срещи с Кристин Роже, генерален директор на ГД „Правосъдие и вътрешни работи“, Генерален секретариат на Съвета на ЕС, Павел Свобода, Председател на Комисията по правни въпроси на Европейския парламент, както и с Параскеви Миху, заместник-главен секретар на Европейската комисия. Министър Цачева информира, че тя и екипът й усилено работят по подготовката на Българското председателство. В област \"Правосъдие\" съвместно с Генералния секретариат на Съвета на ЕС, е изготвен календар за провеждане на заседания на работните групи към Съвета. Предвиждат се близо 100 заседания по 16 основни преговорни теми в областта на гражданското, наказателното и дружественото право. От българска страна са сформирани екипи по преговорите, състоящи се от 80 експерти - от Министерство на правосъдието, съдебната система и научните среди. Тези екипи ще бъдат подпомагани от 40 експерти от Генералния секретариат на Съвета на ЕС. В областта на правосъдието министър Цачева очерта пред партньорите няколко теми, по които по време на Трио - Председателството - Естония- България- Австрия ще се работи приоритетно. Става дума за разработване и популяризиране на електронното правосъдие и електронните средства и задълбочаване на сътрудничеството в областта на международното гражданско процесуално право. Службата на Европейския прокурор, наказателното правосъдие в киберпространството, както и Регламентът относно родителската отговорност и признаване на решенията относно международното отвличане на деца бяха приветствани от домакините като заложени приоритети по време на Българското председателство на Съвета на ЕС в област Правосъдие. По време на срещите си в Европейския парламент, министър Цачева подчерта нуждата от тясно сътрудничество при преговорния процес между ЕК, Съвета на ЕС и Парламента по множество досиета в областта на изпирането на пари, взаимното признаване на решенията за конфискация, обмен на информация от регистрите за съдимост, правила относно договорите с цифрово съдържание, защитата на авторските права, които ще са в центъра на законодателния процес на ЕС през предстоящия период до края на 2018 г.", "date": "2017.06.20", "title": "Цецка Цачева представи приоритетите ни за председателството в Брюксел"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D1%82%D0%BE%D0%BF%D0%BB%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-news668557.html", "text": "За България и Република Македония е крайно време да обърнат нова страница в двустранните си отношения. Усложненията между двете държави са неестествени и не отговарят нито на историческите, нито на съвременните реалности, нито на бъдещите ни цели. Това заяви президентът Румен Радев, който разговаря днес на „Дондуков“ 2 с министър-председателя на Република Македония Зоран Заев, съобщават от прессекретариата на държавния глава. Обща беше позицията, че гражданите и в България, и в Република Македония очакват от своите политици да провеждат политика на приятелство и добросъседство между двете най-близките държави на Балканите. По време на срещата президентът Радев потвърди подкрепата на страната ни за евроатлантическата и европейската перспектива на Република Македония. Гаранция за тази подкрепа е сключването в скоро време на двустранен договор за добросъседство, който ще създаде ясен регламент „за развитието на двустранните отношения по европейски модел“. Президентът Радев приветства направената от премиера Заев категорична заявка за нов подход на приятелство и добросъседство между България и Република Македония и подчерта очакванията на българската страна за конкретни стъпки в тази насока. Държавният глава призова за промяна на подхода на делегацията на Република Македония към страната ни в Съвета на Европа по отношение на процедурата по Рамковата конвенция за защита на националните малцинства, за подкрепа за възстановяването и опазването на българските войнишки паметници, които са част от родовата памет и в двете държави, и за активни действия на политиците, които да създават устойчив климат на доверие между България и Република Македония в публичното пространство. „Нашата държава няма друга алтернатива, освен присъединяване към НАТО и Европейския съюз и на този етап няма по-важно от изграждането на отношения на добросъседство на Балканите“, подчерта Зоран Заев. Той добави, че България е най-големият приятел на Република Македония и очаква активна подкрепа от страната ни в процеса на европейска интеграция. България и Република Македония споделят обща история, както и общо бъдеще в ЕС и НАТО, подчертаха още Румен Радев и Зоран Заев. Премиерът на Република Македония потвърди и готовността си за съвместното отбелязване на значими събития и дати от общата ни история, като Илинденско-Преображенското въстание от 1903 г., делото на светите братя Кирил и Методий и други. Постигането на по-добра транспортна, енергийна и комуникационна свързаност между България и Република Македония, както и в региона на Югоизточна Европа, също беше сред акцентите на срещата. Българският президент и министър-председателят на Република Македония бяха единодушни, че двустранният стокообмен може да бъде значително увеличен, както и туристическият обмен. Отбелязана беше позитивната тенденция в двустранното сътрудничество в сферите на образованието и културата.", "date": "2017.06.20", "title": "Румен Радев с топли думи към Македония след срещата с премиера Зоран Заев"}
{"url": "http://pik.bg/%D0%B4%D0%B6%D0%B5%D0%B9-%D0%BB%D0%BE-%D0%B8-%D0%B0%D0%BB%D0%B5%D0%BA%D1%81-%D1%80%D0%BE%D0%B4%D1%80%D0%B8%D0%B3%D0%B5%D1%81-%D0%B4%D0%BE%D0%B9%D0%B4%D0%BE%D1%85%D0%B0-%D0%BD%D0%B0-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-news668539.html", "text": "Поп певицата и бейзболната звезда посетиха Париж и Южна Франция, където се отдадоха на разходка с яхта край бреговете на Ница и Антиб, съобщава \"Дейли мейл\". 47-годишната Дженифър и 41-годишният Алекс се насладиха на красотите по крайбрежието на Френската Ривиера, но заради работните си ангажименти към сериала „Shades of Blue“ Лопес е трябвало да се прибере обратно в Ню Йорк. Двете знаменитости разкриха романтичните си отношения в началото на пролетта, малко след краткия флирт на Дженифър с канадския рапър Дрейк. Спортистът е известен почитател на женската красота, а сред популярните личности, с които е имал връзка са Мадона, Кейт Хъдзън и Камерън Диас. Дженифър Лопес е майка на 9-годишните близнаци Макс и Ема от брака й с Марк Антъни, а Алекс е баща на 12-годишната Наташа и 9-годишната Ела от бившата си съпруга Синтия Скъртис. Последната връзка на Алекс, която приключи през февруари, беше с бизнес дамата Ан Войчички.", "date": "2017.06.20", "title": "Джей Ло и Алекс Родригес дойдоха на романтична ваканция в Европа"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BE%D1%86%D0%B5%D0%BD%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B4%D0%BE-24-%D1%87%D0%B0%D1%81%D0%B0-news668568.html", "text": "В Европейския парламент в Брюксел приключи изслушването на Мария Габриел, предложена за следващия български еврокомисар. Тя отговори на въпроси, свързани с цифровата икономика и цифровизацията в областта на културата. Отговорите на Габриел неколкократно предизвика ръкопляскания. Тя посочи, че държи на качествената журналистика, защото е в помощ на гражданите да си съставят мнение. Трябва да настояваме за медийно образование за всяка възраст, бих настояла платформите да развият лостове за оценка на качеството, за да защитим демократичните си ценности. Феноменът с фалшивите новини не е нов, но е нова скоростта на разпространението им и засягането на нашите общества и ценности, отбеляза Габриел. Тя определи въпроса с бъдещето на Евронюз като чувствителен и важен, защото телевизията има мисията да защитава интересите на европейските граждани. Едно от първите неща (като еврокомисар ще бъде) да се срещна с екипа, заяви Габриел. В нашите демократични общества словото на омразата няма място. Свободата на изразяване и на информация трябва да бъде запазена. Речта на омразата изисква да се защитим с всички сили, за да опазим нашите ценности. С този въпрос не можем да се шегуваме. Като еврокомисар ще защитавам равенството между мъжете и жените, ще защитавам нашите ценности докрай, заяви Габриел. Оценката от днешното й изслушване ще бъде представена утре.", "date": "2017.06.20", "title": "Европарламентът решава за оценката на Мария Габриел до 24 часа"}
{"url": "http://pik.bg/%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BD%D0%B5%D0%BD%D0%BA%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%84%D0%B0%D0%BB%D0%B8%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B8-%D0%B0%D0%B7-%D0%B8%D1%81%D0%BA%D0%B0%D0%BC-%D0%B4%D0%B0-%D1%81%D0%B8-%D0%BA%D1%83%D0%BF%D1%8F-%D0%B4%D0%B6%D0%B8%D0%BF%D0%BA%D0%B0-%D0%BD%D0%B0%D0%BF%D1%80-news668564.html", "text": "Получава се така, че когато закъсат болниците, те идват да търсят помощ в Министерството на здравеопазването. Но министерството не е шеф на Здравната каса. Тя е самостоятелен орган. Това заяви пред БНТ зам.-министърът на здравеопазването д-р Мирослав Ненков на въпрос за опасността от фалит на болници у нас. \"Парите, които харчи Здравната каса, са нашите пари. Болниците надхвърлят лимитите си, а не трябва да го правят. Контролът на болнциите трябва да се извършва съвместно със структури на Лекарския съюз\", коментира д-р Ненков. Тежките работещи болници винаги имат проблеми с лимита. Ако за \"Пирогов\" отпадне лимита, защо да не отпадне и за ИСУЛ и за болницата във Велико Търново. Ако въобще се стигне до това, в което аз се съмнявам, трябва да има някакъв ограничаващ критерий. Не може бе лимит. Няма пари. От една страна те са недостатъчно, но има и случаи на недобросъвестно и некомпетентно изразходване на пари\", обясни той. \"Държавата не се представя като много много добър стопанин на болниците. Ръководството на здравното министерство мисли в насока тези пари, които са предвидени, да стигнат\", допълни здравният министър. \"Да се върнем към семейните бюджети, тъй като в болниците трябва да се действа на този принцип. Аз много искам да си купя определен модел джипка, но няма пари. Ако си я взема, ще загробя семейството си. Е, има някои хора, които все пак си купуват джипка\", разясни Мирослав Ненков. Той коментира и темата за затлъстяването при младите хора и качеството на храните, които поглъщаме. \"Аз не изглеждам като човек, който трябва да говори срещу затлъстяването, но всъщност съм много подготвен по темата. Дъщеря ми е на 10, а като гледам вторичните й полови белези, нейният цикъл ще настъпи много преди 13-14-годишна възраст. Това не е само при нея, а и при други деца. Един от проблемите е хормоните, които поемаме с храните. Това не е проблем само да България, а в целия свят\", сподели д-р Ненков.", "date": "2017.06.20", "title": "Мирослав Ненков с култов коментар за фалита на болниците: И аз искам да си купя джипка, направя ли го, ще загробя семейството си"}
{"url": "http://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B0-%D0%BE%D1%82-%D1%80%D1%83%D0%BC%D1%8F%D0%BD%D0%BA%D0%B0-%D0%BF%D0%BE%D0%BF%D0%BE%D0%B2%D0%B0-%D0%BE%D1%82-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%E2%80%9E%D0%BB%D0%B0%D0%B7%D1%83%D1%80%E2%80%9D-news668541.html", "text": "ОДМВР – Бургас издирва 83-годишната Румянка Тодорова Попова от бургаския комплекс „Лазур”, която е в неизвестност от 15 юни 2017 г., съобщават от пресцентъра на ОДМВР - Бургас. Жената страда от деменция, като по данни на близките й е облечена с кожено яке с оранжево-кафеникав цвят и панталон. Носи черна дамска платнена чанта. Описание на лицето : възраст около 80 години, ръст 160 см., кафяви очи, слабо телосложение, рижа коса с дължина над раменете. Има бенка над горната устна вляво. Носи диоптрични очила с големи стъкла. ОДМВР – Бургас призовава гражданите, разполагащи с някаква информация за местонахождението на Румянка Тодорова Попова, да съобщят незабавно на тел. 112 или в най-близкото районно управление на МВР.", "date": "2017.06.20", "title": "ТЪРСИ СЕ! Няма следа от Румянка Попова от бургаския комплекс „Лазур”"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B4%D0%BE-%D0%BF%D0%B8%D0%BA-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B7%D0%BD%D0%B0%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%BD%D0%B0%D0%B3%D0%BE%D1%80%D0%BD%D0%B8-%D0%BA%D0%B0%D1%80%D0%B0%D0%B1%D0%B0%D1%85-news668572.html", "text": "Посланикът на Република Азербайджан у нас Н.Пр. д-р Наргиз Гурбанова изпрати писмо до ПИК. В него се посочва, че конфликтът с Армения в Нагорни Карабах има нужда от обективното му отразяване. В приложени към писмото документи, един от които е изявление на Министерството на отбраната на Азербайджан, се посочва следното: \"Подразделенията на въоръжените сили на Армения продължително време осъществяват провокации на линията на противопоставяне на войските на двете страни на територията на Нагорни Карабах в Азербайджанската Република. Противникът продължава да обстрелва от едрокалибрено оръжие и артилерийски установки позициите на Въоръжените сили и населените места в Азербайджан, разположени край фронтовата линия. При пресичането на поредната провокация от страна на въоръжените сили на Армения на 15 юни азербайджанската страна претърпява загуби. В резултат на решителния отпор на нашите подразделения, на 15 и 16 юни са унищожени шестима военнослужещи на окупационните сили, има също и ранени. Министерството на отбраната предупреждава, че подобни действия на противника ще бъдат решително пресичани, а цялата отговорност за загубите на врага носи военно-политическото ръководство на Армения\".", "date": "2017.06.20", "title": "РЕАКЦИЯ! Посолството на Азербайджан до ПИК: Трябва да се знае истината за Нагорни Карабах "}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%B0%D1%89%D0%B0-%D0%BF%D1%80%D0%BE%D0%B2%D0%B5%D1%81%D0%B8%D0%BB-%D1%81%D0%B8%D0%BD%D0%B0-%D0%BE%D1%82-15-%D0%B8%D1%8F-%D0%B5%D1%82%D0%B0%D0%B6-%D0%B7%D0%B0%D1%80%D0%B0%D0%B4%D0%B8-%D0%BB%D0%B0%D0%B9%D0%BA%D0%BE%D0%B2%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news668555.html", "text": "Баща от Алжир бе осъден заради това, че качил в социалната мрежа снимка на невръстния си син, провесен през прозореца на 15-ия етаж. Детенцето определено е изплашено и като че ли не разбира какво се случва. Тъпата постъпка обаче явно не смущава родителя, тъкмо обратното. Той с гордост качва във Фейсбук фотото с още по-идиотския надпис: \"1000 лайка или го пускам!\". След нелепата случка социалната мрежа буквално се взривява от гневни коментари. В резултат на разразилия се скандал бащата е осъден на 2 години затвор. Информационна агенция \"ПИК\"", "date": "2017.06.20", "title": "Осъдиха баща, провесил сина от 15-ия етаж заради лайкове във Фейсбук "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B2%D1%8A%D1%80%D0%BB-%D0%BF%D1%80%D0%BE%D1%82%D0%B8%D0%B2%D0%BD%D0%B8%D0%BA-%D0%BD%D0%B0-%D0%BB%D0%B5%D1%87%D0%BA%D0%BE%D0%B2---%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D1%87%D0%BB%D0%B5%D0%BD-%D0%BD%D0%B0-%D0%B2%D1%81%D1%81-%D0%BE%D1%82-%D0%BA%D0%B2%D0%BE%D1%82%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%B5%D1%82%D0%BE--news668559.html", "text": "Диана Хитова е едно от предложенията на БСП за член ВСС от парламентарната квота. По настоящем тя е съдия от ВКС, но в не толкова далечното минало е била един от основните опоненти и мишена на Йордан Лечков в качеството му на кмет на Сливен. По време на кметуването си Лечков разпространява сигнал наречен „Кутията на Пандора – НАП Сливен” и с нея стартира операция „Мръсни връзки”. Най-отгоре в схемата тогава Лечков поставя името на Хитова, редом до името на Янко Янков от ДПС. След името на Хитова следва това на съпруга й – Пейчо Хитов – окръжен прокурор на града. Лечков обвинява тогава Хитов, че е един от обслужващите Кутията на Пандора. Лечков започва проверки на имотите на така наречения от него кръг, „Пандора”. Той възлага на звено „Местни данъци и такси” да провери дали имотните декларации на хора от кръга „Кутията на Пандора – НАП Сливен” дали отговарят на истината и дали няма занижени данъчни оценки, които се правят от Националната агенция за приходите. Неговият  сигнал, в който се твърди с имена и роднински връзки на депутати, магистрати, служители на НАП и облагодетелствани фирми за ощетяване на бюджета от кражба на ДДС в особено големи размери, е изпратен до Европейската комисия, Европейския парламент, президента, премиера, правоохранителните органи и до всички институции.", "date": "2017.06.20", "title": "РАЗКРИТИЕ НА ПИК! Върл противник на Лечков - кандидат за член на ВСС от квотата на БСП, ето в какво футболистът обвинявал Хитова"}
{"url": "http://pik.bg/%D0%BA%D0%B0%D1%81%D1%82%D0%B8%D0%BD%D0%B3-%D1%85%D0%B8%D1%82-%D1%82%D1%80%D0%B8-%D0%BF%D1%8A%D1%82%D0%B8-%D1%81%D0%B3%D0%BE%D0%B4%D0%B5%D0%BD%D0%B0-%D0%B8%D1%81%D0%BA%D0%B0-%D0%B4%D0%B0-%D0%B2%D1%8A%D1%80%D0%B2%D0%B8-%D0%BD%D0%B0%D0%BF%D1%80%D0%B5%D0%B4%D0%B5-%D0%B2%D0%B8%D0%B4%D0%B5%D0%BE-news668540.html", "text": "Колоритна девойка с прелюбопитна житейска история се яви на кастинга и впечатли не толкова с вокалните си способности, които не бяха никак добри, а с поведението си. „Искам да вървя напредЕ”, повтаряше многократно момичето, което незнайно защо бе избрало две претенциозни и изключително трудни за изпълнение песни на Лили Иванова. Дори и за непрофесионалист бе повече от ясно, че тя няма музикални данни, заради което очаквано бе отхвърлена при първото прослушване за „Х фактор”, съобщава Флагман. Претендентката за нова музикална икона на България обаче настояваше на своето: „Ще остана тук докато не продължа напредЕ”, каза тя и се закани да се явява още и още пред журито. Пищната дама е от София, попаднала случайно в Бургас. Споделя, че три пъти  е била пред брак, но точно като булката-беглец е бягала от сватбата си. „Ей тъй на подпис съм се отказвала, Слънце!”,  продължава с личните откровения тя. „Съвсем сама съм, четири дни спах на хотел в Бургас, аз си го плащам. Никой не познавам тук, но останах, защото искам да ходя напредЕ”, допълни атрактивната кандидатка за слава.", "date": "2017.06.20", "title": "КАСТИНГ ХИТ! Три пъти сгодена иска да върви напредЕ (ВИДЕО)"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D1%83%D0%B5%D1%84%D0%B0-%D0%BE%D1%82%D0%B8%D0%B2%D0%B0%D1%82-%D0%B4%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D0%BD%D0%B8%D0%BE%D0%BD-news668552.html", "text": "Феновете на ЦСКА организират пътуване до централата на УЕФА в Нион, Швейцария, стана ясно от съобщение на официалния сайт на \"червените\". Ето какво гласи изявлението: \"Ние, група привърженици на ЦСКА, организираме поход към Нион. Има осигурен транспорт, а всеки желаещ може да се включи и с личния си автомобил. Нека да заявим на УЕФА на място какво мислим за скандалното изваждане на нашия клуб от жребия за Лига Европа в понеделник”, гласи съобщението. От него става ясно още, че тръгването е в 14 часа. Сборният пункт е на изхода на София в посока Калотина. „Нашата кауза е справедлива. Всички трябва да разберат, че никой не може да се подиграва с нас! Нека да покажем на чиновниците в УЕФА, че няма да търпим своеволията на самозабравили се чиновници\", се казва още в съобщението. Припомняме, че извадиха в последния момент ЦСКА от Лига Европа. УЕФА не обясни решението си, а директно обяви \"Дунав\" Русе на мястото на червения тим.", "date": "2017.06.20", "title": "Феновете на ЦСКА-София обявиха война на УЕФА, отиват да протестират в Нион"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%BC%D0%B5%D1%82%D0%BE%D0%B4%D0%B8-%D0%B0%D0%BD%D0%B4%D1%80%D0%B5%D0%B5%D0%B2-%D1%81%D0%B5-%D0%B2%D1%8A%D0%B7%D0%BF%D0%B0%D0%BB%D0%B8-%D0%BF%D0%B8%D1%82%D0%B0%D0%BC---%D0%BA%D1%8A%D0%B4%D0%B5-%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8-%D0%BA%D0%B0%D0%BA-%D1%89%D0%B5-%D0%BA%D0%B0%D0%BD%D0%B8-%D0%BF%D1%83%D1%82%D0%B8%D0%BD-%D0%B7%D0%B0-%D0%BF-news668549.html", "text": "Бойко правилно постъпи вчера като не прие съветския световен шампион. Но трябваше да каже пред македонските медии вярно или невярно е това. Така реформаторът Методи Андреев коментира пред пред Цветанка Ризова продължението на скандала с произхода на кирилицата, разразил се след изказване на руския президент Владимир Путин. \"Какво направи Сърбия? Техният премиер изгони на секундата четирима руски граждани. А реакцията на българската държава е на васална държава. Тези неща ние не ги коментираме, ние ги мълчим. Вчера самият гросмайстор го каза ясно - призна, че руската държава е имала политически проекти, които са били \"полезни за българската държава\". Аз питам - къде е президентът? Кани Путин да бъде патрон! Поради каква причина ще каним Путин по средата на нашето председателство?\", продължи Андреев. Той подчерта, че България е част от демократичния свят и поканата към руския президент \"по средата на нашето председателство\" ще е лош сигнал към нашите евроатлантически партньори. \"Аз много често засичам господин президента в липса на принципност!... По-двоен стандарт не съм виждал. Питам пак - защо нито един български политик не излезе да каже защо руските тайни служби работят десет години срещу една наша съседна държава?... Не е лошо да си русофил или русофоб, въпрос на ценностна система, на възпитание през първите седем години. А ти си рубладжия - винаги си бил васал, винаги си бил зависим - направил си го за пари, за влияние. Обидно е световен шампион да не знае азбуката, на която пишат те, къде е създадена\", заяви Методи Андреев. Според него Русия упражнява агресия спрямо нашата история.", "date": "2017.06.20", "title": "ИСКРИ В ЕФИР! Методи Андреев се възпали: Питам - къде е президентът и как ще кани Путин за патрон по средата на европредседателството ни?!"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B1%D0%BB%D0%B0%D0%B3%D0%BE-%D0%B8%D0%BA%D0%BE%D0%BD%D0%B0%D1%82%D0%B0-%D1%81%D1%82%D0%B0%D0%BD%D0%B0-%D0%B1%D0%B0%D1%89%D0%B0-%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D1%81-11-%D0%BC%D0%B5%D1%81%D0%B5%D1%87%D0%BD%D0%B8%D1%8F-%D0%B5%D0%BB%D0%B0%D0%B9-%D1%81%D0%BD%D0%B8%D0%BC%D0%BA-news668516.html", "text": "Нещо неестествено се случва с плейбоя Благой Георгиев. Футболистът, който животът го дърпа повече, отколкото семейното му гнездо, се е посветил на бащинството си с такава любов, че направо е неузнаваем. От няколко седмици Благо Иконата, жена му Есмер и синът им Елай отмарят в Дубай. Преди 4 дни имаха повод да празнуват - мъникът навърши 11 месеца. Денят бе отпразнуван със специална торта, която за малкия юнак приготвиха кулинарите на петзвездния ризорт \"Уолфорд Астория Хотел\". \"В нашето семейство имаме традиция през първата година от живота да поливаме всеки месец\", призна половинката на Джизъса. В Дубай футболистът е поел изцяло грижите за детето си, докато жена му отмаря из басеините на ризорта. През това време Благой се е нагърбил с нелеката задача да научи сина си да ходи.", "date": "2017.06.20", "title": "НЕВЕРОЯТНО! Благо Иконата стана баща за пример! Вижте какво направи с 11-месечния Елай (СНИМКИ)"}
{"url": "http://pik.bg/%D0%B2%D0%BA%D0%B0%D1%80%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B2%D0%B0%D1%80%D0%BD%D0%B5%D0%BD%D0%B5%D1%86-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-32-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news668538.html", "text": "Варненският окръжен съд задържа под стража 42-годишен мъж, обвинен в Унгария за извършване на 32 престъпления, съобщиха от пресцентъра на Апелативната прокуратура в крайморския град. Обвиняемият е издирван с Европейска заповед за арест, издадена от прокуратурата в Будапеща през март тази година. Срещу варненеца са повдигнати обвинения за извършена измама в престъпна група, използване на информационна система и злоупотреба със заменител на платежни средства. Той е бил задържан на 16 юни на летището във Варна. Определението на Варненския окръжен съд подлежи на обжалване пред Апелативния съд в крайморския град.", "date": "2017.06.20", "title": "Вкараха в ареста варненец, обвинен за 32 престъпления в Унгария"}
{"url": "http://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D0%B1%D0%B8%D0%B2%D1%88%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%BD%D1%87%D0%B5%D0%B2-%D0%BD%D0%B0%D1%85%D0%BE%D0%BA%D0%B0-%D1%81%D0%BB%D1%83%D0%B6%D0%B5%D0%B1%D0%BD%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B8-%D0%BF%D1%80%D0%BE%D0%BA%D1%83-news668546.html", "text": "Поредната провокация и национално предателство застрашаващо националните ни интереси. Фактор да каже, че армията не изпълнява задълженията си? Това означава към съседите ни: „Заповядайте, ние не сме готови. Правилно Каракачанов го изтегли този доклад. Това заяви Николай Ненчев - бивш министър на отбраната по Би Ти Ви по по повод изтегления доклад на служебното правителство за боеспособността на армията. Ненчев се похвали, че е оправдан, макар и на първа инстанция по делото за дрехите на армията. „Струва ми се, че логиката на Прокуратурата я обърнаха наобратно. Спасих едно държавно дружество. Спасих стотици хора от глад в един труден район. Обвинението беше, че съм наблюдавал  какво се случва, а не съм оказвал контрол. Аз се срещнах с тях и видях мъката и тъгата в очите им. Военните се чувстваха ужасно в старите дрехи, получаваха обриви”, заяви той. Припомняме, че обвинението към Ненчев, беше, че вместо да бъде сключен договор с търговското дружество, предложило най-ниска цена за доставка на облекло, МО е сключило договор с друго дружество – „Интендантско обслужване” ЕАД. Относно другото дело, че е ощетил РСК „Миг”Ненчев заяви, че това не отговаря на истината. „Аз съм защитил правата на държавата”, коментира той.", "date": "2017.06.20", "title": "ОТВЕТЕН УДАР! Бившият военен министър Николай Ненчев нахока служебното правителство и прокуратурата - похвали се, че е оправдан по дело"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%85%D0%B8%D1%82%D1%80%D0%B8%D0%BD%D0%BE-%D0%BF%D1%80%D0%B0%D0%B2%D0%B8%D0%BB-%D1%84%D1%80%D0%B0%D0%BA%D1%86%D0%B8%D1%8F-%D0%B2-%D0%B4%D0%BF%D1%81-news668551.html", "text": "Нуридин  Исмаил беше изключен беше заради неспазване на устава на ДПС и заради създаване на условия за фракционерство. Това заяви Камен Костадинов – бивш депутат от ДПС по Би Ти Ви. Той беше дълго време областен председател на ДПС в Шумен. Костадинов  припомни, че според устава на ДПС, кметове на общини и народни представители не могат да се кандидатират за областни председатели. „Той го прие със скърцане на зъби. Бойкотираше събранията. В това беше неговото фракционерство”.", "date": "2017.06.20", "title": "Кметът на Хитрино правил фракция в ДПС?"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BE%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BA%D0%BE%D0%BD%D1%82%D1%80%D0%BE%D0%BB-%D0%B8-%D1%82%D1%80%D1%8A%D0%B3%D0%BD%D0%B0-%D1%81-%D0%BF%D1%83%D1%88%D0%BA%D0%B0-%D0%B4%D0%B0-%D0%B8%D0%B7%D0%B1%D0%B8%D0%B2%D0%B0-%D1%81%D1%8A%D1%81%D0%B5-news668542.html", "text": "Полицията в Благоевград арестува тотомилионер, който нападна съселяните си с пушка и косачка. Румен Пеовски, спечелил близо 2 млн. лв., тази нощ прекара в ареста, след като разби сейфа на баща си, открадна ловна пушка и вилня в село Покровник, предава Би Ти Ви. Преди месец, когато Пеовски печели джакпота, обещава на съселяните си, че с част от парите ще ремонтира местната църква. Ремонтът започва, а мъжът става все по-търсен за компания. След поредната сбирка 56-годишният мъж излиза от контрол. С откраднатата и заредена пушка, той нахлува в съседен двор и я насочва към събралите се деца и възрастни. Хората разказват, че парите променили Пеовски, но не към добро. Възрастните родители на тотомилионера били приютени от съседи през нощта, а синът му се срамува от постъпката на баща си. Прокуратурата ще решава съдбата на мъжа след като изкара 24 часа в полицейския арест.", "date": "2017.06.20", "title": "ЛУД ЕКШЪН! Тотомилионер от Благоевградско излезе от контрол и тръгна с пушка да избива съседите си"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D1%87%D0%BB%D0%B5%D0%BD%D1%81%D1%82-news668558.html", "text": "България и Република Македония установяват механизъм за сътрудничество на експертно равнище по въпросите, свързани с подготовката на македонската страна за приемане в Европейския съюз и произтичащите от това дейности по планиране, управление и контрол на инвестициите с европейско финансиране. За това се договориха заместник министър-председателят Томислав Дончев и македонският вицепремиер по европейските въпроси Буяр Османи. В следващите седмици се очаква да бъдат дефинирани конкретни теми и сфери на сътрудничество, за които българската страна ще предостави опит и експертиза. Срещата между двамата заместник министър-председатели се проведе в рамките на официалното посещение на министър-председателя на Република Македония Зоран Заев и водената от него делегация в България.", "date": "2017.06.20", "title": "Договорено! България предоставя експертна помощ на Македония по въпросите, свързани с членството в ЕС"}
{"url": "http://pik.bg/%D0%B4%D0%BE%D0%BA%D1%8A%D0%B4%D0%B5-%D1%81%D0%B5-%D0%B4%D0%BE%D0%BA%D0%B0%D1%80%D0%B0%D1%85%D0%BC%D0%B5-%D0%BF%D0%B5%D0%B4%D0%BE%D1%84%D0%B8%D0%BB-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-%D0%B4%D0%B5%D1%82%D0%B5-%D0%BF%D0%BE%D0%BB%D1%83%D1%87%D0%B8-%D1%81%D0%B0%D0%BC%D0%BE-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-news668556.html", "text": "Условна присъда получи 43-годишен мъж за извършено полово сношение с малолетно момче в Девин, съобщиха от прокуратурата. Осъден е Георги Г., на 43 г., за това, че в периода от 1 декември 2016 г. до 31 декември 2016 г., при условията на продължавано престъпление е извършил полово сношение и действия на полово удовлетворение с лице от същия пол, ненавършило 14-годишна възраст. Районен съд-Девин е наложил на Георги Д. наказание лишаване от свобода за срок от една година и четири месеца условно с три години изпитателен срок. Георги Г. е признат за виновен за това, че три пъти, на неустановени дати през декември 2016 г., извършил полови сношения, в нетрезво състояние, с 13-годишно момче в жилище, където живеел. Двамата се познавали отпреди. По делото са били назначени и извършени експертизи, разпитани свидетели и др. Георги Г. се е признал за виновен. Присъдата на Районен съд-Девин е влязла в сила.", "date": "2017.06.20", "title": "Докъде се докарахме! Педофил, блудствал с дете, получи само условна присъда"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%82%D0%BE%D0%BB%D0%B5%D1%80%D0%B0%D0%BD%D1%82%D0%BD%D0%B8-%D0%BA%D1%8A%D0%BC-%D0%B5%D0%B7%D0%B8%D0%BA%D0%B0-%D0%BD%D0%B0-%D0%BE%D0%BC%D1%80%D0%B0%D0%B7%D0%B0%D1%82%D0%B0-news668536.html", "text": "Почти 2/3 от българите смятат, че езикът на омразата като проява на отрицание, негативизъм и насаждане на неприязън, е част от правото на свободно изразяване. Това показва национално представително проучване на Института за политика и за изследване на населението и човека при БАН, съобщава БНР. Младите на възраст 18-25 години демонстрират най-голяма толерантност към езика на омразата, а дясната част на политическия спектър – най-голяма подкрепа. Езикът на омразата се възприема като част от свободното изразяване повече при хората с по-високо образование и по-добър икономически статус. Те са по-способни да правят разлика между език  иакт на омраза. Повече от 80% заявяват, че свободата на словото е ценност. Мнението се споделя най-много от тези, чийто съзнателен и активен живот започва след промените 1989 г. Изследването е проведено сред 1200 респондента над 18 години и в 44 населени места.", "date": "2017.06.20", "title": "Доказано! Българите са толерантни към езика на омразата"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D0%BE%D0%B4%D0%B5%D1%89%D0%B0-%D1%81%D0%BA%D0%BE%D1%87%D0%B8-%D1%81-%D0%B1%D1%83%D1%82%D0%BE%D0%BD%D0%BA%D0%B8%D1%82%D0%B5-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B7%D0%B0%D0%BC-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%BE%D0%B2%D0%B5-%D0%B2-%D0%B5%D1%84%D0%B8%D1%80-%D0%B7%D0%B0-news668565.html", "text": "Страшен скандал се разрази в студиото на БНТ. В предаването \"Още от деня\" гостува зам.-председателят на парламента и лидер на партия \"Воля\" Веселин Марешки, който влезе в остри пререкания с водещата Поли Златарева. „С мажоритарния вот няма да има безмозъчна маса от 240 анонимници. И аз съм част от системата, но аз влязох мажоритарно. Познават ме, ходя и по тъмно и по светло\", обяви лидерът на партия „Воля” по повод мажоритарния вот. Той отрече да са подкрепили предложението на ГЕРБ за мажоритарния вот. „Първо никога не сме подкрепяли законопроекта на ГЕРБ, а волята на българския избирател. Това не е тяхно, внесено е от референдума на Слави, преди това Мая внесе. Ще внесем наш законопроект”, добави той. Предложението на „Воля” е субсидия да получават само партиите от Народното събрание. По повод предложението на Данаил Кирилов – шеф на правната комисия, отново да има референдум, Марешки заяви, че референдуми трябва да има. „Ако Данаил Кирилов може да формулира някакъв нормален въпрос, да го изнесем и хората да се изкажат на подписка и да отидем на референдум”, заяви Марешки. Зам.-председателят на парламента добави, че на тези избори са излъгали българите, за разлика от Франция и Америка. Там хората не се излъгали. Марешки нападна журналистката от БНТ Валя Ахчиева и я обвини, че разследванията срещу него са фалшиви новини. Относно мерките срещу реекспорта на лекарства и данните изнесени от разследване на БНТ, Марешки заяви, че се борят срещу този проблем, както се борят с картела на горива. „Хората трябва да излязат на бунтове да се борят за правата си. Абсолютно ги призовавам”, категоричен беше Марешки. Коментарът му предизвика острата реакция на водещата Поли Златарева, която невъзмутимо попита как е възможно зам.-председателят на парламента да призовава хората към бунт. Журналистката защити и своята колежка Валя Ахчиева като поиска обяснение от депутата защо не прави нищо, за да промени статуквото, срещу което каза, че ще се бори. „Защо не са решили въпроса с реекспорта на лекарства. На мен проблем ми е системата, която го създава. Аз нямам власт. Излизат срещу мене, ето, народни представители. Продължавам да си удрям главата в стената. Всичко е режисирано в тази държава. Вдигат си ръчичките под строй”, избягна въпроса на водещата как ще спре реекспорта на лекарства Марешки. Той отбеляза, че започват проекта за евтини жилища по 300 евро във Варна и ще внесат законопроект за 300 лв пенсия, да напомнят какво са обещали тези, които ни управляват.", "date": "2017.06.20", "title": "СТРАШЕН СКАНДАЛ! Водеща скочи с бутонките на Марешки! Зам.-шефът на парламента зове в ефир за национален бунт"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D0%B8-%D0%BE%D1%82-%D0%BA%D0%B0%D1%82%D1%83%D0%BD%D0%B8%D1%86%D0%B0-%D0%B6%D0%B5%D0%BD%D0%B0-%D1%81%D0%B5-%D0%BA%D0%B0%D1%87%D0%B2%D0%B0-%D0%B2-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BF%D0%BE%D0%B7%D0%BD%D0%B0%D1%82-%D1%82%D0%BE%D0%B9-%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0-%D0%B2-%D0%BD%D0%B8%D0%B2%D0%B8%D1%82%D0%B5-%D1%82%D1%8F-%D0%BD%D0%B5-%D0%BF%D0%BE%D0%BC%D0%BD%D0%B8--news668577.html", "text": "Жена е била изнасилена посред бял ден край село Катуница. По разказа на 36-годишната жена, тя  се е качила в мерцедеса на свой познат от въпросното село около обяд. Той я отвел по черен път в нивите край селото, като там я насилил, съобщава Трафикнюз.бг. Жената е подала сигнал в полицията, като дори споменава кой е въпросният извършител. Сигналът е подаден седмица след изнасилването. Най-вероятно насилената е била в силен шок и се е престрашила чак няколко дни след инцидента. Жената от Катуница дори не си спомня кой точно ден е станало изнасилването, като се колебае между две дати. Полицията е подала сигнал в прокуратурата, като мъжът се издирва на местно ниво.", "date": "2017.06.20", "title": "Истории от Катуница! Жена се качва в колата на познат, той я изнасилва в нивите, тя не помни кога е станало"}
{"url": "http://pik.bg/%D1%81%D0%B0%D1%89-%D1%80%D0%B0%D0%B7%D1%88%D0%B8%D1%80%D0%B8%D1%85%D0%B0-%D1%81%D0%BF%D0%B8%D1%81%D1%8A%D0%BA%D0%B0-%D1%81%D1%8A%D1%81-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D1%83%D0%BA%D1%80%D0%B0%D0%B9%D0%BD%D0%B0-news668554.html", "text": "Министерството на финансите на САЩ е разширило санкциите по отношение на граждани и организации, свързани с конфликта в Украйна, съобщават в сайта на ведомството, цитиран от РТ. Отбелязва се, че са въведени санкции по отношение на 38 лица. В списъка е нанесен и заместник-министърът на икономическото развитие на Русия Сергей Назаров.", "date": "2017.06.20", "title": "САЩ разшириха списъка със санкциите, свързани с Украйна"}
{"url": "http://pik.bg/%D1%88%D0%BE%D0%BA-%D1%80%D0%B0%D0%B7%D0%B1%D0%B8-%D1%81%D0%B5-%D1%81%D0%B0%D0%BC%D0%BE%D0%BB%D0%B5%D1%82-%D0%B3%D0%B0%D1%81%D0%B8%D0%BB-%D0%BF%D0%BE%D0%B6%D0%B0%D1%80%D0%B0-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B2%D0%B8%D0%B4%D0%B5%D0%BE-news668578.html", "text": "Самолет, взел участие в гаденето на пожара в централна Португалия се разби. Данни за жертви няма. Инцидентът е станал в района на Падроган – Гранди, където при пожара загинаха 64 души и пострадаха 157. В момента със стихията се борят около 2000 човека.", "date": "2017.06.20", "title": "ШОК! Разби се самолет, гасил пожара в Португалия (ВИДЕО)"}
{"url": "http://pik.bg/%D0%B8%D0%B7%D0%B2%D0%B5%D0%B4%D0%BE%D1%85%D0%B0-%D1%81%D0%BF%D0%B5%D1%88%D0%BD%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BE%D1%82-%D0%BA%D1%8A%D1%89%D0%B0%D1%82%D0%B0-%D0%B8%D0%BC-%D0%BC%D0%BE%D0%B6%D0%B5-%D0%B4%D0%B0-%D1%80%D1%83%D1%85%D0%BD%D0%B5-%D0%B2%D1%8A%D1%80%D1%85%D1%83-%D1%82%D1%8F%D1%85-news668548.html", "text": "Спешно извеждат семейство от жилището им в доспатското село Црънча , тъй като има вероятност домът им да рухне всеки момент върху тях . Жилищната сграда, която е полумасивна, живеят семейство пенсионери с техния син . Причината за в зетите спешни мерки по извеждане на семейството е силно компрометираната сграда, като са засечени отклонения в рамките на 30 см и специалисти предполагат, че при вибрации от преминаваща тежкотоварна техника или земетресение , къщата може да рухне и да се стигне до жертви . Именно заради това кметът на община Доспат Елин Радев е издал заповед за извеждането на хората, като забранява и достъпа на хора до сградата. Търсят се алтернативи за настаняване на семейството , като вариантите са няколко. Хората могат да бъдат настанени при близки, мисли се и за осигуряването на фургон.", "date": "2017.06.20", "title": "Изведоха спешно семейство от къщата им, може да рухне върху тях"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-%D0%BD%D0%B0-%D1%81%D0%B0%D1%89-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%BC%D0%BE%D1%80%D1%81%D0%BA%D0%B8-%D0%B4%D1%80%D0%B8%D1%84%D1%82-%D0%B2%D0%B8%D0%B4%D0%B5%D0%BE-news668488.html", "text": "Най-големият самолетоносач на САЩ „Ейбрахам Линкълн“ демонстрира зрелищен морски дрифт. Видео от демонстрацията беше публикувано в \"Ю Туб\". На него самолетоносачът изпълнява скоростни завои в Атлантическия океан. Самолетоносачът беше оттеглен за ремонт преди 4 години. Сега извършва тестове за своята работоспособност.", "date": "2017.06.20", "title": "Най-големият самолетоносач на САЩ демонстрира зрелищен морски дрифт (ВИДЕО)"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BE%D1%82%D0%B2%D0%BB%D1%8F%D0%BA%D0%BE%D1%85%D0%B0-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%BE%D1%87%D0%B5%D0%B2%D0%B8%D0%B4%D1%86%D0%B8-%D0%B3%D0%BB%D0%B5%D0%B4%D0%B0%D1%82-%D0%B1%D0%B5%D0%B7%D1%83%D1%87%D0%B0%D1%81%D1%82%D0%BD%D0%BE-%D0%BA%D0%B0%D0%BA--news668576.html", "text": "Младо момиче е извадена насила от черен автомобил Мерцедес с бургаска регистрация, влачена и насила и натикана в Ауди Q7 с пловдивска регистрация. Екшънът се разигра преди минути пред погледа на десетки свидетели, съобщава Флагман. Бруталната агресия се случила преди минути на бензиностанция на бул.\"Тодор Александров\" в Бургас - до камерата на КАТ. „Първоначално помислихме, че е семеен конфликт, но впоследствие видяхме, че девойката отчаяно крещеше за помощ и нямаше кой да се намеси. Наблизо бяхме няколко жени, а мъжете гледаха на безопасна дистанция”, разказа бургазлийка, която е станала свидетел на сцената. Тя не е запомнила номера на пловдивския джип. Подаден е сигнал в полицията, но тепърва предстои да се свалят записите от видеокамерите, за да се установи кое е момичето и защо е била натиката в пловдивската Q7.", "date": "2017.06.20", "title": "ТОТАЛЕН ШОК! Отвлякоха посред бял ден младо момиче в Бургас! Очевидци гледат безучастно как я влачат в лъскав джип"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-12-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BD%D0%B0%D1%81%D0%B8%D0%BB%D0%BD%D0%B8%D0%BA%D0%B0-%D0%B8-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B1%D0%B0%D0%B1%D0%B0-%D0%B4%D0%BE%D0%BD%D0%B0-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D0%B5%D1%86-news668534.html", "text": "Садистът Васил от Първенец отива за 12 години в затвора. Това реши Апелативният съд в Пловдив. Той е признат за виновен за това, че е блудствал и убил 85- годишната Дона Андонова от Първенец. 29-годишният Васил, който е глухоням и от ромски произход, е обвинен в бруталното убийство на 84-годишната жена преди 8 години. Петров е бил хванат, след като на 1 септември 2016  извършил блудство над друга възрастна жена. Той влязъл в дома на бабата като започнал да я опипва. Жената успяла да пусне телевизора и събудила съседите, тогава извергът побягнал. От сравнената ДНК проба, станало ясно, че именно глухонемият млад мъж е автор на убийството преди 8 години, съобщава \"Трафик Нюз\". Трагедията се разигра през зимата на 2009 година. Васил и 85-годишната жена се познавали, живеели в Първенец.  Той помагал на възрастната жена в домакинството, а тя му давала храна. Пенсионерката живеела сама от 1988 г., когато съпругът й починал. На 18 февруари 2009 г. Васил помагал в сервиз за ремонт на камиони в Пловдив. Прибрал се в село Първенец с автобус, след което посетил заведение, където пил кафе, и около 21 часа вечерта решил да отиде до пострадалата. Влязъл в къщата. Жената гледала телевизия, а в стаята й било тъмно. Васил легнал до нея и започнал да я опипва. Жената се развикала и се опитала да го отблъсне. Обвиняемият започнал да я удря с юмруци по лицето и да я души. Въпреки съпротивата, обвиняемият извършил блудствени действия с пострадалата, като едновременно с това удрял главата й с юмруци и в рамката на леглото. Когато тя спряла да се съпротивлява, Васил видял, че има кръв наоколо, и си тръгнал. Прибрал се в къщата, където живеел с баща си. Свалил дрехите си, по които имало кръв, и ги хвърлил в кофата за боклук. В резултат на нанесените удари и душенето, пострадалата починала. На 19 февруари баба Дияна не слиза до хранителния магазин, който се намира до нейната къща,  за да си купи обичайната баничка и боза. Магазинерката, притеснена извикала внука Диян, който влязъл в къщата на баба си. Пред очите му се разкрила кошмарна гледка. Жената лежала с разпокъсани дрехи на земята, цялата глава била в кръв, под нея също имало червена локва. След първоначалния оглед, тялото е откарано за аутопсия в съдебна медицина. Съдебно- медицинската експертиза показа, че по време на нанасянето на множеството удари - над 15 на брой, пострадалата е била жива, както от ударите, така и от постепенното задушаване на което е била подложена. Множеството нанесени удари довели до кръвозагубата и бавната смърт на жената.", "date": "2017.06.20", "title": "ПРИСЪДА! 12 години затвор за  насилника и убиеца на баба Дона от Първенец"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B8%D0%B7%D1%81%D0%BB%D1%83%D1%88%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news668504.html", "text": "Започна изслушването на българската номинация за еврокомисар Мария Габриел. Тя е номинирана от председателя на Европейската комисия Жан-Клод Юнкер за комисар с Тя ще яви , които ще оценят способността й да заема тази позиция. Евродепутатите ще гласуват дали тя да бъде утвърдена на поста. Изслушването ще бъде водено от комисиите по промишленост, изследвания и енергетика и култура и образование. Още две комисии са асоциирани към дискусията - по вътрешен пазар и по правни въпроси и граждански свободи. Председателят на ПГ на ГЕРБ Цветан Цветанов и министърът на правосъдието Цецка Цачева са на изслушването. Йежи Бузек - председател на комисията по промишленост, изследване и енергетика откри изслушването и заяви, че Мария Габриел е отговорила писмено на зададените й въпроси. Той обяви процедурата. Мария Габриел ще има встъпително изказване, а после ще отговаря на въпроси на еврокомисарите. Мария Габриел благодари на българското правителство за номинацията и оказаното доверие. „За мен е чест да бъда пред вас като номинация за комисар, отговарящ за цифровата икономика и общество. Днес ще видим как да дадем един тласък на цифровизацията”, заяви в началото Габриел. „Необичайно е за мен да бъда от тази страна на залата и да съм кандидат. Това е голяма чест и предизвикателство и възможност да продължа да работя за защита на правата и свободите на европейските граждани”, продължи Габриел. Като нейна мисията, Габриел припозна насърчаване на политики, които да допринесат за изграждане на европейски цифров пазар. Тя заяви, че едни от важните въпроси, по които ще се работи усилено, е киберсигурността, реформа на авторското право. Ще се преразгледа европейската стратегия по киберсигурност. Данните да са сигурни и да се гарантира, че могат да текат сигурно в съюза. Ще работи за конкурентоспособността на ЕС що се отнася до големите масиви от данни и суперкомпютрите. Накрая на изложението си Габриел си пожела единен европейски цифров пазар. ресор цифрова икономика и цифрово общество. Изслушването й ще продължи три часа. пред няколко парламентарни комисии в пленарната зала през юли", "date": "2017.06.20", "title": "ИЗВЪНРЕДНО В ПИК! Европарламентът изслуша Мария Габриел (ОБНОВЕНА)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B8-%D0%B8-%D0%BC%D0%B0%D1%83%D1%80%D0%B8%D0%BD%D1%8C%D0%BE-%D0%B2-%D1%83%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D1%86%D0%B8-news668517.html", "text": "Испанската прокуратура повдигна обвинение на треньора на Манчестър Юнайтед , съобщават испански медии. Той е обвинен в укриване на данъци в размер на 3,304,670 евро (1,611,537 евро през 2011 г. и 1,693,133 евро през 2012 г.), според прокуратурата. Обвиненията към Мауриньо са подобни с тези към Кристиано Роналдо, за имиджови права. Припомняме, че наскоро мадридската прокуратура обвини суперзвездата на Реал Кристиано Роналдо в укриване на данъци в размер на над 14,7 милиона евро. Мауриньо отрича обвиненията и заплашва да напусне Испания. Родената в Португалия звезда трябва да даде показания на 31 юли. Жозе Моуриньо", "date": "2017.06.20", "title": "Прокуратурата обвини и Мауриньо в укриване на данъци"}
{"url": "http://pik.bg/%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B8-%D1%83%D0%B5%D1%84%D0%B0-news668510.html", "text": "Президентът на БФС Борислав Михайлов говори след заседанието на Изпълкома по казуса \"ЦСКА-София\". Според боса на футболния съюз ЦСКА-София не е нов клуб, защото е правоприемник на Литекс, но БФС не го приема за Литекс, защото си е сменил името, пише Спортал.бг. \"Това е решение на Нион. Ние получихме писмо 12 минути преди жребия, че ЦСКА няма да участва. От мен каквото зависи, съм го направил. ЦСКА има право да обжалва пред КАС по бърза процедура, но знаете как е в съдилищата. Аз знам почти колкото вас. Според УЕФА това не е санкция, а е наредба. Всичко, което е зависело от мен и футболния съюз, е направено. Направил съм каквото може, и в лични разговори, но това не е дало резултат, както виждате. ЦСКА при нас не е нов клуб, а правоприемник на Литекс. Всички отбори, които имаха желание да играят в Първа и Втора лига през миналия сезон, получиха лиценз. Те не са нов отбор, според българското право. За пред УЕФА са нов отбор. Ние не го приемаме за Литекс, ние го приемаме за ЦСКА, защото си е сменил името. По българското право е така. Много мними специалисти и юристи, и по Фейсбук, се изказват, но БФС се оказа прав. И за баража Левски - Верея. Аз съм президент на всички клубове. Помагам, с каквото мога\", обясни Михайлов.", "date": "2017.06.20", "title": "Боби Михайлов проговори за скандала с ЦСКА-София и УЕФА"}
{"url": "http://pik.bg/%D0%B2%D0%B8%D1%81%D1%88%D0%B5%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%BF%D0%BE-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D0%BD%D0%B5-%D0%B8-%D1%84%D0%B8%D0%BD%D0%B0%D0%BD%D1%81%D0%B8-%D1%89%D0%B5-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0-15-%D0%B3%D0%BE%D0%B4%D0%B8%D0%BD%D0%B8-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D1%81%D1%8A%D0%B1%D0%B8%D1%82%D0%B8%D0%B5-news668529.html", "text": "Висшето училище по застраховане и финанси (ВУЗФ) ще отпразнува 15-тата си годишнина със специално събитие “ което ще се проведе на  21 юни 2017 г. от 14 часа в “София Хотел Балкан”. Форумът ще очертае тенденциите и предизвикателствата пред съвременното образование и бизнес образованието в частност. Преподавателите във висшето училище ще разкажат за модерното учебно съдържание и новостите в преподаваните дисциплини, с което ВУЗФ е лидер в бизнес образованието в България. Заедно с това ВУЗФ ще покаже добри практики през погледа на своите партньори, като сподели и опита си при създаването на успешни магистърски програми с бизнеса и . Висшето училище ще покаже и резултатите от 15-те си години изграждане и развитие – през очите на нашите студенти, докторанти и алумни общността. Акцент ще бъде погледът на университета към бъдещето, като ще се даде отговор на основния въпрос - На събитието са поканени представители на държавните институции, на академичните и научните среди, на бизнеса, гости от чужбина, приятели и партньори на ВУЗФ. Повече за събитието вижте на специалния сайт на ВУЗФ -", "date": "2017.06.20", "title": "Висшето училище по застраховане и финанси ще отпразнува 15 години със специално събитие"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%B5-%D0%B3%D0%BB%D0%B0%D0%B2%D0%BD%D0%B8%D1%8F-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B0%D1%82%D0%B0-%D0%BA%D1%8A%D0%BC-%D0%B2%D1%81%D1%81-news668498.html", "text": "прессекретариата на държавния глава Президентът Румен Радев проведе работна среща с главния инспектор в Инспектората към Висшия съдебен съвет (ВСС) Теодора Точкова на „Дондуков“ 2. Това съобщиха от . Разговорът е част от поредица консултации, които президентът провежда с представители на правосъдната система и изпълнителната власт по теми, свързани със съдебната реформа. По време на срещата бяха обсъдени дейността и ефективното реализиране на правомощията на Инспектората за постигане на независимо и бързо правосъдие, както и мерки за повече предвидимост и непротиворечивост в съдебната практика.", "date": "2017.06.20", "title": "Румен Радев прие главния инспектор в Инспектората към ВСС"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-223-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-%D0%BD%D0%B0-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news668511.html", "text": "Миналото лято 223 души са загинали при пътни инциденти през летния сезон, съобщи МВР. За периода 1 юни - 31 август 2016 г. са станали 2283 тежки пътни инцидента, при които са загинали 223 и са били ранени 2975 души. Най-голям - 403, е броят на инцидентите, при които е блъснат пешеходец - загиналите са 21, а ранените - 408. Най-много са загиналите - 44 души, при челни удари между МПС. Най-много са ранените - 435, при странично сблъскване между МПС. Най-голям брой тежки пътни инциденти - 2218, са допуснати поради нарушения на водачите. При тези произшествия загиналите са 2015 и са ранени 2906 души. Поради несъобразена и превишена скорост от водачите са предизвикани 798 тежки ПТП, при които са загинали 105 и са ранени 1104 души. Главна дирекция \"Национална полиция\" заяви, че предприема серия от превантивни мерки в рамките на акция \"Лято\" от 19 юни до 15 септември 2017г. за повишаване пътната сигурност на летовниците и преминаващите през страната, за улесняване на трафика по основните пътни артерии към курортите и граничните пунктове. В акция \"Лято\" са планирани дейности за засилен контрол на пътното движение, непрекъснато актуализиране на информацията за възникнали затруднения по участъци със засилен трафик и на входно-изходните артерии на населените места по натоварените маршрути. В населените места контролът ще е съсредоточен в районите с интензивен пешеходен трафик - с изградени или липсващи пешеходни пътеки и участъците на неправилно и рисково пресичане.", "date": "2017.06.20", "title": "Шокираща статистика! 223 души загинали в катастрофи през лятото на миналата година"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D1%82%D0%BE-%D0%B7%D0%B0%D1%89%D0%BE-%D1%81%D0%B5%D0%BA%D1%81%D1%8A%D1%82-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-%D0%B5-%D0%BD%D0%B0%D0%B9-%D0%B4%D0%BE%D0%B1%D1%8A%D1%80-news668469.html", "text": "Следобедната дрямка е прекрасна идея, не само защото не изисква никакви усилия. А и защото след обилния обяд нямаш никакво желание да се излагаш на слънцето, докато пече най-силно. Но има и още една причина, защото това е най-подходящото време, с половинката ти да се пъхнете между чаршафите. Ето го и доказателството. А както е известно, хотелският секс е много по-вълнуващ от домашния. При него няма никакви правила, но пък има румсервиз, спа процедури и бели чаршафи, които някои друг пере. За да се отдадеш изцяло на момента, възползвай се от всички преимущества на стаята (всяко ъгълче може да се оползотвори). Пикът на хормоналната активност е около 3 часа следобед. Затова и се твърди, че работното време е много неправилно построено и след обяда трябва да бъде сиестата. ... След следобедния секс следва следобедната дрямка. . А и през лятото като цяло сексуалното желание е по-силно. В крайна сметка ще получите лечебния ефект на сауната. А какво по-сладко може да има след страхотен секс да си вземеш прохладен душ и да се върнеш в леглото или да се изтегнеш на шезлонга с коктейл в ръка, при това с приятното усещане, че си свалила 2-3 килца. Как иначе ще се охладите от активните движения в жегата? Ако прехвърлите любовните занимания в следобедите, вечерите ще можете спокойно да се забавлявате до късно без да бързате за някъде или да се тревожите, че оставайки в бара с приятели до по-късно ще се разминеш със секса. Топлите лъчи на слънцето през спуснатите завеси имат същия ефект. Оргазъм вместо зачервяване и болка е много изгодна размяна. Без значение дали плуваш или се печеш на слънце, криеш се на лодката или се разхождаш полугола около вилата – всичко това е възбуждащо само по себе си.", "date": "2017.06.20", "title": "Горещо! Ето защо сексът през лятото е най-добър"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%80%D0%B0%D0%B7%D0%B1%D0%B8%D0%B2%D0%B0-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B8%D1%8F-%D0%B2%D0%BE%D1%82-%D0%BA%D0%B0%D1%82%D0%BE-%D0%BF%D0%B0%D0%BD%D0%B0%D1%86%D0%B5%D1%8F-%D0%B7%D0%B0-%D0%BB%D0%BE%D1%88%D0%B8-news668407.html", "text": "Проф. Михаил Константинов с разтърсващ анализ за последствията от мажоритарния вот, който депутатите отхвърлиха, особено след вота във Франция и за въвеждането на други видове избори извън партийните листи. Ще се смени ли политическата класа, ще влязат ли по-силни личности в парламента, ще станат ли по-отговорни партиите и кой проблем на държавата и обществото ще реши мажоритарния елемент в изборите за народни представители, как ще се провали Слави Трифонов? \"За късмет, като игра на съдбата, видяхме в учебникарски, лабораторен вид, до какво води мажоритарната система. Не напразно във Франция господин Макрон и останалите политици ще променят системата, защото тя не работи. На парадигмата за общо и равно избирателно право се основава изборната система в целия демократичен свят\", заяви пред ПИК TV математикът. \"Какво се получи във Франция? Разликата в теглата на мандатите достигна 18 пъти или 1800 процента. Т.е. гласът на един избирател на господин Макрон се оказа 18 пъти по-ценен от гласа на един избирател на госпожа Льо Пен\", посочи проф. Константинов. \"За сравнение ще дам и България. Калпави сме, бедни и крадливи, което е частично вярно. В нашата система в един мандат стоят 12-13 хиляди гласа. Теглата при нас са практически еднакви. Това, което се случва на регионално ниво при нас - като при бат Сали, мандатите са взети от Турция например. Докато във Франция разликата е на национално ниво. И наистина сега един кретенски аргумент, който чувам - ама нали така избираме президент и кметове! По-фундаментална глупост не съм чувал! Може ли долната част на господин Радев да избере БСП, а долната част - ГЕРБ?! Когато избирате един човек на поста, естествено че трябва определен вид мнозинство. Но това не значи мажоритарна система. А когато имате колективен орган, той трябва да отразява настроението на системата\", заяви проф. Михаил Константинов. На въпрос какво представлява смесената избирателна система, той отговори: \"От една страна той вкарва мажоритарен елемент, а от друга - запазва представителството. Преди 94 години имаше народен трибун - Александър Стамболийски, който на 22 април 1923 г. рязко промени изборната система, направи избори... Като една от причината за кървавия преврат срещу него бе именно променената избирателна система\". Професорът коментира още, че един нов референдум \"чисто егоистично може да се състои. Но от национална гледна точка не може да се проведе едно към гьотери референдум. Той трябва да е добре обмислен. Ако за една година обясним къде има плюсове и минуси, при евроизборите може да се направи още един референдум - какъв тип избирателна система искат хората\". \"Идването на господин Макрон много прилича на идването на власт на Симеон Сакскобургготски. Не искам да оценявам сега, но имаме нещо подобно. На господин Макрон ще му бъде много трудно именно заради това идиотско мнозинство, което получи\", заяви математикът и добави: \"На практика във Франция няма опозиция. А у нас формално има. Ето, президентът. Той е от друга политическа сила издигнат. Той е сила, вече се изявява - например с господин Путин... А протестърите трябваше да помислят как да влязат в парламента, не да попилеят 300 хиляди гласа и да ги хвърлят в тоалетната. Освен да се протестира, трябва да се търсят реални лостове за достъп до властта и да се свърши реална работа\". На въпрос защо мажоритарният вот ни предлага по-добри решения и по-качествени хора за писане на закони и решаването на важни държавни проблеми, той отговори: \"Мажоритарният вот не предлага други хора, а същите хора. Но се предполага, че те ще бъдат по-тясно свързани с избирателите си\". Проф.Константинов отбелязва, че \"гласът на опозицията се чува\". \"Но е по-добре да се успокои госпожа Йончева, защото малко се превъзбуди. Малко ми е мъчно за ВНС, защото там бяха събрани колоси на мисълта и беше приятно на човек да ги чуе. А сега с тази мажоритарна система има една тотална глупост - щели сме да изберем личности\". Професорът коментира и американската избирателна система, както и президента на САЩ: \"Президентът Тръмп е пич, той ще ги стегне да бачкат\". Проф. Константинов отговори и на въпрос дали ще се промени политическата парламентарна система при един мажоритарен вот. \"Представителността в случая е загубена поради глупост... Какво ще реши българският суверен, ще покаже бъдещето. Но например господин Марешки има много силно влияние във Варна. Той спокойно може да вземе няколко депутата от Варна. Но да се надяваме, че няма да се стигне до райониране. При смесената система ефектът от районирането малко се тушира. Това трябва да стане под ръководството на ЦИК\". Запитан дали е застрашен мандатът на този кабинет, той отговори: \"Засега не е застрашен. В момента в България е някакво чудо. Хората разбраха какво и как да се прави, включително съдебната система. Хората си избраха съдиите, прокурорите отделно. И приключи един абсолютно културен избор. Вярно, има калпави съдии! Ако искаме да се справим с проблема - търсете парите и богатството. Има необясними богатства и проблемът е, че не търсим откъде са дошли. Аз лично бих се радвал да има богати магистрати, но с изяснени доходи\". \"Според мен войната в съдебната система е леко бутафорна. При една независима власт, каквато е съдебната, е недопустимо да има тежки конфликти. Междуличностни - да. Но защо Панов и Цацаров не оставят личната си неприязън за след мандата?... Аз не мога да знам дали господин Панов иска политическа кариера, но може да се държи малко по-обрано. А що се касае до гайките, аз сам си ги бях завил и те се развиха. Допускам, че е съвсем естествен процесът. развиват се гайки, за съжаление. Ако искаш да свитнеш някого, ще го направиш по друг начин\". На последния въпрос - дали БСП ще успее да запази сегашното си \"добро статукво\" като представителство в парламента, той отговори: \"Да, като представителство не изглеждат зле. Една нормална опозиционна сила с точно 1/3 от местата. Имат своите обществени фигури в своите редици. И да няма гола критика. Защото тя е доста деконструктивно нещо. Не ти харесва - ама предложи какво искаш\".", "date": "2017.06.20", "title": "ИЗВЪНРЕДНО В ПИК TV! Проф. Михаил Константинов разбива мажоритарния вот като панацея за лошите политици - ето как се проваля Слави (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D0%BD%D0%BE%D0%BB-%D0%B3%D0%B5%D0%BD%D0%BE%D0%B2-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D1%81%D0%B8-news668496.html", "text": "Отказвам се от имунитета си. Прокуратурата да изчисти казусите и името ми. Това се посочва в изявление на народния представител от „БСП за България” Манол Генов във връзка с искането на главния прокурор Сотир Цацаров за снемане на имунитета му като народен представител. Публикуваме  изявлението на Манол Генов без редакторска намеса: „От изтекла медийна информация след проверката на прокуратурата и ДАНС в община Асеновград, имах подозрения, че ще се появят и претенции към мен. Продължавам и до момента да не намирам причината за подобна връзка, освен ако не е тенденциозна. Иска ми се да не е така. Не знам какво точно се има предвид с посочването на периода 1- 30 март 2017 година. Това е периодът на предизборната кампания за последните парламентарни избори. Тогава съм имал срещи и разговори с хиляди избиратели, като част от кампанията, десетки са били и центровете на активисти на тази кампания в полза на политическата сила, в чиято листа съм и за мен, като кандидат, получил преференциален вот. Това е било открито и напълно в регламента на кампанията. Всеки кандидат за народен представител, заедно с активисти и избиратели, които го подкрепят, сме били съмишленици и съучастници в кампанията- като платформа, ангажименти и обещания. Не виждам как в това се търси нещо нередно и наказателен смисъл. Що се отнася до разходваните средства в кампанията, за всичко има подадени отчети и няма причина да се притеснявам. Нека прокуратурата разследва каквото е необходимо и вярвам, че съмненията, още повече във вид на обвинения, ще бъдат изчистени с доказателства. Относно втората претенция, недоумявам как точно съм могъл умишлено да склоня което и да е служебно лице, особено главен архитект , при това умишлено, да извърши нещо нередно. С въпросния казус съм бил запознат като народен представител и асеновградчанин, виждал съм и документи от официалната преписка. Няма как да имам отношение повече от това. За мен, като народен представител, винаги е било важно, както в този случай, така и във всеки друг, когато има проблеми на граждани или инвеститори с администрациите на местна или държавна власт, всичко да се решава законово, без да се ощетяват интереси на никоя страна. В този смисъл, съм съдействал открито десетки пъти и мисля, че това е част от ангажиментите ми на народен представител. И заради двата казуса, в качеството ми на народен представител, сам ще се откажа от статута на имунитет на народен представител, защото в мой интерес е прокуратурата коректно, в пълен обем, и в интерес на закона, да изчисти казусите и името ми. „", "date": "2017.06.20", "title": "ОТ ПОСЛЕДНИТЕ МИНУТИ! Манол Генов се отказа от имунитета си"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B1%D0%B8%D0%BB%D0%B5%D1%82%D0%B8-%D0%B4%D0%BE-%D0%B6%D0%B8%D0%B2%D0%BE%D1%82-%D0%B7%D0%B0-%D0%B1%D0%B5%D0%B1%D0%B5-%D1%80%D0%BE%D0%B4%D0%B5%D0%BD%D0%BE-%D0%B2-%D1%81%D0%B0%D0%BC%D0%BE%D0%BB%D0%B5%D1%82-news668479.html", "text": "Частната индийска авиокомпания Jet Airways подари безплатни самолетни билети за цял живот на бебе, родено на борда на един от самолетите й от Саудитска Арабия за Индия, съобщава ВВС, цитирано от Новини Лондон. Екипажът и един от пасажерите, която била медицинска сестра, помогнали за израждането на бебето на 10 688 метра височина, след като станало ясно, че жена на борда е на път да роди преждевременно. Майката и бебето били откарали в болница, след като самолетът Boeing 737 се приземил в западния град Мумбай. Авиокомпанията съобщи пред ВВС, че и бебето, и майката са в добро здраве. Авиокомпанията благодари на екипажа и на медицинската сестра Мини Уилсън за „успешното раждане на малкото момченце“. Авиокомпанията допълни, че за първи път бебе се ражда в неин самолет по време на полет. Други авиокомпании са били в сходни ситуации. Екипажът на самолет на турските авиолинии отпразнува идването на бял свят на още един пътник на 12 800 метра височина, когато жена роди момиченце през април тази година. Повечето авиокомпании позволяват на бъдещи майки да пътуват до 36-та седмица от бременността им, но изискват писмо с подпис на лекар от 28-та седмица нататък, в което да се потвърждава очакваната дата на раждане на бебето.", "date": "2017.06.20", "title": "КЪСМЕТ! Безплатни билети до живот за бебе, родено в самолет"}
{"url": "http://pik.bg/%E2%80%9E%D1%86%D0%B0%D1%80%D1%81%D1%82%D0%B2%D0%BE-%D0%BD%D0%B0-%D0%BC%D0%B0%D1%81%D0%BB%D0%B8%D0%BD%D0%B8-%D0%B8-%D0%BF%D0%B5%D0%BF%D0%B5%D0%BB%E2%80%9C-%D1%80%D0%B0%D0%B7%D0%B3%D0%BE%D0%BB%D0%B2%D0%B0-%D0%B4%D1%83%D1%88%D0%B8%D1%82%D0%B5-news668503.html", "text": "Именити писатели от цял свят заминават за Обетованата земя в търсене на истината и на решение на проблемите в региона. Известните американски романисти Айлет Уолдман, която е с еврейски произход, и съпругът й Майкъл Шейбон канят някои най-добрите съвременни майстори на перото да предложат своя поглед за миналото и бъдещето на това . Така се появява едноименният сборник с художествени репортажи, които изследват целия спектър от конфликти, предават всички нюанси в тях, надзърват в душите на хората и разказват на света онова, което до този момент е оставало скрито за окото.", "date": "2017.06.20", "title": "„Царство на маслини и пепел“ разголва душите"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%80%D1%8A%D0%B6%D0%B8%D1%8F-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BE%D1%82-%D1%88%D0%B0%D0%BD%D0%B7-%D0%B5%D0%BB%D0%B8%D0%B7%D0%B5-news668505.html", "text": "Мъжът, който вряза превозно средство в полицейски ван на популярния парижки булевард „Шанз Елизе“, е държал оръжия в дома си и е притежавал разрешително за употребата им, въпреки че е попаднал в полезрението на властите, предава Ройтерс, като се позовава на източници от правоохранителните органи. Следователите са съставили опис на оръжията и оборудването, намерено в дома на 31-годишния мъж, загинал при атаката. Министър-председателят на Франция Едуар Филип увери, че лицето е получило лиценз за притежание на оръжие, преди да бъде определен от службите като потенциално опасен заради връзки с предполагаеми ислямисти. По това време не е имало основателна причина да му бъде отказано разрешителното, подчерта премиерът. Филип отбеляза, че е \"напълно възможно\" лицензът да е бил активен по времето, когато нападателят е бил под наблюдение на службите за сигурност. \"Никой не може да бъде щастлив - със сигурност не и аз, че някой, който е в списъка за наблюдение на службите за сигурност, може да продължи да се възползва от подобно разрешително“, коментира Филип пред телевизионния канал BFM TV.", "date": "2017.06.20", "title": "Откриха оръжия в дома на нападателя от \"Шанз-Елизе\""}
{"url": "http://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B8-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%B0%D0%BC%D0%B8%D1%88%D0%B5%D0%B2-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%BE-%D0%BE%D1%82-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D1%81%D0%B8-news668508.html", "text": "Народният представител от ГЕРБ Димитър Гамишев доброволно ще се откаже от имунитета си, който днес беше поискан от главния прокурор Сотир Цацаров. Гамишев ще внесе в сряда заявление до ръководството на Народното събрание, с което изразява съгласието си да бъде снет депутатския му имунитет. Гамишев е подсъдим заради причиняване смъртта на пешеходец при шофиране с превишена скорост в Благоевградска област. Припомняме, че главният прокурор Сотир Цацаров поиска имунитета и на Манол Генов от БСП. Минути по-късно социалистът обяви, че доброволно ще се откаже от него.", "date": "2017.06.20", "title": "Бърза реакция! И Димитър Гамишев се отказва доброволно от имунитета си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%BF%D1%80%D0%B5%D0%BA%D0%B0%D0%BB%D1%8F%D0%B2%D0%B0-%D1%81%D1%8A%D1%81-%D1%81%D0%BB%D0%B0%D0%B4%D0%BA%D0%BE%D1%82%D0%BE---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BA%D1%80%D0%B8%D0%B5-%D0%BA%D0%BE%D1%80%D0%B5%D0%BC%D0%B0-%D0%B2-news668427.html", "text": "Деси Слава изобщо не си нагала хранителен режим и си похапва здраво, откакто е бременна. Миналата седмица папараците на \"Жълтите новини\" - светското предаване на ПИК TV, засякоха звездата пред апартамента й в столичния кв. \"Лозенец\". Меко казано странен бе изборът на дреха, с която се показа, та макар и за кратка квартална разходка. И то в часови диапазон, в който температурите изобщо не бяха най-подходящите за този тип спортен шушляк, който прилича повече на гащеризон за парашутисти. Вместо да се нахрани у дома си, бременната певица тръгна по улиците, хрупайки най-обикновена вафла, с каквито по всяка вероятност я зарежда в неограничени количества бившият й съпруг и настоящ такъв на Галена - производителя на захарни и шоколадови изделия Галин. Апетитът на Деси се е изострил, и дори срещата с нейни близки пред входа й я отказа от заминанието й. Трудната пайнерка се отби в най-близката банка, в която имаше опашка от няколко чакащи да бъдат обслужени клиенти. Но въпреди ясно видимия корем на Деси, никой не й преотстъпи мястото си и тя търпеливо изчака да бъде повикана от служител на банката. Той поне си свърши работата експресно и не размотава още дълго звездната си клиентка, а набързо захранва портфейла й с няколко банкноти. Вече опаричила се, изпълнителката пое по обратния път към жилището си, но очевидно посещението й в банката е било заради пазара в кварталния хранителен магазин. Въпреки състоянието си, Деси Слава изобщо не се жали и излиза с две торби, пълни с покупки. Не е ясно къде е по същото време приятеля й Благой Найденов и защо боксьорът не отменя бъдещата майка на детето му по време на пазара. И макар разстоянието от магазина до входа й да е не повече от 300 метра, разстоянието и товарът измориха певицата и в последните няколко метра тя вече изглеждаше изморена и задъхана. През найлоновата торбичка се видя, че част от покупките са едри домати - вероятно за вечерята, с която малко по-късно домакинята ще посрещна своя възлюбен Благой у дома си, който вече е тяхно семейно гнезденце...", "date": "2017.06.20", "title": "ЕКСКЛУЗИВНО В ПИК ТV! Бременната Деси Слава прекалява със сладкото - звездата крие корема в гащеризон за парашутисти (ПАПАРАШКИ СНИМКИ+ВИДЕО)"}
{"url": "http://pik.bg/in-memoriam-%D0%BF%D0%B0%D0%BD%D1%82%D0%B5%D0%BB%D0%B5%D0%B9-%D0%BF%D0%B0%D1%87%D0%BE%D0%B2---%D0%B8%D0%B4%D0%B5%D0%B0%D0%BB%D0%B8%D1%81%D1%82%D1%8A%D1%82-%D0%BA%D0%BE%D0%B9%D1%82%D0%BE-%D0%BD%D0%B5-%D0%BD%D0%B0%D1%82%D1%80%D1%83%D0%BF%D0%B0-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE-news668480.html", "text": "Последният първи секретар на Окръжния комитет на БКП в Пловдив Пантелей Пачов си отиде през уикенда. 78-годишният известен в близкото минало политик се е застрелял с личния си пистолет в банята, пише \"Марица\". Пачов понесъл тежко диагнозата \"рак на дебелото черво\". Споделял пред близки, че иска да сложи край на живота си. Не желаел да е в тежест на никого. Беше тих и скромен човек, коментират хората от квартала. Тялото на Пачов ще бъде кремирано и положено в урна. Пантелей Пачов е уважаван и от съпартийци, и от идейни опоненти. Идеалист, скромен човек, който не парадира със заслуги.  Пачов не натрупал пари и имоти в годините на прехода, за разлика от други червени функционери. Роден е на 24 февруари 1939 г. в Асеновград в семейството на комунистическия активист Лазар Пачов, осъден на смърт и екзекутиран през 1942 г. Пантелей Пачов е член на БКП от 1964 г. Завършва инженерна физика в Института за стомана и сплави в Москва и през 1967 - 1975 г. е заместник-директор на Завода за пишещи машини „Марица“ в Пловдив. Член е на бюрото на Градския комитет в Пловдив. След това е на работа в апарата на БКП в Пловдив, като през 1984 г. оглавява градския комитет. През 1977 г. завършва АОНСУ. Завръща се в Пловдив, където работи като инструктор в Окръжния комитет на БКП и секретар на Общинския партиен комитет. От 1981 г. е секретар на Окръжния комитет на БКП, отговарящ за организационните въпроси, а от 1984 г. е първи секретар на Общинския комитет на БКП в Пловдив. От 1981 г. е кандидат-член, а от 1986 г. - член на Централния комитет на БКП. На 16 ноември 1989 г. е избран и за член на Политбюро и остава на този пост до края на януари следващата година. Той е един от подкрепилите преврата срещу Тодор Живков през ноември 1989 г. На 26 ноември 1989 г. Пачов лично излиза пред демонстрантите на първия в Пловдив митинг срещу БКП и успява да спре разрастването на напрежението и призивите за атакуване на Партийния дом. Пачов буквално спасява Пловдив от кръвопролитие - връща се пред кипящото множество, жадно за справедливост и нови думи. До 1 часа след полунощ Пачов стои и слуша какво говори народът! Като близък личен приятел на архитекта на перестройката Михаил Горбачов (бъдещите им съпруги Етел и Раиса делели една стая в студентското общежитие), Пачов е посредничел в деликатни мисии - разведряването на отношенията между младия съветски лидер и българския Първи Тодор Живков. Изпратен е от правителството на Андрей Луканов за български представител в комисията по закриване на Съвета за икономическа взаимопомощ (СИВ) на страните от Варшавския договор. Пенсионира се след края на мисията.", "date": "2017.06.20", "title": "In Memoriam: Пантелей Пачов - идеалистът, който не натрупа богатство"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B4%D0%B5%D0%B2%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BC%D0%BD%D0%BE%D0%B3%D0%BE-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news668495.html", "text": "Най-малко девет души са загинали при нов самоубийствен атентат в сомалийската столица Могадишу, предава AFP, цитирана от Фокус . Отговорност за нападението поеха членовете на свързаната с „Ал Кайда“ групировка „Аш Шабаб“. „Експлозията уби много хора… бе потвърдено за деветима и два пъти повече ранени“, заяви за агенцията източник от местните сили за сигурност.", "date": "2017.06.20", "title": "ЗВЕРСТВО! Девет загинали и много ранени при атентат в Сомалия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81%D1%8A%D1%81-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-news668410.html", "text": "След срещата си с българския министър-председател Бойко Борисов премиерът на Македония Зоран Заев разговаря и с президента Руен Радев. Той пристигна в президенството, където бе посрещнат от държавния глава и двамата ще разговарят заедно с екипите си. Както първо ПИ съобщи по-рано днес Заев се поклони и поднесе цветя пред паметника на цар Самуил в София, заедно с премиера Бойко Борисов, а утре ще се срещне и с лидера на БСП Корнелия Нинова.", "date": "2017.06.20", "title": "ПЪРВО В ПИК! Президентът Румен Радев се среща със Зоран Заев"}
{"url": "http://pik.bg/%D1%88%D0%BE%D0%BA-%D0%BC%D1%8A%D0%B6-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%BB%D0%BE%D0%BA%D0%B2%D0%B0-%D0%BF%D1%80%D0%B5%D0%B4-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D0%B8-%D0%BA%D1%8A%D1%89%D0%B0-news668497.html", "text": "Следователи от руския град Каменки изясняват причините за смъртта на местен жител, който се удавил... в локва пред собствения си дом. Както съобщават местните медии, 50-годишният мъж се опитал да прескочи локвата, паднал и се удавил. Според разследващите локвата била дълбока около 5 метра. Мъжът паднал в нея и не успял да излезе на повърхността. По случая е образувано досъдебно производство.", "date": "2017.06.20", "title": "ШОК! Мъж се удави в локва пред собствената си къща "}
{"url": "http://pik.bg/%D0%BD%D0%B0%D0%B4%D0%BD%D0%B8%D0%BA%D0%BD%D0%B5%D1%82%D0%B5-%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B8%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%B8-%D0%BA%D0%B0%D1%80%D1%82%D0%B0-%D0%B8-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D0%B8-%D0%BE%D1%87%D0%B0%D0%BA%D0%B2%D0%B0-news668465.html", "text": "Това гледане наистина работи! Трябва просто да изберете картата, която най-много ви харесва и да прочетете предсказанието... Всичко ще започне да се сбъдва. Опитайте! На хората винаги им е любопитно да надзърнат в бъдещето си, интересно ни е какво ни очаква, можем ли да повлияем на събитията... Днес ви предлагаме един чудесен тест, който ще ви разкрие вашето бъдеще, пише \"Уомън хотнюз\". Трябва просто да изберете една от картите и да прочетете предсказанието за нея. Разбира се всички сами градим щастието си в настоящето и никой не ви задължава да вярвате на това гледане. Но ви съветваме да се вслушате в получените съвети. Ако сте избрали карта №1, значи много скоро ще имате успешен период, през който не се предвиждат никакви проблеми и трудности. Ако все пак такива се появят на хоризонта, не им обръщайте внимание, защото те не могат да помрачат живота ви и да доведат до сериозни последици. Всичко ще стане така, както искате. Най-важното е да не забравяте да мислите позитивно и да вярвате, че ви очакват хубави неща! Ако сте избрали карта №2, трябва да знаете, че всичко, с което се захванете тази година, трябва да бъде направено лично от вас, ако искате да приключи успешно. Не разчитайте на външна помощ, макар че ще получавате нееднократно предложения за подкрепа. Просто се посветете на интересуващите ви задачи с цялата си душа, бъдете по-внимателни и отговорни от всякога. Заслужава си. Не бива да се отнасяте лекомислено към събитията в живота си, но не забравяйте да ограничавате намесата на странични хора в тях. Успокойте се и действайте винаги така, както ви подсказва интуицията ви. Ако сте избрали карта №3, можем да ви зарадваме – скоро ще се почувствате на върха. Всичко ще се оправи, причините за вашите тревоги ще изчезнат. Ще усетите, че най-сетне сте постигнали онова, към което сте се стремили. Във всички случаи имате правото да бъдете доволни от себе си и да си починете. Постарайте се да се заобиколите с хора, които са искрени с вас и ви желаят доброто, просто защото вие сте ВИЕ. Само тогава ще можете да получите от съдбата всички блага, които тя е готова да ви предостави. Ако сте избрали карта №4, можем да ви съобщим, че благодарение на остроумието, пъргавостта и рационализма си ще можете да напреднете значително по пътя към целта си. Всичко, което сте искали или ще поискате занапред, може да се осъществи. Само че избягвайте излишната самонадеяност, не надценявайте възможностите си! Дори и при наличието на огромен талант човек не може да постигне всичко. Ако можете да се обърнете за съвет към компетентен човек, който да ви помогне, смело се възползвайте от помощта му.", "date": "2017.06.20", "title": "Надникнете в бъдещето! Изберете си карта и разберете какво ви очаква  "}
{"url": "http://pik.bg/%D0%BC%D0%B5%D0%BB%D0%B5-%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81-%D0%B2%D0%BE%D0%B4%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news668537.html", "text": "Цистерна, пълна с вода, се заби в жилищна кооперация във варненския квартал \"Бриз\". Тежкотоварното возило е разрушило външното стълбище, по което се влиза в сградата, и само по щастлива случайност няма пострадали хора. Повредени са част от първия етаж на кооперацията и оградата, съобщава БНТ. Инцидентът е станал около обяд. Шофьорът на цистерната, която е собственост на голяма строителна фирма във Варна, решил да потегли, но спирачките му отказали. Тежкотоварният автомобил тръгнал назад и се забил в жилищната кооперация. Шофьорът се е отървал само с уплаха. Живеещите в кооперацията са притеснени, защото покрай тях минава целият трафик към квартал \"Бриз\". Пешеходците, които се движат по пътя, казват, че рискуват живота си, защото няма тротоар. Цистерна, пълна с вода, се заби в жилищна кооперация във варненския квартал \"Бриз\". Тежкотоварното возило е разрушило външното стълбище, по което се влиза в сградата, и само по щастлива случайност няма пострадали хора. Повредени са част от първия етаж на кооперацията и оградата, съобщава БНТ. Инцидентът е станал около обяд. Шофьорът на цистерната, която е собственост на голяма строителна фирма във Варна, решил да потегли, но спирачките му отказали. Тежкотоварният автомобил тръгнал назад и се забил в жилищната кооперация. Шофьорът се е отървал само с уплаха. Живеещите в кооперацията са притеснени, защото покрай тях минава целият трафик към квартал \"Бриз\". Пешеходците, които се движат по пътя, казват, че рискуват живота си, защото няма тротоар.", "date": "2017.06.20", "title": "МЕЛЕ! Цистерна с вода се заби в жилищна сграда във Варна"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%84%D0%B0%D1%80%D1%8C%D0%BE%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-%D1%81%D0%B5-%D0%BA%D1%8A%D0%BF%D1%8F%D1%82-%D0%B2-%D0%BC%D0%BE%D1%80%D0%B5-%D0%BE%D1%82-%D0%BA%D1%80%D1%8A%D0%B2-%D1%81%D0%BD%D0%B8%D0%BC%D0%BA%D0%B0-18-news668514.html", "text": "Жителите на Фарьорските острови (разположени между Шотландия и Исландия) започнаха масов лов на китове. Както съобщава \"Индипендънт\", в периода на миграция морските бозайници се приближават много близо до брега, от което бързат да се възползват местните жители. Китоловците ги изблъскват към плитчините, където безпомощните животни стават лесна плячка. Убитите китове биват измъкнати на брега, където ги разфасоват. Въпреки че за едно лято биват убити хиляди китове, това не е забранено от местните закони и се смята за местна традиция. Против жестокото убийство на огромните бозайници въстават природозащитници, които твърдят, че повечето животни са убити не заради ценното им месо, а за забава. \"Китовете и делфините са много умни същества и усещат болка и страх точно като нас\", твърдят активистите.", "date": "2017.06.20", "title": "ЖЕСТОКО! Жители на Фарьорските острови се къпят в море от кръв (СНИМКА 18+)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%BD%D0%B0-%D0%BA%D0%B0%D0%BA%D1%8A%D0%B2-%D0%B5%D0%B7%D0%B8%D0%BA-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D0%BD-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-news668515.html", "text": "След днешната среща между министър-председателите на България и Македония, Бойко Борисов и Зоран Заев, стана ясно, че в началото на август двете съседни държави ще подпишат Договор за добросъседство. На какъв език обаче ще бъде изготвен документът? Това е въпрос, който на този етап остава отворен, коментира македонската информационна агенция Макфакс. България е първата държава, признала Република Македония, но не и съществуването на македонска нация и македонски език. Официална София стои зад тезата, че македонският език представлява регионална форма на българския език, базиран на българския диалект. Пробив по отношение на преговорите за езика е постигнат през 1999 г., когато тогавашният премиер Иван Костов призна правото на Македония да си служи с официалния език. По правило обаче формулировката, която България използва за македонския език, е \"официален държавен език\" или \"официален език на държавата\". С оглед на тези обстоятелства Зоран Заев не бе изненадан от въпроса на представителите на македонските медии дали договорът между двете страни ще бъде подписан на македонски, български или „на някакъв друг език“. „Има думи, които биха могли да имат различно тълкуване. Ние, като държава, първи признахме Република Македония. В Конституцията на Република Македония е казано какъв език има тази държава. Съответно, договорът трябва да бъде подписан на езика, описан в нейната конституция. Затова сега смятам, че когато външните министри за последен път прегледат документа, тогава с премиера и останалите колеги ще вземем решение\", отговори българският министър-председател. Думите на Борисов може да се изтълкуват като сигнали в две посоки. Първо, че България и в бъдеще ще защитава позицията на непризнаване на македонския език. Борисов внимателно избираше думите и не използва нито веднъж \"македонски език\", цитира Фокус. От друга страна, той посочи възможността след окончателното разглеждане на документа да бъде взето някакво решение. Това би могло да означава решаване на езиковия спор и признаване на македонския език - безпрецедентен исторически ход в двустранните отношения.", "date": "2017.06.20", "title": "Македонските медии: На какъв език ще бъде подписан договорът за добросъседство?"}
{"url": "http://pik.bg/%D0%BD%D1%81%D0%B8-%D0%BE%D1%82%D1%87%D0%B5%D1%82%D0%B5-%D1%81%D0%BF%D0%B0%D0%B4-%D0%B2-%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D1%81%D1%82%D0%BD%D0%B8%D1%86%D0%B8-%D0%B8-%D0%BA%D0%BD%D0%B8%D0%B3%D0%B8-%D1%83-%D0%BD%D0%B0%D1%81-news668512.html", "text": "Броят на издадените книги и брошури за миналата година се понижава със 790 (8,5%), а средният тираж се увеличава от 526 през 2015 г. на 528 през 2016 г., или с 0,4%, съобщават от НСИ. Най-много издания има в художествената литература за възрастни - 2607 заглавия, следвана от научна литература - 1638 заглавия, учебна литература - 1522 заглавия, популярна литература - 1239 заглавия, литература за деца и юноши - 1020. В същото време има спад при периодичните издания. За миналата година са издадени 262 вестника с годишен тираж 229 008 хил., като спрямо предходната година издадените вестници намаляват с 21 (7,4 на сто), а тиражът - с 38 338 хил. (14,3 на сто), съобщава НСИ. Издадени са 44 всекидневника, съставящи 16,8 на сто от заглавията на всички издавани вестници, в тираж 135 578 хиляди. Вестниците, излизащи 2 - 3 пъти седмично, са 15 (5,7 на сто от всички издавани вестници) в тираж 4 824 хиляди. Вестниците, излизащи един път седмично, са 111 (42,4 на сто) в тираж 85 831 хиляди, излизащите по-малко от един път седмично са 92 (35,1 на сто) в тираж 2 775 хиляди. Почти 97 на сто (254 заглавия) са на български език, а чуждоезичните са осем - четири на турски, два на руски и по един на английски и немски език. Най-голям брой вестници са издавани в София - 126 заглавия, или 48,1 на сто от всички издадени в страната.", "date": "2017.06.20", "title": "НСИ отчете спад в издаването на вестници и книги у нас"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D0%BB%D0%B0%D1%88%D0%B8-%D1%81-%D0%BD%D0%BE%D0%B2-%D0%B7%D0%B2%D1%8F%D1%80-%D0%B0%D0%B2%D1%82%D0%BE%D0%BC%D0%B0%D1%82-%E2%80%9E%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%BE%D0%B2%E2%80%9D-%D0%B0%D0%BA-12-%D0%BF%D1%80%D0%B5%D0%BC%D0%B8%D0%BD%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%B2%D0%BE%D0%B9%D1%81%D0%BA%D0%BE%D0%B2%D0%B8%D1%82%D0%B5-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-news668506.html", "text": "Новият автомат „Калашников” АК 12 е премина успешно изпитанията по войсковатa експлоатация, съобщава ТАСС, като се позовава на информация от производителя „Калашников”. От пресслужбата допълват, че АК 12 върви в комплект с екипировка „Воин” и се планира да влезе на въоръжение в армията в качеството си на основно далекобойно средство. Решението за въоръжение на армията с АК 12 е взето през 2015 г.", "date": "2017.06.20", "title": "Русия плаши с нов звяр! Автомат „Калашников” АК 12 премина успешно войсковите изпитания"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%83%D1%80%D1%87%D0%B8%D0%BD-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB-10-%D0%B5%D0%B2%D1%80%D0%BE-%D0%BF%D0%BE%D0%B4%D0%BA%D1%83%D0%BF-%D0%BD%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D0%B8-news668513.html", "text": "Турски шофьор на микробус е арестуван, след като опитал да подкупи полицаи. Това съобщиха от областната дирекция на МВР в крайдунавския град. Полицейските служители спрели вчера за проверка микробус с турска регистрация на пътя Русе-Бяла, тъй като шофьорът му извършил нарушение. Водачът бил поканен до патрулния автомобил да предостави документите си за самоличност. Когато шофьорът приближил, отказал да предостави документите си, като през отворения прозорец на вратата на полицейската кола хвърлил две банкноти от по 5 евро. По случая е образувано бързо производство, а водачът на микробуса е задържан за 24 часа в ареста.", "date": "2017.06.20", "title": "ГРЕДА! Арестуваха турчин, предложил 10 евро подкуп на катаджии"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-%D0%B7%D0%B0%D0%BF%D0%BE%D1%87%D0%B2%D0%B0-%D0%BE%D1%82-%D1%83%D1%82%D1%80%D0%B5-news668521.html", "text": "Подготовката за монтиране на строителна ограда за изпълнение на строително-ремонтните работи на площад \"България\" пред сградата на НДК започва от утре, съобщиха от пресцентъра на Столична община. Миналата година отделихме тази зона от проекта за ремонта на парка на НДК, заради необходимост от изграждане на цялостна хидроизолация, обясни кметът Йорданка Фандъкова. В ремонта ще бъдат инвестирани около 5 млн. лева. Ще бъде направена цялостна хидроизолация и ще бъдат монтирани гранитни плочи в два нюанса, така че да се запази вида на парка. Ще се оформят и стъпала около централния фонтан, ще се реконструират парапетите и бетоновия борд при подлезите. Срокът за завършване на ремонта е до края на годината, но се очаква да приключи по-рано - до есента.", "date": "2017.06.20", "title": "Ремонтът на площада пред НДК започва от утре  "}
{"url": "http://pik.bg/%D0%B0%D0%BF%D0%B5%D1%82%D0%B8%D1%82%D0%BD%D0%B8-%D0%B1%D0%B0%D0%BC%D0%B1%D0%B8%D0%BD%D0%B8-%D0%B2-%D0%BA%D0%BB%D1%83%D0%B1-33-%D0%BD%D0%B0-%D1%80%D0%B5%D1%82%D1%80%D0%BE-%D0%BF%D0%B0%D1%80%D1%82%D0%B8%D1%82%D0%BE-%D0%BD%D0%B0-%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D1%81%D0%BD%D0%B8%D0%BC%D0%BA%D0%B8-news668489.html", "text": "Супер парти в \"Клуб 33\" очарова стотиците младежи, избрали началото на седмицата за разпускане и забавление. Сърцето на Студентски град отново доказа, че е най-хитовото столично заведение. Любителите на купона избраха да празнуват с диджей Теди Джорджо, който пък всеки понеделник срещу вторник доказва, че ретро поп фолкът не е забравен и припомни едни от най-големите хитове. В най-актуалното заведение меломаните се наслаждаваха на най-обичаните рефрени и усмивките не слязоха от лицата им цяла вечер. Освен, че вдигна настроението от пулта, Теди Джорджо не отказа и снимки със своите почитатели. Поздравите валяха за всички до зори, но най-много отнесе рожденикът, който изненада компанията си с атрактивна торта в лилаво. От сцената а петитни бамбини и горещи танцьори разпалиха въображението на купонджиите. Купоните в най-якия клуб продължават и през тази седмицата. Следващата гост-звезда утре вечер е Емануела, в четвъртък е ред на Преслава, а в неделя сцената ще превземе секси изкушението Теди Александрова.", "date": "2017.06.20", "title": "Апетитни бамбини в \"Клуб 33\" на ретро партито на Теди Джорджо (СНИМКИ)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D0%BF%D0%B5%D1%82%D1%80%D0%B8%D1%87-%D0%B0%D0%BD%D1%82%D0%B8%D0%BC%D0%B0%D1%84%D0%B8%D0%BE%D1%82%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D1%80%D0%BE%D0%BC%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-news668493.html", "text": "Антимафиоти окупираха ромския квартал на Петрич, като маскирани започнаха тараш по определени къщи. Показно бяха извадени от дома им баща и син, а други двама са задържани пред един от хотелите в града. Според първоначалната информация антимафиотите действат по получен сигнал. ОЧАКВАЙТЕ ПОДРОБНОСТИ", "date": "2017.06.20", "title": "АКЦИЯ В ПЕТРИЧ! Антимафиоти окупираха ромския квартал!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D1%85%D0%B0%D0%BE%D1%81%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%81-%D0%B3%D0%BE%D1%80%D0%B5%D1%89%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D0%B4-news668532.html", "text": "Скандалът с миенето на централните софийски улици придоби нова развръзка. . Медията ни потърси за коментар Столична община и Столичен инспекторат, но оттам ни заявиха, че на нашите въпроси може да бъде отговорено единствено писмено . Агенция ПИК изпрати своите въпроси до общината и инспектората и днес, 24 часа по-късно, получихме и официалното становище по казуса с миенето на улиците и образувалите се задръствания в час пик през работен ден. Ето какво заявиха от Столичния инспекторат пред ПИК.", "date": "2017.06.20", "title": "ИЗВЪНРЕДНО ЗА ХАОСА В СОФИЯ! Столична община с горещи отговори пред ПИК за задръстванията (ДОКУМЕНТ)"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D1%88%D1%83%D0%BC%D0%B5%D0%BD%D1%81%D0%BA%D0%B8-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BC%D0%BB%D0%B0%D1%82%D0%B8%D0%BB-%D1%85%D0%BE%D1%80%D0%B0-%D0%BD%D0%B0%D1%80%D0%B5%D0%B4-%D0%B2%D0%BB%D0%B8%D0%B7%D0%B0-%D0%B2-%D1%81%D1%8A%D0%B4%D0%B0-news668470.html", "text": "24-годишният шуменец Николай Н. е предаден на съд по обвинителен акт на Районната прокуратура в Шумен по две обвинения – за причиняване на средна и лека телесна повреда на двама мъже по хулигански и ксенофобски подбуди. Това съобщиха от пресцентъра на Апелативна прокуратура-Варна. В периода от 7 януари до 29 януари 2016 г. подсъдимият Николай срещнал няколко пъти непознатия за него Ст. Д. Още при първата случайна среща той бил подразнен, че непознатият го загледал, въпреки обясненията му, че се е припознал. След няколко дни последвала отново случайна среща между двамата в търговски обект в Шумен. Без да каже нищо, Николай ударил няколко пъти нарочения от него Ст.Д. Той паднал върху стъклената витрина на магазина, която се счупила. С удари Николай изхвърлил пострадалия на улицата. От побоя мъжът получил счупване на носни кости. В края на януари 2016 г. подсъдимият видял жертвата си на автобусна спирка в града. С удар в окото Ст. Д. бил съборен на земята. Придружаващите побойника двама мъже ритали падналия на земята шуменец, който подал сигнал на спешния телефон 112, след като нападателите му си тръгнали. На 30 юли 2016 г. в градската градина на Шумен Николай Н. нападнал разхождащ се по алеите чужденец, който му предложил листовка по повод конгрес на „Свидетели на Йехова“. С ритник в главата 24-годишният подсъдим ударил жертвата си, който останал неподвижен на земята и в кръв. На пострадалия се притекли на помощ двама полицаи, които видели инцидента, но Николай успял да избяга от местопроизшествието. Съдебномедицинските експертизи на двамата пострадали от агресията на побойника доказват, че нанесените от него телесни повреди са средна и лека. Причина за извършване на престъпленията според обвинението са грубото незачитане на физическата неприкосновеност на личността, закона и правовия ред. Предстои делото срещу 24-годишния Николай Н. да бъде насрочено за разглеждане в Шуменския районен съд.", "date": "2017.06.20", "title": "СПОРЕД ЗАКОНА! Шуменски рецидивист, млатил хора наред, влиза в съда"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D0%B0%D0%B5%D0%B2-%D1%81%D0%B5-%D0%BF%D0%BE%D0%BA%D0%BB%D0%BE%D0%BD%D0%B8%D1%85%D0%B0-%D0%BF%D1%80%D0%B5%D0%B4-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D1%86%D0%B0%D1%80-%D1%81%D0%B0%D0%BC%D1%83%D0%B8%D0%BB-news668494.html", "text": "Премиерът Бойко Борисов и македонският му колега Зоран Заев отидоха да се поклонят на паметника на цар Самуил в София. По-рано двамата се срещнаха в Министерски съвет и взеха решение текстът на договора за добросъседство между България и Македония да бъде подписан на 2 август, както първо ПИК съобщи (ВИЖТЕ В \"ОЩЕ ПО ТЕМАТА\").", "date": "2017.06.20", "title": "ИЗВЪНРЕДНО В ПИК! Историческо: Борисов и Заев се поклониха пред паметника на цар Самуил"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%8F%D0%B7%D0%B4%D0%B5%D0%BB-%D0%BA%D0%BE%D0%BD-%D0%BA%D0%B0%D1%82%D0%BE-%D0%B2%D0%B8%D0%BD%D0%B5%D1%82%D1%83---%D0%B8%D1%81%D0%BA%D0%B0%D0%BB-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%B2-%D0%BC%D0%B0%D0%BD%D0%B4%D1%80%D0%B0-%D0%B8%D0%B3%D1%80%D0%B0%D0%B5%D0%BB-%D0%B1%D0%B0%D1%81-news668105.html", "text": "Роденият на 18 юни 1963 г. Румен Радев прекарва детските си години в село Славяново. Родителите му, вече пенсионери, живеят там и днес. Като малък настоящият държавен глава помагал сърцато в домашната работа, но най-горд се чувствал, когато в първи клас му поверили грижата за коня. Яздел го без седло, досущ като Винету, и го водел на 1-2 км от селото на паша. Лудеел на свобода в гората и край реката, а първата му детска мечта била да стане рибар. Баща му Георги го учел на тънкостите с въдицата, но риболовът бързо му омръзнал. След това му се приискало да стане бригадир в ТКЗС-то, защото в селото им често идвал чичко с чанта, който му се струвал респектиращ. Най-пламенната му детска мечта обаче била да стане служител в селската мандра. „Беше на края на селото и когато минех покрай нея, мандраджията, много добър човек, ни гощаваше с истинско прясно сирене. Показваше ни как се прави и всичко ми изглеждаше като магия“, спомня си президентът. В трети клас обаче рязко променил намерението си, защото в ръцете му попаднала книгата „33 стъпала към небето“. Купил я от подвижна книжарница, помещаваща се в автобус, а понеже нямал пари в себе си, тичал на спринт до дома, за да вземе. Веднага започнал да се готви за пилотския изпит и не му било трудно, понеже математиката му вървяла. Когато бил в 4. клас, семейството му се преместило в Хасково и Румен учил в ОУ „Иван Рилски“. След това, повлиян от сестра си Лозана, влязъл в немската гимназия. Изкарал само една година и решил да се премести в математическата. Паралелно с аритметиката и геометрията Радев наблягал и на спорта. Тренирал баскетбол и бокс. Още като ученик бягал от къщи, за да кара безмоторен самолет и да скача с парашут в Стара Загора. И днес, запитани коя е най-голямата му беля, родителите му са единодушни – когато се записал зад гърба им в авиаторското училище в Долна Митрополия.", "date": "2017.06.20", "title": "САМО В ПИК И \"РЕТРО\"! Румен Радев яздел кон като Винету - искал да работи в мандра, играел баскетбол и бокс (УНИКАЛНИ СНИМКИ)"}
{"url": "http://pik.bg/%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D1%80%D0%BE%D0%BC%D0%B8-%D0%BF%D1%80%D0%B8%D1%87%D0%B0%D0%BA%D0%B2%D0%B0%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D1%81-%D0%B1%D1%80%D0%B0%D0%B4%D0%B2%D0%B8---%D0%BC%D0%B0%D0%B9%D0%BA%D0%B0-%D0%BD%D0%B0-6-%D0%B4%D0%B5%D1%86%D0%B0-%D0%BF%D1%80%D0%B5%D0%B1%D0%B8-%D0%B4%D1%8A%D1%80%D0%B6%D0%B0%D0%B2%D0%B5%D0%BD--news668368.html", "text": "Вълна от недоволство се надигна сред социалните работници в Бургас, след като тяхна колега беше бита по време на работа. Служителката беше нападната на работното си място от жена, на която казала, че не може да получи социална помощ, съобщава Би Ти Ви. Битата се страхува. Има изместване на челюстта и синини по тялото. \"Влетя в стаята, където ме грабна за косата и започна да ме дърпа, да ме скубе.\", спомня си тя. Причината за нападението са 250 лева, взети като социална помощ, които агресивната ромка трябвало да върне. Не става дума за лично отношение към майката, процедурата е такава: \"След като детето е направило три последователни отсъствия семейната помощ се прекратява за срок от една година, а получената еднократна помощ трябва да я върне\". Жената, която напада социалната работничка, е 25-годишната Иванка Филипова, майка на 6 деца. След нападението е задържана е за 24 часа в полицията и освободена. Разговорът с майка й започва агресивно. \"И аз ще събера подписи срещу нея, защото и на мен така направи, не ми взе молбата и аз съм лишена, сега работя частно.\", заканва се Стоянка Филипова. Последното новородено е дадено в дом за отглеждане, нито едно от другите 5 деца не посещава училище. \"Тя знае много хубаво, че Иванка не е женена и си изгледа децата така, с какво право доход иска?! От мене е по-учена, по-образована, доход иска!\", възмущава се бабата. Ромското семейство все пак е готово да обяви примирие: \"Ванчето й се извинява, за туй дето двете жени се сбиха и туй няма да се повтори, няма да се повтори и ще се забрави, да се върне тя на работа и Ванчето да си гледа децата.\" В същото време социалните работници в Бургас се вдигат на протест в защита на колегата си. Твърдят, че това не е изолиран инцидент. Разказват за чупене на стъкла, за причакване с брадви и непрестанни вербални заплахи. \"Задължително трябва да работим на гише, да бъдем обезопасени, да разполагаме с паник бутон и евентуално, тъй като нашата работа е свързана пряко с ходене на терен, евентуално да ни се осигури полицейска закрила.\", предлага Таня Симеонова. При всеки инцидент виновен излиза социалният работник. Причината – не е намерил правилния подход.", "date": "2017.06.20", "title": "СТАВА СТРАШНО! Роми причакват социални работници с брадви - майка на 6 деца преби държавен служител"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81%D1%8A%D1%81-%D0%B7%D0%B0%D0%B5%D0%B2-%D0%BF%D0%BE-%D0%B1%D0%BB%D0%B8%D0%B7%D1%8A%D0%BA-%D0%BD%D0%B0%D1%80%D0%BE%D0%B4-%D0%BD%D1%8F%D0%BC%D0%B0%D0%BC%D0%B5-%D0%B0%D0%BA%D0%BE-%D1%81%D0%B5-%D0%BF%D0%BE%D0%B4%D0%B4%D0%B0-news668405.html", "text": "\"Днес на двустранните срещи които имахме, отворихме нови перспективи за нашите приятелство. Днес разговаряхме за помощта и подкрепата, която България може да ни даде за интеграцията и подписването на договора за добросъседство и сътрудничество между нашите две страни.\" Това заяви премиерът на Македония Зоран Заев след срещата с Бойко Борисов. Зоран Заев заяви, че заедно ще празнуват Илинден в Македония, когато Борисов ще отиде в съседната страна и ще се поклони пред паметника на общата ни история. \"Чрез кабинетите на премиерите и кметовете да дадем имена на улици на нашите две страни, ни е на Жельо Желев, а вие на Борис Трайковски\", допълни Заев. Той допълни, че е поискал помощ от страна ти по отношение на проектите, тъй като страната ни е пример за усвояване на европейските проекти. Борисов се обърна към колегата си, като го поздрави за овладяването на кризата в страната. \"Македония има исторически шанс гражданите да се чувстват спокойни по пътя си към НАТО и ЕС. Аз му благодаря за това, че когато се чухме покрай атаката в парламента, той заяви, че ще дойде у нас и уважавам хората, които си държат на думата\", заяви Борисов. Министър-председателят на България увери своя колега, че ще направи всичко възможно пред европейските лидери, за да може съседната ни държава да се интегрира, а това става чрез изграждане на жп линия и магистрали. \"Чест ще бъде за двете столици да именуват улици на президентите\", заяви Борисов. Премиерът на България заяви, че има много държави в Европа, които честват заедно общата си история и за това ще почетат заедно паметника на Цар Самуил, както и Кирил и Методи. \"Това трябва да е повод за радост, а не за раздори. Знаете, че опозицията само дебне, за това след като той поема този риск, аз ще отида на 2 август да честваме заедно Илинден\", допълни Борисов. Той изрази увереност, че на 2 август договора между двете страни ще бъде факт, а по него ще работят всички министри. От Министерски съвет Зоран Заев се обърна и към колегите си в Гърция, като поиска помощ и подкрепа и от тях и категорично заяви, че националистическата вълна в Македония е приключила. Борисов от своя страна посъветва колегата си, че пътят към стабилна държава и към ЕС и НАТО е самите те да си помгнат, а от българска страна винаги ще имат подкрепа, но всичко зависи от политическия елит на страната. Борисов подчерта един много тънък момент. \"България е първата държава, която подкрепи независимостта на Република Македония, там в Конституцията ясно е записано на какъв език се пише, така че ако не подпишете договора на този език ще означава да нарушите конституцията си. Има различни историци, които се карат за различни периоди. Имаме общи герои, общи празници, ако искате може да се вкараме в тази тема, има достатъчно остри хора и общонсти и в Македония и в България. Аз съм много добронамерен човек, по-близък народ ние нямаме, знаете, че накарахме и историци от БАН да затворим този договор, което ще даде добър пример на Балканите и ще отворим пътя на Макенодия към НАТО и Европа. Ако се поддадем на националистически чувства не ни очаква нищо добро\", заяви Борисов. На въпрос дали белезите от побоя в парламента още му личат, Борисов с усимвка отговори вместо колегата си, че така изглеждат по-мъжки и показа своя белег. Заев пък допълни, че вече е забравил и има отговорността да бъде премиер на страната, но без опозиция не може. Борисов отправи поздравления към Македонската опозиция и прикани Заев да направи същото към лидера на БСП Корнелия Нинова. Срещи имаше на четири очи, както и пленарни разговори между двете делегации, в които са включени вицепремиерът и министър на външните работи Екатерина Захариева, министрите на културата и на транспорта, информационните технологии и съобщенията Боил Банов и Ивайло Московски, както и посланик Иван Петков, от българска страна, и вицепремиерът по европейските въпроси Буяр Османи, министърът на външните работи Никола Димитров, министърът на транспорта и комуникациите Горан Сугарески, министърът на културата Роберт Алагьозовски и посланик Марян Гьорчев – от македонска страна. В рамките на посещението министър-председателят Зоран Заев ще бъде приет от президента Румен Радев и от председателя на Народното събрание Димитър Главчев.", "date": "2017.06.20", "title": "ПЪРВО В ПИК TV! Премиерът Борисов след срещата със Заев: По-близък народ нямаме, ако се поддадем на националистически чувства, не ни очаква нищо добро (ОБНОВЕНА)"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%E2%80%9E%D0%B4%D0%B8%D0%B2%D0%B5%D1%80%D0%B3%D0%B5%D0%BD%D1%82%D0%B8%E2%80%9C-%D0%BC%D0%B0%D0%B9%D0%BB%D1%81-%D1%82%D0%B5%D0%BB%D1%8A%D1%80-news668455.html", "text": "Актьорът Майлс Телър беше задържан в нетрезво състояние на обществено място, предаде Асошиейтед прес. От полицията в Сан Диего съобщават, че 30-годишният актьор е бил арестуван в неделя сутринта, след като е бил забелязан да се клатушка и пада на улица в града. В понеделник Телър написа в Twitter, че полицията не разполага с доказателства, за да повдигне обвинение срещу него. Говорител на полицията обаче заяви, че актьорът е бил арестуван, след като е отказал доброволно да отиде в център за детоксикация Представител на Майлс Телър не е отговорил на молбата за коментар. Актьорът е познат с ролите си във филмите \"Камшичен удар\", \"Дивергенти\", \"Фантастичната четворка\".", "date": "2017.06.20", "title": "Арестуваха звездата от „Дивергенти“ Майлс Телър"}
{"url": "http://pik.bg/%D1%82%D0%B5%D1%81%D0%BB%D0%B0-%D1%80%D0%B5%D0%B6%D0%B0%D1%82-%D0%BF%D1%80%D0%B8%D0%B5%D0%BC%D0%B0-%D0%B8-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BD%D0%B0%D0%BF%D1%80%D0%B0%D0%B2%D0%BB%D0%B5%D0%BD%D0%B8%D1%8F-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-news668457.html", "text": "Трябва да се намали приема и финансирането по част от професионалните направления във висшето образование. Това каза министърът на образованието Красимир Вълчев на дискусия по темата, организирана от КНСБ. Това са предимно създадените в последните 25 години направления. „Става дума най-вече за професионални направления Икономика, Администрация и управление, както и Туризъм. За повечето позиции там е необходимо средно образование. Ще се стимулира приемът в инженерните професионални направления, а така също и в аграрните и педагогическите, тъй като там има най-голям недостиг на кадри“ посочи просветният министър. Синдикатите изтъкнаха проблеми, свързани със заплащането на преподавателите в университетите. Има сериозна разлика в средните заплати - например 2060 лв. е средното възнаграждение в Икономическия университет във Варна, а 860 лв. е за Минно-геоложкият университет в София. Според КНСБ най-онеправдани са младите асистенти, които средно получават 600-700 лв. месечно. Синдикатите изтъкват, че е необходимо увеличение с поне 20% в началото.", "date": "2017.06.20", "title": "ТЕСЛА! Режат приема и парите за няколко направления в университетите"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8-%D0%B1%D0%B4%D0%B6-%D0%BF%D1%83%D1%81%D0%BA%D0%B0-%D0%B1%D0%B8%D0%BB%D0%B5%D1%82%D0%B8-%D0%BE%D0%BD%D0%BB%D0%B0%D0%B9%D0%BD-news668464.html", "text": "Системата за онлайн билети ще заработи от началото на 2019 г. Това каза по време на брифинг Пламен Пешаров, управител на „Пътнически превози“ в БДЖ, във връзка с европейската нотификация, която след проучване на ЕК разрешава отпускане на държавна помощ за дружеството, съобщава Фокус. „От месец септември стартираме експерименталното внедряване на тази система в някои от големите гари. Като този период ще продължи в един тест, който е свързан и с подбора на технически средства, подготовка на свързаност и в такъв аспект нашата програма е насочена към това в края на тази година срещу Нова година, експерименталното внедряване на тази система да има резултат“, коментира той. По думите му всички оператвни мерки изискват правенето на обществени поръчки по закон, което ще отнеме около 10-12 месеца. Пешаро поясни, че чрез тази система билети ще могат да се издават онлайн, както и на място от самите кондуктори. Той добави, че след от три до пет месеца ще може да се използват постерминали по гарите.", "date": "2017.06.20", "title": "МОДЕРНИ! БДЖ пуска билети онлайн"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BD%D0%BE%D0%B2%D0%B0-%D0%B6%D0%B5%D1%81%D1%82%D0%BE%D0%BA%D0%B0-%D0%B0%D1%82%D0%B0%D0%BA%D0%B0-%D1%83%D0%B4%D1%80%D1%8F-%D0%BC%D0%B5%D0%B9%D0%BB%D0%B0-%D0%BD%D0%B8-%D0%BA%D1%80%D0%B0%D0%B4%D0%B0%D1%82-%D0%BD%D0%B8-%D0%BF%D0%B0%D1%80%D0%BE%D0%BB%D0%B0%D1%82%D0%B0-news668461.html", "text": "Опасни имейли се разпространяват в момента на abv пощата. Според съобщенията, изпратени до всички, пощите са блокирани, докато не се обнови потребителят и паролата му. Когато потребителят реши да отвори линкът се отваря огледален сайт на abv.bg, който веднага краде потребитлеското име и паролата ви, съобщава струмабг. Съветът на специалистите е веднага да изтриете съобщението! В противен случай може да имате проблеми със съдържанието във вашата поща. А ето и отговорът от екипът на abv.bg: АБВ Поща никога не иска паролата, тайния въпрос и отговор или друга конфиденциална информация за потребителите си по имейл. Служебните писма, изпратени от АБВ до нашите потребители по какъвто и да е повод винаги се отличават от останалите писма чрез съответната икона в списъка с писма. Писмо, което претендира, че е изпратено от администрацията на АБВ, но не е маркирано с тази икона, със сигурност е измама. АБВ Поща не изпраща писма до потребителите си съдържащи връзка към Интернет страница на която да въведат настоящите си потребителско име и парола по какъвто и да е повод. Подобни писма са опит за заблуда и водят до фалшиви уеб-страници, копиращи дизайна на оригиналните такива. Съветваме Ви да проявявате повече бдителност когато въвеждате потребителското си име и парола при обстоятелства различни от обичайните. Ако получите такова писмо веднага уведомете екипа на АБВ на адрес support@netinfo.bg или на телефоните посочени на сайта ни.. Поздрави, екипът на АБВ", "date": "2017.06.20", "title": "ОПАСНО! Нова жестока атака удря мейла ни, крадат ни паролата"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BC%D1%8A%D0%B6%D0%B5-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B0%D0%B2%D0%BE%D0%BA%D0%B0%D0%B4%D0%BE-%D0%B7%D0%B0-300-000-%D0%B4%D0%BE%D0%BB%D0%B0%D1%80%D0%B0-news668459.html", "text": "Трима работници от компанията дистрибутор на авокадо \"Мишън Продус\" в Охнард, Калиф бяха осъдени за кражба в особено големи размери, след като се оказа, че в продължение на месеци са правели сделки на черно с екзотичния плод. Според шерифа на област Вентура, 28-годишният Джоузеф Валенцуела, наборът му Карлос Чавес и 30-годишният Рахим Лебланк са успели да се сдобият с над 300 000 долара, крадейки от плантацията авокадото и продавайки го на черния пазар. Сега всеки от тях ще трябва да плати гаранция от 250 000 долара, за да бъде пуснат на свобода. До ареста се стигна, след като президентът на дистрибутора Стив Барнард съобщи, че отделни касетки били откраднати и продадени на дистрибуционен център. В момента една касетка от екзотичния плод, отглеждан в Калифорния, Мексико, Нова Зеландия и Чили, се продава за 50 долара, а пък бройката е около 2,50 долара. В случая, тримата хитреци са намерили страхотна ниша и са продавали отделните касетки много под пазарната им цена - за 20-30 долара. Схемата им е била разкрита от клиенти, които се усъмнили в легалността на продажбите. Счетоводителите на \"Мишън Продус\" също забелязали, че нещо не им излизат сметките и след проверка на записите от охранителните камери се е оказало, че проблемът не е точно в калкулациите. „Приемаме този вид кражби много сериозно! Авокадото е важен продукт и тук, и в Калифорния“, категоричен бе сержант Джон Франчи пред \"Лос Анджелис Таймс\". И това наистина е така. В момента авокадото бележи същински бум в търсенето си в САЩ. Статистиката сочи, че докато през 1989 г. американците са консумирали едва половин килограм авокадо на човек, то днес те консумират над 3 кг. Причината, посочена от по-голямата част ползватели са здравословните ползи от биохимичния му състав. \"Мишън Продус\" е един от най-големите дистрибутори на авокадо в света с филиали в Китай, Канада, Холандия и САЩ. През 2015 г. Калифорния е изнесла авокадо на стойност 25 млн. долара, пише БГНЕС", "date": "2017.06.20", "title": "Трима мъже откраднаха авокадо за 300 000 долара"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B5-%D0%B2-%D1%80%D1%83%D1%81%D0%B8%D1%8F-%D0%BE%D0%B1%D1%81%D1%8A%D0%B6%D0%B4%D0%B0-%D1%81-%D1%88%D0%B5%D1%84%D0%B0-%D0%BD%D0%B0-%E2%80%9E%D1%80%D0%BE%D1%81%D0%B0%D1%82%D0%BE%D0%BC%E2%80%9D-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%80%D0%B5%D0%B0%D0%BA%D1%82%D0%BE%D1%80%D0%B8%D1%82%D0%B5-%D0%B7%D0%B0-%D0%B0%D0%B5%D1%86-%E2%80%9E%D0%B1-news668463.html", "text": "Министърът на енергетиката Теменужка Петкова е в Москва за участие в деветия Международен форум „Атомекспо”, съобщиха от пресцентъра на министерството. По време на посещението си, тя се срещна с генералния директор на „Росатом” Алексей Ликхачов, с когото обсъди възможността за реализация на реакторите и оборудването за АЕЦ „Белене”. Тя изложи плановете на българската страна да отдели пасивите и активите по проекта „Белене“ в отделна проекта компания, която да бъде предложена за приватизация. По думите й, освен с изградена площадка, част от съпътстващата инфраструктура и произведеното оборудване за АЕЦ „Белене“, България разполага и с технически отлично подготвени експерти. В случай, че в рамките на подобна процедура не бъде намерен стратегически инвеститор, разглеждаме и възможността част от оборудването за „Белене“ да се реализира на площадката на 7-ми блок на АЕЦ „Козлодуй“, каза още Петкова. От страна на „Росатом“ бе проявен интерес да участват в евентуална реализация на проекта като строител. В рамките на форума министър Петкова се срещна и с генералния директор на „Русатом сервиз“ и ръководител на проекта за удължаване живота на 5-ти и 6-ти блок на АЕЦ „Козлодуй“ Евгений Салков. Двамата припомниха успешното приключване на дейностите по модернизация на 5-ти блок на АЕЦ „Козлодуй“. Министър Петкова изрази увереност, че съвместната работа между експертите на АЕЦ „Козлодуй“ и на „Росатом“ ще завърши успешно и по отношение на дейностите за удължаване живота на 6-ти блок на българската атомна централа. Дейностите се изпълняват в заложените срокове и обеми, категорична бе Петкова.", "date": "2017.06.20", "title": "Теменужка Петкова е в Русия, обсъжда с шефа на „Росатом” продажбата на реакторите за АЕЦ „Белене”"}
{"url": "http://pik.bg/%D0%BF%D0%B5%D0%BD%D1%87%D0%BE-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-%D0%B8%D0%B7%D0%BC%D0%B5%D1%81%D1%82%D0%B2%D0%B0-%D1%84%D0%B5%D1%80%D0%B4%D0%B8%D0%BD%D0%B0%D0%BD%D0%B4-%D0%BE%D1%82-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BC%D0%B0%D1%80%D0%B0-%D0%B1%D0%B5%D0%BB%D1%87%D0%B5%D0%B2%D0%B0-news668474.html", "text": "Тя е музата на българската поезия, една от най-красивите, начетени и уважавани дами през ХХ век, а той - един от най-великите ни интелектуалци на всички времена. Мара Белчева и Пенчо Славейков са онази двойка, в която любовта и духът са свързани по един удивителен начин, смело опълчващ се срещу хорските предразсъдъци. Белчева остава вдовица на 23 години, след като съпругът й Христо Белчев – финансов министър в правителството на Стамболов, е убит. Красивата вдовица, която получава образованието си във Виена, знае няколко езика и се интересува от поезия и изкуство. Тя се превръща във фаворитка в двора на Фердинанд, където е придворна дама на княгиня Клементина. След смъртта на съпруга си тя е ухажвана от най-видните мъже по онова време, включително и от самия княз Фердинанд. Увлечението на княза по младата красавица е толкова силно, че той дори поръчва да направят гипсова отливка на ръката й, която държи на нощното си шкафче, гали и целува. Всички от двора благоговеят пред обаятелната Мара Белчева, но тя не се чувства щастлива и на място в княжеското обкръжение. Нежната интелектуалка споделя пред познати, че е изключително самотна и изгубена, напълно отвратена от клюките и празнодумието, с които се откроявали аристократичните среди. Мара Белчева успява да намери себе си и призванието си чак когато среща любовта на живота си - Пенчо Славейков, най-големия поет и интелектуалец в новата ни история. Той е единственият български творец, стигнал до прага на Нобеловата награда за литература. Съдбовната среща между двамата се състои две години след смъртта на съпруга на Белчева, а именно през 1903-та, когато роднина на Мара довежда Пенчо Славейков на гости в дома й. От този ден двамата са неразделни. Любовта между тях е силна, страстна и влияеща изключително благотворно и на двамата. Неусетно те се превръщат в най-верните приятели. Той я запознава с най-големите интелектуалци от онова време, насърчава я да пише и превежда, тя пък неотлъчно бди над него като орлица и буквално го боготвори. Въпреки физическия му недъг вследствие на премръзване за Мара Славейков е най-изключителният човек във всяко едно друго отношение. Това личи и в писмата на красавицата, в които тя с обич заявява, че цялата пъргавост от краката на поета е отишла в главата му. Любовта на Мара Белчева действа изключително продуктивно на автора и след срещата му с нея творчеството му разцъфва. Красавицата е най-голямата муза на поета и той я възпява в няколко свои произведения, включително в „Островът на блажените“. В антологията тя присъства под името Силва Мара – по аналогия с родния й град Севлиево и първото й име. В „измислената“ биография на Силва доста от фактите съвпадат с тези от живота на Мара Белчева, но не и това, че е имала втори брак - с известен поет. Несъмнено чрез този малък детайл Славейков, определян от съвременниците си като сприхав особняк, публично се обяснява в любов на Мара и категорично заявява през обществото силата на своите чувства и сериозността на намеренията, които има към Белчева. Каква е истинската история на любовта им обаче?  На 10 юли 1911 г. министърът на просвещението Стефан Бобчев  уволнява Славейков от поста директор на Народната библиотека и го назначава уредник на училищния музей при Министерството на народното просвещение. Поетът се отказва от длъжността и заминава за чужбина. Преди да отпътува, ръководи събрание, на което се учредява клон на дружеството \"Приятели на руския народ\" с председател Анатол Франс. В края на август Славейков е в Цюрих, където го посреща Мара Белчева.", "date": "2017.06.20", "title": "Пенчо Славейков измества Фердинанд от сърцето на Мара Белчева  "}
{"url": "http://pik.bg/%D0%B1%D0%B0%D1%80%D0%BE%D0%B2%D1%86%D0%B8-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B8-%D0%B0%D0%BD%D0%B3%D0%B5%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%B2-%D1%80%D1%83%D0%B4%D0%B0%D1%80%D1%86%D0%B8-%D1%81%D1%82%D1%80%D1%83%D0%B2%D0%B0-135-%D0%B1%D0%BE%D0%BD%D0%B0-news668423.html", "text": "135 000 лв. струва семейното гнездо в пернишкото село Рударци на националния омбудсман Мая Манолова и съпруга й Ангел Найденов. В имотната си декларация за 2016 г. пред Сметната палата кюстендилката е посочила, че къщата от 153 кв. м застроена площ, а иначе простираща се на 1013 кв. м, е придобита през 2015 година. Сделката е била за покупко-продажба на терен, след което е сключен и договор за строителството на сградата. Според данните в декларацията масрафът по закупуването на терена и вдигането на сградата е покрит със собствени средства и кредит на името на Найденов и друг, изтеглен на името на Манолова. Така Манолова се оказва борчлия по 4 банкови кредита от предходни години. Тя изплаща два борча към банки в лева от по 8000 лв. и 40 379 лв. и още два в евро – единият за 16 045 евро и другият за 1600 евро, равняващи се съответно на 31 288 лв. и 3120 лв. Съпругът й Ангел Найденов пък е успял да спести от заплати общо 8500 лв., той има на свое има и влог с още 15 000 лв., скътани от заплати и спестявания от предходни години.", "date": "2017.06.20", "title": "БАРОВЦИ! Къщата на Мая Манолова и Ангел Найденов в Рударци струва 135 бона"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-17-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D1%80%D0%B8%D1%82%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-news668476.html", "text": "17-годишен ученик е нападнал и е ритал учителка от столичната гимназия по туризъм, съобщи пресцентъра на МВР, цитирани от Би Ти Ви. Сигналът за инцидента е подаден към 12:30 днес. По първоначални данни момчето е влязло в учителската стая на училището, където е нападнало една от учителките. Той й е нанесъл побой и я е ритал. Училищната администрация е повикала полиция, които са арестували младежа. Според непотвърдена информация той е бил в нервна криза. Учителката също е откарана в спешен център, за да бъде прегледана, но състоянието й не е сериозно.", "date": "2017.06.20", "title": "ПОРЕДНА АГРЕСИЯ! 17-годишен нарита учителката си "}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D0%B0%D0%BA%D1%83%D1%88%D0%B5%D1%80%D0%BA%D0%B0%D1%82%D0%B0-%D0%BA%D0%BE%D0%B2%D0%B0%D1%87%D0%B5%D0%B2%D0%B0-%D1%83%D0%B4%D1%80%D1%8F%D0%BB%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D1%81-%D1%8E%D0%BC%D1%80%D1%83%D1%86%D0%B8-%D0%B8-%D0%B1%D1%83%D1%82%D0%B8%D0%BB%D0%BA%D0%B0-%D0%B4%D0%B5%D1%82%D0%B5%D1%82%D0%BE-%D0%B1%D0%B8%D0%BB%D0%BE-%D1%81-30-%D1%81%D0%B0%D0%BD-news668477.html", "text": "Това сочи съдебно-медицинската експертиза по делото срещу акушерката Емилия Ковачева, съобщава Нова тв. Тя е обвинена в опит за убийство на бебето. Записите как удря детето потресоха България през пролетта на 2015 г. Специалистите, представили своите заключения пред съда, казват още, че травмите на Никол били почти несъвместими с живота. Вследствие на побоя детето имало 30-сантиметров хематом. Все още обаче не може да се намери експерт, който да каже дали жената от видеозаписа от нощта на побоя наистина е Емилия Ковачева. А от защитата й искат точно такава експертиза. Освен това, по време на днешното заседание по делото, адвокатите настояха представителтие на медиите да напуснат съдебната зала. Причината – не отразявали безпристрастно процеса и нагнетявали негативно отношение към акушерката. Новородената Никол е била удряна с юмруци и най-вероятно - бутилка.", "date": "2017.06.20", "title": "ЖЕСТОКОСТ! Акушерката Ковачева удряла малката Никол с юмруци и бутилка, детето било с 30-сантиметров хематом"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81%D0%B2%D0%B8%D0%BB%D0%B8-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%BD%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B8%D1%81%D1%82-news668481.html", "text": "Апелативният съд в Пловдив окончателно реши Двамата полицаи поискали да бъдат освободени под гаранция, защото имали да изплащат кредити, с които закупили новите си жилища, но съдът не уважи исканията им. Припомняме, на 11 юни, неделя, д . Те използвали сила и заплашване, използвали белезници и нанасяли удари на жертвата. Впоследствие вързали мъжа с т.нар. \"свинска опашка\". След това откраднали от него микробус, натоварен със 75 мастербокса или 37 500 кутии цигари без акцизен бандерол, както и мобилен телефон. Единият от задържаните полицаи - Петър Ангелов, е служител на \"Криминална полиция\", а другият - Стефан Модев - служител в \"Общинска полиция\". Според съда има реална опасност двамата полицаи да се укрият или да извършат друго престъпление. Поради това те ще останат постоянно в ареста. двамата полицаи, които откраднаха цял микробус с контрабандни цигари, да останат в ареста за постоянно. вамата полицаи бяха задържани, докато нападали мъж, който внасял голямо количество контрабандни цигари Открадната стока възлиза на 290 000 лева.", "date": "2017.06.20", "title": "Оставиха в ареста полицаите, свили цигарите на контрабандист "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BC%D0%B5%D1%80%D0%BA%D0%B5%D0%BB-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%BE%D0%B1%D0%BC%D0%B8%D1%81%D0%BB%D0%B8-%D1%80%D0%B5%D1%84%D0%BE%D1%80%D0%BC%D0%B8-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news668467.html", "text": "Германският канцлер Ангела Меркел изрази готовност да \"обмисли\" предложенията на новия френски президент Еманюел Макрон за реформи в еврозоната, предава AFP. \"Разбира се, може да обмислим общ финансов министър, ако обстоятелствата са правилни\", заяви Меркел, говорейки пред водещи фигури на бизнеса. \"Бихме могли да разгледаме и евро-бюджет, ако е ясно, че наистина укрепваме структурата на икономиката и правим разумни неща\", допълни канцлерът, подкрепяйки по този начин още едно от предложенията на френския лидер.", "date": "2017.06.20", "title": "ВАЖНО! Меркел готова да обмисли реформи в еврозоната"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%85%D0%BE%D1%80%D0%B0%D1%82%D0%B0-%D0%B2-%D0%B5%D1%81-%D1%81%D0%B0-%D0%BF%D1%80%D0%BE%D1%82%D0%B8%D0%B2-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news668471.html", "text": "Социологическо проучване, проведено от Кралския институт по международни отношения, съвместно с компанията Kantar показва категоричното нежелание на европейците да се правят отстъпки на Великобритания в преговорите за Брекзит, съобщи Евронюз. Анкетирани са две групи хора-представители на управляващите елити и обикновени жители на 10 държави-членки на ЕС. 68% от представителите на управляващите елити и 61% от обикновените хора в Европа са за твърда позиция в разговорите с Лондон.", "date": "2017.06.20", "title": "СОЦИОЛОГИЧЕСКО ПРОУЧВАНЕ: Хората в ЕС са против отстъпки в преговорите за Брекзит"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82v-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B8%D0%B5%D0%BC%D0%B0-%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BE%D1%82-%D0%B1%D0%BE%D1%80%D0%B8%D1%81%D0%BE%D0%B2---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%81%D0%B5-%D0%B4-news668468.html", "text": "Социалистите излизат с важни решения за действията си през новата парламентарна седмица след редовното заседание на ръковоството си. От БСП обявиха и имената на предложенията си за ВСС, които са: Марина Михайлова от ВКС,  Диана Хитова от ВКС, Драгомир Бояджиков АСНС, Маринела Тотева от  ВКП и светлана Георгиева от ВКП. Нинова подчерта, че основното при избирането на кандидатите е те да са извървели целия път в професионалната си кариера. Това, което е било важно в избора на кандидатите е професионализъм и почтеност, минали през търговско, административно и европейско право. Важно също така за социалистите да не заемат страна в съдебните спорове и най-вече скандалите във ВСС. Решихме да приемем предложението на Борисов за Бузлуджа, различни правителства от различни партии не се грижат за паметниците и те се рушат\", заяви Нинова по горещата тема за паметника на Бузлуджа. По повод финансирането на паметника Нинова заяви, че първоначално ще го направят със собствени средства, но след това ще търсят помощ от всички страни, но не биха искали да бързат преди да получат собствеността. В четвъртък ще стане ясно, когато ще бъде и срещата с регионалния министър. Деница Златева пък заяви, че утре в 11 часа Зоран Заев ще се види на четири очи с лидера на БСП Корнелия Нинова на \"Позитано\" 20. \"Разговарях с Манол Генов, той сам ще си предостави имунитета. Ние споделяме всичко, което той казва и се надяваме на бързо и обективно разследване, което да изчисти името му\", заяви Корнелия Нинова по повод искания имунитет на социалистът от страна на Сотир Цацаров. В събота БСП свиква Националния си съвет, когато ще се реши дали и как да бъде внесен проекто закона за промяна в Изборния кодекс. \"Това не беше истинска дискусия, това бяха политически договорки, политически театър, искаме да сме чисти пред хората. Казахме смесена система, изчакахме да мине всичко и сега внасяме това, което сме обещали\", заяви Корнелия Нинова. Тя определи предложението на Данаил Кирилов за референдум, като абсурдно. По повод посещението на премиера Борисов в Турция, Нинова заяви, че не знае никакви конкретни факти от разговорите. \"Нищо друго не знаем, освен, че Борисов е мост между Европа и Турция. Ние поискахме днес от Борисов да каже какво се е говорило на тази среща, както му е реда в парламентарен контрол, както и за посещенията му в Европа\", заяви още Нинова.", "date": "2017.06.20", "title": "ИЗВЪНРЕДНО И ПЪРВО В ПИК ТV! Нинова приема горещо предложение от Борисов - вижте какво се договарят (ОБНОВЕНА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%BE%D1%82%D0%BA%D1%80%D0%B8%D0%B2%D0%B0%D0%BC%D0%B5-%D0%B4%D0%B2%D0%B0-%D0%BD%D0%BE%D0%B2%D0%B8-%D0%B3%D0%BA%D0%BF%D0%BF-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-news668482.html", "text": "В най-скоро време ще бъдат открити два нови гранично пропускателни пункта на границата между България и Румъния. Това се договориха на двустранна среща министър Валентин Радев и румънския му колега Роберт Марин, съобщават от пресцентъра на МВР. Новите ГКПП-та са Крушари-Добромир и Кайнарджа-Липница. Двамата министри оцениха високо нивото на оперативното сътрудничество, партньорството по разследване в рамките на конкретни операции, както и усилията на съвместните екипи за опазване на границата. Министър Радев благодари на министър Марин за работата на румънските служители, владеещи български език, които участват в контролните мерки на територията на морските ни курорти през активния летен туристически сезон. Министрите размениха и актуална информация за миграционния натиск, като отчетоха намаляване на потока. Срещата се проведе в рамките на участието им в министерската конференция на Залцбурския форум и групата за приятели от западните Балкани.", "date": "2017.06.20", "title": "Министър Радев: Откриваме два нови ГКПП между България и Румъния"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D1%81%D0%B5-%D0%B1%D1%83%D0%B4%D0%B8-%D0%B4%D0%BE-%D0%BC%D0%BB%D0%B0%D0%B4%D0%B0-%D0%B4%D0%B0%D0%BC%D0%B0---%D0%B5%D1%82%D0%BE-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news668462.html", "text": "Илиана Раева е на седмото небе от щастие. Шефката на федерацията по художествена гимнастика се отдаде на заслужена почивка с цялото семейство и прекрасната си внучка Илиана. Времето с малкото красавица край морския плаж разнежи Раева и тя не се сдържа да уведоми приятелите си в социалните мрежи как протича един ден на баба и внуче. \"От няколко дни съм с мама, тати, дядо, баба и леля на море. Много съм щастлива и разбрах, че морето е нещо много специално за мен.  Мама и тати са много щастливи, че са ме довели толкова малка на море. Много са сладки. Дядо обича да ме слага сутрин в неговия креват и да си доспивам там. Леля само ме целува, но аз най- много обичам като излиза от морето и е мокра. После с тати джапахме във водата и си правихме селфи тримата с мама. Тук спя много, ям много и почти не плача, само ако съм много гладна. Много ми харесва на море!\", написа Илиана. Баба не спира да ми разказва разни много интересни неща. Днес, след като спах два часа и половина на брега под дебелата сянка на дървото, баба ме взе и ме заведе на брега. Показа ми рибките, мидичките, камъчетата, вълните... Разказа ми много интересни неща, но няма да ви ги кажа, защото ми каза, че те са нашата тайна.", "date": "2017.06.20", "title": "ПЪРВО В ПИК! Наско Сираков се буди до млада дама - ето реакцията на Илиана Раева (СНИМКИ)"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%B6%D0%B5%D0%BD%D0%B0-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D1%83%D0%BB%D0%B8%D1%86%D0%B0-%E2%80%9E%D0%B3%D1%81-%D1%80%D0%B0%D0%BA%D0%BE%D0%B2%D1%81%D0%BA%D0%B8%E2%80%9D-news668460.html", "text": "Жена е била блъсната от автомобил на ул. „Раковски“. Това съобщиха от пресцентъра на СДВР. Към 11.30 часа е постъпил сигнал за пътнотранспортно произшествие. Пострадалата е била откарана за преглед в болнично заведение. По първоначална информация жената не е сериозно пострадала.", "date": "2017.06.20", "title": "Кола помете жена на софийската улица „Г.С. Раковски”"}
{"url": "http://pik.bg/%D0%B3%D1%8A%D1%80%D1%86%D0%B8%D1%82%D0%B5-%D0%B8%D0%B7%D0%BF%D0%BB%D0%B0%D0%BA%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B8%D0%B7%D0%B7%D0%B5%D0%BC%D0%B2%D0%B0%D1%82-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BD%D0%B8-%D0%B1%D0%B8%D0%B7%D0%BD%D0%B5%D1%81-%D0%B2%D1%8A%D1%80%D0%B2%D0%B8%D0%BC-%D0%BA%D1%8A%D0%BC-%D1%84%D0%B0%D0%BB%D0%B8%D1%82-news668437.html", "text": "Масови измами се наблюдават през последните две-три години в туристическия район на северна Гърция, Халкидики, с участието предимно на българи, сърби и македонци, съобщи „Български новини”. Възползвайки се от спада в цените на имотите, в резултат на икономическата криза, нашенци  са купили голям брой малки апартаменти и стаи. Така че до тук няма нищо странно, особено след като са избрали да направят почивката си в Гърция. Въпросът обаче е, че те остават в продължение на 15-20 дни, а останалите дни от лятото ги отдават под наем на ниски цени на своите сънародници, под предлог, че те са роднини или приятели. Според шефа на  Федерацията на туристическо настаняване в Халкидики и Солун Димитрис Хадалис,те набират клиенти чрез обяви във вестниците в собствените си страни. Тъй като имотът е регистриран като селска къща, те плащат ниски данъци, не плащат туристически такси и избягват плащането на данък върху нелегалните си доходи. Така създават нелоялна конкуренция в района и пречат на редовните данъкоплатци да отдават имотите си. Повечето гърци избягват да се оплакват,  поради страх от репресивни мерки от страна на засегнатите. Освен това, контрабандата процъфтява.   Засегнати са предимно туристическите райони на западния бряг (Неа Каликратия, Неа Ираклия, Неа Плагия, Неа Флогита и т.н.),в близост до Солун и летище „Македония“, но с по-достъпни цени. Напоследък, обаче, „нещата достигат и до най-скъпите райони на Касандра (Пефкохори, Ханиоти) .", "date": "2017.06.20", "title": "Гърците изплакаха: Българи изземват туристическия ни бизнес, вървим към фалит "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%BC%D0%B8-news668442.html", "text": "Председателят на Парламентарната група на ГЕРБ и заместник-председател на партията Цветан Цветанов ще участва в Конференцията на високо ниво по въпросите на управление на миграцията. Форумът ще се проведе в Европейския парламент в Брюксел. В конференцията ще вземат участие председателят на Европейския парламент Антонио Таяни, председателят на Европейската комисия Жан-Клод Юнкер, председателят на Европоейския съвет Доналд Туск, върховният представител на Европейския съюз по въпросите на външните работи и политиката на сигурност Федерика Могерини, еврокомисари, евродепутати и представители на национални парламенти. Сред основните тъми, които ще бъдат обсъждани на форума са подобряването на обмена на информация между националните власти и агенциите на ЕС, гарантирането на сигурността в Шенген, справянето с незаконната миграция и пропуските в системите, по-доброто споделяне на отговорността за търсещите убежище и разбиването на мрежи на криминални контрабандисти. По време на посещението си в Брюксел Цветан Цветанов ще проведе и поредица от работни срещи с представители на Европейската народна партия, еврокомисари и евродепутати.", "date": "2017.06.20", "title": "Цветан Цветанов ще участва в Конференцията на високо ниво по въпросите на управление на миграцията"}
{"url": "http://pik.bg/%D0%BC%D0%B2%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B2-%D1%81%D0%BE%D1%84%D0%B8%D1%8F-%D0%B5-%D0%BD%D0%B0-75-%D0%B3%D0%BE%D0%B4%D0%B8%D0%BD%D0%B8-%D0%BD%D1%8F%D0%BC%D0%B0-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news668446.html", "text": "Починалият човек пред блок 540 в столичния кв.“Люлин“ е на 75 години. По тялото няма упражнено насилие. Най-вероятно на човека му е станало лошо, защото е имал заболявания. Тялото е предадено на близките ми. Това обявиха пред ПИК от МВР. Както ПИК вече съобщи, тялото е преседяло известно време на паркинга пред блока, което е създало известно неудобство сред живущите.", "date": "2017.06.20", "title": "МВР пред ПИК: Починалият човек в София е на 75 години, няма упражнено насилие"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%86%D0%B0%D1%86%D0%B0%D1%80%D0%BE%D0%B2-%D0%B8%D1%81%D0%BA%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%B0%D0%BC%D0%B8%D1%88%D0%B5%D0%B2-%D1%83%D0%B1%D0%B8%D0%BB-%D1%87%D0%BE%D0%B2%D0%B5%D0%BA-%D0%BD%D0%B0-%D0%BF%D1%8A%D1%82%D1%8F-news668445.html", "text": "Главният прокурор Сотир Цацаров внесе в Народното събрание искане за снемане имунитета на народния представител Димитър Гамишев. Снемането на имунитета на народния представител Димитър Гамишев е във връзка с наказателно производство, образувано по внесен на 22.06.2016 г. от Окръжна прокуратура Благоевград обвинителен акт срещу него в Окръжен съд – Благоевград. Димитър Гамишев е предаден на съд за това, че на 27.11.2014 г. в с. Копривлен, Благоевградска област, ул. „Атанас Тешовски“, като правоспособен водач на МПС, при управление на собственото си моторно превозно средство – лек автомобил марка и модел „Хюндай Санта Фе“, в населено място, със скорост от около 68 км/час в участъка на пътя на излизане от с. Копривлен в посока към с. Парил, е нарушил правилата за движение по пътищата, регламентирани в Закона за движение по пътищата „При избиране на скоростта на движение на водача на пътно превозно средство от категория „В“ в населено място е забранено да превишава стойността на скоростта от 50 км/час“, в следствие на което по непредпазливост е блъснал пресичащия пътното платно от ляво на дясно по посока на движението му пешеходец И. Г. Ж. от с. Копривлен, като причинил смъртта му. Образувано е НОХД № 342/16 г. по описа на Окръжен съд – Благоевград. В осмото съдебно заседание, проведено на 15.05.2017 г. защитникът на подсъдимия Гамишев представил удостоверение № 254-НС/09.05.2017 г. издадено от ЦИК въз основа на решение № 4743-НС/05.05.2017 г., от което е видно, че Димитър Гамишев е избран за народен представител в изборите за народни представители, проведени на 26.03.2017 г. С определение от 15.05.2017 г. ОС - Благоевград е прекратил наказателното производство и го е изпратил на Софийски градски съд, тъй като се касае за престъпление от общ характер, извършено от лице с имунитет. В Софийски градски съд е образувано НОХД № 2270/2017 г. и с разпореждане от 30.05.2017 г. на съда наказателното производство е спряно, тъй като Гамишев е придобил имунитет. Главният прокурор е поискал даване на разрешение за продължаване на наказателното производство срещу народния представител Димитър Гамишев.", "date": "2017.06.20", "title": "ПЪРВО В ПИК! Цацаров иска имунитета на депутата Димитър Гамишев, убил човек на пътя "}
{"url": "http://pik.bg/%D0%BE%D0%BF%D0%B0%D1%81%D0%BD%D0%B8-%D1%81%D1%83%D1%82%D1%80%D0%B5%D1%88%D0%BD%D0%B8-%D0%BD%D0%B0%D0%B2%D0%B8%D1%86%D0%B8-%D0%BE%D1%82-%D0%BA%D0%BE%D0%B8%D1%82%D0%BE-%D1%82%D1%80%D1%83%D0%BF%D0%B0%D1%82%D0%B5-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news668389.html", "text": "Ядете здравословно, спортувате редовно и въпреки това не можете да свалите последните 5 килограма за тъй мечтаната перфектна фигура. Оказва се, че причината за това може да се крие в някои от ежедневните сутрешни навици. Ето 7 сутрешни навика , заради които има вероятност да трупате килограми: Твърде малкото сън кара организма ви да произвежда стресовия хормон кортизол, който усилва апетита. Въпреки това, успиването не е по-полезно. Според ново изследване спането повече от 10 часа на денонощие може да доведе до по-висок индекс на телесна маса. Лекарите препоръчват да спим между 7 и 9 часа на нощ. Кофеинът стимулира централната нервна система, така че ежедневният му прием под формата на кафе ускорява метаболизма с 5-8% и изгаряте между 98 и 174 калории повече. Черният чай, който също съдържа кофеин, ускорява метаболизма с до 12%. Твърде многото ангажименти, започващи от първата секунда на събуждането може да ви накара да мислите, че времето ви е ограничено. След което ще започнете да правите всичко в бързина. Въпреки че това може да ви помогне за оптимизиране на времето, този забързан ежедневен начин на живот може да увеличи чувството на безпокойство. Това в замяна ще повлияе на теглото ви. Това може и да не изглежда като нещо, свързано с напълняването, но съществуват индикации, че слънцето подпомага активирането на метаболизма в ранната част на деня. Проучване доказва, че UV лъчите рано сутрин са полезни. Те снабдяват тялото с енергия, докато стимулират метаболитната активност. 20-30 минути дневна светлина е достатъчна, за да се отрази върху теглото ви. Това също може да прозвучи странно, но е вярно. Изследване на американската Sleep Foundation разкрива, че хората, които си оправят леглото, също докладват и за по-добро качество на съня. А то е от изключително значение за поддържането на здравословно тегло. Учени от университета Корнел са доказали, че всекидневното теглене е успешна техника за насърчаване на отслабването. Най-доброто време да стъпите на кантара е веднага след ставане сутрин, преди да ядете и пиете каквото и да било. Тъй като губите тегло от вода през нощта, сутрин ще получите най-точен резултат, посочват от Bright Side. Учени настояват, че за да отслабнете, трябва да се поглезите с обилна и вкусна закуска. Една балансирана закуска съдържа около 600 калории от чисти протеини и въглехидрати – позволете си и лек десерт, за да спазвате по-лесно диетичния си план за деня.", "date": "2017.06.20", "title": "Опасни сутрешни навици, от които трупате килограми"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%B6%D0%B0%D1%80-%D0%B2-%D1%82%D0%B5%D1%86-%E2%80%9E%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%E2%80%9D-%D0%B2-%D0%BF%D0%B5%D1%80%D0%BD%D0%B8%D0%BA-news668429.html", "text": "Пожар е избухнал на територията на ТЕЦ „Република” в Перник, потвърдиха от пожарната, цитирани от Би Ти Ви. Огънят е тръгнал от захранващи кабели, които са подпалили въглищен прах. На мястото са изпратени екипи пожарникари. Към момента основен приоритет е централата да не спира работа. По първоначални данни няма опасност за населението.", "date": "2017.06.20", "title": "ИЗВЪНРЕДНО! Пожар в ТЕЦ „Република” в Перник"}
{"url": "http://pik.bg/%D0%B4%D1%8A%D1%80%D0%B2%D0%BE-%D1%83%D0%B1%D0%B8-%D0%BD%D0%B0-%D0%BC%D1%8F%D1%81%D1%82%D0%BE-%D0%BC%D1%8A%D0%B6-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B9%D1%81%D0%BA%D0%BE-news668419.html", "text": "Мъжът бил ударен от дърво. Т ой е бил незабавно откаран в болницата в областния град, но опитите на лекарите били напразни. В лечебното заведение мъжът починал. Дежурна следствена група е извършила оглед. По случая е образувано е досъдебно производство. 61-годишен загина при добив на дърва в землището на село Пашинци, Кърджалийско. За инцидента съобщиха от ОДМВР-Кърджали.", "date": "2017.06.20", "title": "Дърво уби на място мъж в Кърджалийско"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BB%D0%B8%D1%87%D0%BD%D0%BE-%D0%BF%D0%BB%D0%B0%D1%82%D0%B8-%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82-news668432.html", "text": "Вицепремиерът Валери Симеонов лично е платил огледа на границата. Това заяви той в в сутришеното си участие по Би Ти Ви. Малко по-късно лидерът на НФСБ показа и документ в социалните мрежи, на който се вижда, че е превел сумата от 14 хиляди лева на Министерството на отбраната, с което си е покрил всички разходи за пътуването и огледа на границата, която ПИК ви показа ексклузивно. \"Огледът на оградата бе извършен с хеликоптер и струва 14 000 лева. Аз дарих тези пари на Министерството на отбраната, въпреки че това беше държавна инспекция, даже дадох малко повече пари, да има за едно кафе на хората\", каза той. Симеонов подчерта, че тези пари са лични негови средства. \"Аз съм състоятелен човек, това не са от субсидия, не са фирмени пари. собственик съм на фирми, в които работят около 300 души\", допълни Симеонов.", "date": "2017.06.20", "title": "ДОКАЗАНО! Валери Симеонов лично плати огледа на границата (ДОКУМЕНТ)"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-news668433.html", "text": "AFP, цитирани от Фокус. Френският министър на отбраната Силви Гулар подаде оставка във вторник след скандала с фиктивни длъжности, който разтърси малката центристка партия „МоДем“, съюзник на „Република, напред!“, предава Гулар, която по-рано бе депутат в Европейския парламент, заяви, че не може да остане в правителството, докато има вероятност да бъде разследвана за предполагаема злоупотреба със средства.", "date": "2017.06.20", "title": "Френският министър на отбраната подаде оставка след скандал"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%83%D0%BF-%D0%BB%D0%B5%D0%B6%D0%B8-%D0%BF%D1%80%D0%B5%D0%B4-%D0%B1%D0%BB%D0%BE%D0%BA-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BB%D1%8E%D0%BB%D0%B8%D0%BD-5-news668434.html", "text": "Няколко часа пред софийски блок лежи труп на човек. Случката се развива пред блок 540 в столичния квартал \"Люлин\" 5, съобщи \"Днес Бг\". \"Около 55-годишен, спретнат, има вид на човек, отиващ на работа\", разказа свидетелката на ужасяващата гледка. \"Всички налични деца от блока минаха покрай него, отивайки на детска градина. След малко слънцето ще го напече\", казва жена, живееща в района. През паркинга на блока се минава, за да се отиде до трамвайните спирки. Тялото на мъжа се намира и на метри от входа на магазин за хранителни стоки. В крайна сметка полицай, живеещ в съседен блок, е намерил трупа, прибирайки се от работа и останал, докато полиция и линейка дойдат на място. Преди малко екипи на Спешна помощ и полицията са пристигнали на място и 4 часа по-късно починалият мъж е прибран.", "date": "2017.06.20", "title": "ИЗВЪНРЕДНО: Труп лежи пред блок в столичния квартал Люлин-5! "}
{"url": "http://pik.bg/%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BD%D0%B0-%D1%81%D0%B0%D0%BC%D0%BE%D0%B4%D0%B5%D0%B9%D0%BD%D0%B0-%D0%BE%D1%81%D0%BD%D0%BE%D0%B2%D0%B0-news668394.html", "text": "Намираме се в преддверието на една война на терористична и антитеростична дейност на самодейна основа. Това коментира  ген. Кирчо Киров, бивш ръководител на Националната разузнавателна служба пред БНР. Според него могат да се увеличат случаите на подобни нападения срещу мюсюлмани, като последното в Лондон, и актовете на отмъщение. „От една страна, извършване на терористични действия от лица, които изповядват радикален ислям, от друга – лица, които са против него и които се опитват да отмъщават за пораженията, нанесени вследствие на терористични актове. От една страна лица, които изповядват радикалният ислям, но които са единици и индивиди, които съгласно призивите на ръководството на Ислямска държава и на другите терористични организации имат свободата сами да определят обектите на своята терористична дейност. Oт друга страна лица, които са в състояние да извършват същата дейност, но по различни причини – противни на терористите. По този начин борещите се срещу тероризма сами се оказват в ролята на терористи“, допълни ген. Киров. Той каза още, че специалните служби не са всесилни и за съжаление винаги работят една крачка зад терористите и радикализираните ислямисти, като трудно могат да реагират за всички хиляди имена в списъците за терористична дейност, особено когато те са радикализирани единици и не постъпва изпреварваща информация за тях. „Борбата срещу тероризма се води на няколко фронта и резултатите към момента не са обнадеждаващи. Първо, това е битката на територията на Сирия и Ирак. Второ е битката на специалните служби на ЕС и НАТО и на трето място, това е битката в средствата за масова информация и обществените информационни мрежи. Това е битката срещу идеологията. Именно тази битка е за умовете и сърцата на хората, която, обаче, на този етап ние губим“, коментира още ген. Кирчо Киров.", "date": "2017.06.20", "title": "Кирчо Киров: Започва война срещу терористите на самодейна основа"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-35-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news668435.html", "text": "Около 06.20 ч. вчера е получено съобщение за катастрофа на пътя Ботевград-Мездра. Катастрофирали са товарен автомобил „Фолксваген ЛТ 35”, собственост и управляван от Н. Н./35 г./ от Монтана, и товарен автомобил „Скания” с прикачено полуремарке, управляван от турски гражданин. Починал е водачът Н. Н. Ранен е турският гражданин, който е транспортиран в болницата във – Враца. Това съобщиха от ОДМВР-Враца. Пробата за алкохол е отрицателна. По случая е образувано дело на Следствена служба-Враца.", "date": "2017.06.20", "title": "ТРАГЕДИЯ! 35-годишен мъж е загинал при катастрофа край Ботевград"}
{"url": "http://pik.bg/%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%82%D0%B0%D0%B5%D0%BD-%D1%81%D0%BA%D0%BB%D0%B0%D0%B4-%D1%81-%D0%BD%D0%B0%D1%86%D0%B8%D1%81%D1%82%D0%BA%D0%B8-%D0%B0%D1%80%D1%82%D0%B5%D1%84%D0%B0%D0%BA%D1%82%D0%B8-%D0%BD%D1%8F%D0%BA%D0%BE%D0%B8-%D0%BE%D1%82-%D0%BA%D0%BE%D0%B8%D1%82%D0%BE-%D1%81%D0%B0-%D0%B1%D0%B8%D0%BB%D0%B8-%D0%BD%D0%B0-%D1%85%D0%B8%D1%82%D0%BB%D0%B5%D1%80-news668393.html", "text": "Полицията в Аржентина откри близо до Буенос Айрес нелегален склад на нацистки атрибути от времената на Втората световна война, съобщи „Гардиън”. Това е най-голямото струпване на такива артефакти в южноамериканската страна, откривано някога. В тайна стая в една къща полицаите се натъкнали на много добре запазени предмети от фашистка Германия, на брой 75. Сред тях са голям бюст на фюрера, табакери, кутии и други аксесоари с нацистка символика, дори зловещ медицински уред, използван от хитлеристите за измерване на главата на човек. Според аржентинският министър на сигурността, става дума за оригинални предмети, скрити вероятно след края на войната от пристигнали в страната нацисти. Някои от предметите са принадлежали на Хитлер, което се доказва от снимки на фюрера с тях. В това число и войнишки нож в специална кутия.", "date": "2017.06.20", "title": "В Аржентина откриха таен склад с нацистки артефакти, някои от които са били на Хитлер"}
{"url": "http://pik.bg/%D0%BC%D0%B8%D1%88%D0%BA%D0%B0-%D0%BE%D0%B1%D0%B8%D0%BA%D0%B0%D0%BB%D1%8F-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D0%BD%D0%B0-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%BE%D1%82-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D1%82%D0%B2%D1%8A%D1%80%D0%B4%D1%8F%D1%82-%D1%82%D0%BE%D0%B2%D0%B0-%D0%B5-%D0%B5%D0%B4%D0%B8%D0%BD%D0%B8%D1%87%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B8%D0%B4%D0%B5%D0%BE-news668430.html", "text": "Мишка налази заведение в Кючук Париж, съобщи „Трафик нюз”, като се позова на клиент, станал очевидец на разходката на гризача. На видео клип той е заснел мишката, която се разхожда в тоалетната в ресторант „Фиеста” в Пловдив. „Пълен абсурд е да има гризачи на място, на което се предлага храна. Мишката беше в тоалетните, но каква е гаранцията, че няма да се шмугне и в кухнята и да налази храната, която после се сервира на хората”, възмущава се нашият клиентът на заведението. Служителите на заведението пък са категорични, че това е единичен случай и се пръска всяка седмица против гризачи и други вредители. Според тях е нормално, след като вратите са постоянно отворени да влезе мишка. „Гризачите търсят топлина, а заради лятната градина при нас всичко е отворено. Не си ги отглеждаме за домашни любимци, това е инцидент”, коментират от ресторанта.", "date": "2017.06.20", "title": "Мишка обикаля тоалетна на ресторант, от заведението твърдят: Това е единичен инцидент (ВИДЕО)"}
{"url": "http://pik.bg/%D0%BA%D0%B0%D0%B1%D0%B5%D0%BB-%D0%BF%D1%80%D0%B8%D1%87%D0%B8%D0%BD%D0%B8%D0%BB-%D0%BF%D0%BE%D0%B6%D0%B0%D1%80%D0%B0-%D0%B2-%D1%82%D0%B5%D1%86-%E2%80%9E%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%E2%80%9C-%D0%B2-%D0%BF%D0%B5%D1%80%D0%BD%D0%B8%D0%BA-news668438.html", "text": "Пожар е възникнал малко след 07.00 часа тязи сутрин в ТЕЦ „Република“ в Перник. Това каза директорът на Регионална дирекция „Пожарна безопасност и защита на населението” в град Перник комисар Емил Марков, цитиран от \"Фокус\". Пожарът е причинен от кабел на лентата, която вкарва въглища в ТЕЦ-а. От този кабел са паднали въгленчета и се произвели пламъци. Към момента пожарът е загасен. Лентата е пусната в движение и пожарни екипи извършват оглед. Не е имало опасност за населението. ТЕЦ-ът не е спирал работа.", "date": "2017.06.20", "title": "Кабел причинил пожара в ТЕЦ „Република“ в Перник"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BC%D0%B0%D0%BA%D1%80%D0%BE%D0%BD-%D0%B3%D1%80%D0%B0%D0%B4%D0%B8-%D0%B5%D0%B2%D1%80%D0%BE%D0%BF%D0%B0-%D1%81-%D0%BD%D0%BE%D0%B2-%D1%81%D1%82%D0%B8%D0%BB---%D0%BF%D0%B5%D1%82%D1%8A%D1%80-%D0%B2%D0%B5%D0%BB%D0%B8%D0%BA%D0%B8-%D1%81%D0%B1%D0%BB%D0%B8%D0%B6%D0%B8-%D0%BF%D1%83%D1%82%D0%B8%D0%BD-%D1%81-%D1%84%D1%80%D0%B0%D0%BD%D1%86%D0%B8%D1%8F-news668440.html", "text": "Срещата в Сицилия между най-богатите страни от Г7 ще бъде запомнена с лактите на Тръмп, с които американският президент разбута грубо присъстващите, за да се изпъчи пред тях. Що се отнася до организацията, едва ли имаше по-тъжно място от Римските развалини за издигане на националните флагове на управляващите света днес. В края на краищата, никой не подписа нищо. Участниците си разотидоха тихомълком с досиета под ръка. Единствена Меркел изцеди през зъби, че според нея на САЩ и Великобритания не може повече да се разчита. Не бях минали и 24 часа от провала на „богатите“ в Сицилия, когато агенциите гръмнаха: Путин идва в Париж. „Изненадата“ е позната като стратегическо средство, присъщо на Наполеон. По всичко личи, че Еманюел Макрон познава добре известния си предшественик. Френският президент взе участие в срещата на върха на страните членки на НАТО в Брюксел, състояла се на 25 май т.г. Нито там, нито в Сицилия той сподели с някого, че очаква Путин в Париж. Докато в САЩ ФБР разследва зетя на президента Тръмп - Джаред Къшнър, за връзки с руския посланик във Вашингтон, националната гвардия на Франция облече парадната си униформа. Пред руския държавен глава бе опънат червеният килим, по който стъпват само най-видните гости. Постановката на посрещането надмина по тържественост тази на фестивала в Кан. Мястото също бе избрано символично – замъкът Версай. Тук преди 300 години Петър Велики беше сложил началото на френско-руските отношения на най-високо ниво. Завърнал се обратно в средновековна Русия, повлиян от видяното в Европа, царят на Всички Русии започва радикални реформи в полза на модернизацията на страната. Използвайки символите от миналото, французите предоставиха на Владимир Путин възможността в продължение на няколко часа да се запознае с най-красивия им замък. Галерията с огледалата, кристалните полилеи, големият и малкият Трианон, градините, фонтаните и всичко това увенчано с обяд, подготвен от най-известните френски готвачи. Луксът и блясъкът бяха предоставени щедро на човека, който управлява от 20 години най-голямата страна в света. Посещението завърши с друг символ, поднесен от домакините към цялата руска нация. В едно от крилата на Версай, в присъствието на Владимир Путин, бе открита изложба, посветена на Петър Велики. Руският президент е първият държавен глава, гост на новоизбрания френски президент. В Москва със сигурност поканата, както и думите, произнесени от Еманюел Макрон, ще бъдат коментирани дълго време. „Никакъв международен проблем не може да бъде решен без Русия!“ - каза той, като приветстваше госта си. Президент на Франция само от 20 дни, Макрон не скри, че между него и Путин има и различия, но предпочита диалога пред конфронтацията. Без да спомене нито веднъж Крим, той предложи нова конференция за Украйна. Относно Сирия френският президент се доближи до руската позиция, като каза, че във войната срещу „Ислямска държава“ не бива да се допусне разпадане на сирийската държава. Следователно той не счита Асад за пречка. В словото си Владимир Путин наблегна на санкциите срещу Русия, които вредят и на двете страни. Той изненада с цитираните от него цифри относно постоянния растеж на френските преки инвестиции. Руският президент поздрави 500-те френски предприятия, продължили да работят с Русия въпреки ограниченията. Като оправдание пред Тръмп и Меркел Макрон говори настойчиво за необходимостта от „прагматизъм“ в международните отношения занапред. Посещението на Путин в Париж доказва желанието му за разбиване тестето с карти на Великите сили. Фактът, че той пое тази инициатива, без да консултира „съюзниците“ от НАТО и Комисията в Брюксел, ласкае егото на французите. За тях президентът е гарант за суверенитета на страната и всяка негова независима изява се посреща одобрително. По време на кампанията за президент на Франция Москва не беше на страната на Макрон. Путин го призна открито. Изборите обаче минаха. Французите се произнесоха и Макрон ще „царува“ цели пет години. Даденостите се промениха и Путин също показа, че и той разбира от „прагматизъм“.", "date": "2017.06.20", "title": "ОБРАТ! Макрон гради Европа с нов стил - Петър Велики сближи Путин с Франция "}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B5%D0%BB%D0%B8%D0%BA-%D0%B7%D0%B0%D0%BD%D1%87%D0%B5%D0%B2-%D0%B5%D0%BA-%D1%80%D0%B0%D0%B7%D1%80%D0%B5%D1%88%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D0%BF%D0%BE%D0%B4%D0%BF%D0%BE%D0%BC%D0%BE%D0%B3%D0%BD%D0%B5-%D0%B1%D0%B4%D0%B6-%D1%81%D1%8A%D1%81-%D1%81%D1%83%D0%BC%D0%B0%D1%82%D0%B0-224-%D0%BC%D0%BB%D0%BD-%D0%BB-news668436.html", "text": "В петък получихме дългоочакваното разрешение от ЕК, българското правителство да има право да подпомогне БДЖ. Сумата, за която имаме разрешение е 224 млн. лв. Това каза по време на брифинг Велик Занчев, зам.-министър на транспорта, информационните технологии и съобщенията и председател на Борда на директорите на БДЖ във връзка с нотификацията от ЕК, която разрешава отпускането на държавна помощ за дружеството, съобщава Фокус. По думите му това е единственото по рода си такова разрешение, откакто сме влезли в ЕС от 2007 г. „Преди това не е имало такова. Това е признание за успешните реформи, които са направени в дружеството от 2010 г. насам“, коментира Занчев. Той обърна внимание, че това означава, пред ЕК БДЖ е доказало, че дружеството е жизнеспособно. „Иначе няма как тя да даде разрешение на държавата да даде пари на БДЖ, ако тези пари не са дадени адекватно. Няма как държавата да инвестира в компания, която не е жизнеспособна“, коментира той. Занчев обясни, че всичко това е плод на дългогодишен труд през първия, втория и третия мандат на министъра на транспорта Ивайло Московски, както и на администрацията на Министерството и мениджмънта на БДЖ. „Тук искам да подчертая, че оттук насетне започва тежката част – преговорите с Министерство на финансите и да начертаем финансовите схеми, по които тези пари да дойдат в дружеството и оттук насетне ще стартираме преговори с така наречените облигационери. Това е втори облигационен заем, който е формиран 2007 г. Остатъкът, който трябва да платим е 150 млн. по него“, допълни Занчев. По думите му лихвите за просрочие, които БДЖ плаща, са около 14 млн. лева на година.", "date": "2017.06.20", "title": "Зам.-министър Велик Занчев: ЕК разреши правителството да подпомогне БДЖ със сумата 224 млн. лв."}
{"url": "http://pik.bg/%D1%81%D0%BA%D0%B0%D0%B9%D0%BF-%D1%81%D0%B5-%D1%81%D1%80%D0%B8%D0%BD%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D0%B8-%D0%B0%D0%B7%D0%B8%D1%8F-news668441.html", "text": "Потребители на Скайп в Европа и Азия напълниха социалните мрежи с информации за блокиране и спиране на популярния начин за комуникация през интернет. Проблемите са от вчера, когато имаше прекъсвания на работата на Скайп за няколко часа. Но днес блокирането е пълно. Проверка показа ,че при въвеждане на съобщение, започва циклене, което продължава дълго. В редки случаи то изчезва, но след минути отново започва по същия начин. Няма информация дали това е хакерска атака или срив на цялата система.", "date": "2017.06.20", "title": "Скайп се срина в Европа и Азия"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D0%B8%D0%B0-%D0%B8%D0%B4%D0%B2%D0%B0-%D0%BD%D0%B0-%D0%BF%D0%B0%D1%80%D1%82%D0%B8-%D0%B2-%D1%81%D0%BE%D1%84%D0%B8%D1%8F-%D0%B8-%D1%81%D1%82%D0%B0%D0%B2%D0%B0-%D0%B4%D0%BE%D0%BA%D1%82%D0%BE%D1%80-%D1%85%D0%BE%D0%BD%D0%BE%D1%80%D0%B8%D1%81-%D0%BA%D0%B0%D1%83%D0%B7%D0%B0-news668428.html", "text": "Президентът на Международната автомобилна федерация Жан Тод ще посети България за втори път след 2009 г. Шефът на ФИА ще пристигне за честването на 60-годишнината на Съюза на българските автомобилисти пи покана на нейния председател инж. Емил Панчев. Жан Тод лично е потвърдил с писмо, че ще присъства на тържеството на 6 юли в Централния военен клуб в София. Освен това, втората му визита е свързана с още две годишнини. Едната е 60 години от създаването на сектор Авто-Мото в Националната спортна академия \"Васил Левски\", а другата е 75-ата годишнина на висшето спортно училище в България. Според програмата Жан Тод ще изнесе лекция в Аула \"Максима\", посветена на безопасността на движението и жертвите по пътищата. Това е една от най-важните дейности на ФИА, като целта е да се намалят с 50% пътните инциденти в световен мащаб. След това президентът ще бъде удостоен със званието \"Доктор Хонорис кауза\" на НСА \"Васил Левски\". Първата визита на Жан Тод в България бе на 20 ноември 2009 г. по-малко от месец, след като бе избран на поста президент на ФИА. Тогава той бе поканен от СБА и БФАС и даде да се разбере, че кандидатурата на рали България за кръг от WRC е сериозно подкрепена от ФИА и лично от него. Предшественикът на Жан Тод – сър Макс Мозли, направи първата си визита в чужбина пак в България през 1991 г., като по тази начин той засвидетелства уважението си към българския автомобилен спорт и лично към тогавашния председател на СБА и БФАС Георги Янакиев.", "date": "2017.06.20", "title": "Президентът на ФИА идва на парти в София и става \"Доктор Хонорис кауза\" "}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BB%D0%B8%D0%B4%D0%B5%D1%80-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2-%D0%B5%D1%81-%D1%89%D0%B5-%D0%BD%D0%B0%D1%81%D0%B5%D0%BB%D1%8F%D0%B2%D0%B0-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%81-%D0%B1%D0%B5%D0%B6%D0%B0%D0%BD%D1%86%D0%B8-%D0%B0%D0%BA%D0%BE-%D0%BD%D0%B5-%D0%B8%D1%81-news668424.html", "text": "Focus. В дебата за европейската бежанска политика фракционният лидер на партията „Зелени“ в Европейския парламент - Ска Келер, призова мигрантите да бъдат настанени на по-големи групи в държавите от Източна Европа с цел улесняване на интеграцията им, пише германското издание В интервю за вестник Neue Osnabrücker Zeitung Келер предложи да изпрати \"цяло сирийско село\" - например в Латвия. \"Идеята със сирийското село е възможност, която може да бъде използвана. Например в ситуации, при които бежанците не искат да отидат в страна, където няма други търсещи убежище“, коментира германският политик. Доказано е, че мигрантите се насочват към страните, в които вече има техни сънародници. Това улеснява приобщаването и интеграцията им, обясни Келер. Опцията трябва да бъде обсъдена, въпреки съпротивата на страните от Източна Европа, и ако е необходимо – тези държави дори трябва да бъдат принудени да приемат идеята. \"Отказът от прием на бежанци нарушава правото на ЕС\", припомни фракционният лидер на „Зелените“. Неотдавна Европейската комисия предприе съдебно производство срещу Чешката република, Унгария и Полша заради решението на правителствата им да не приемат бежанци по квотната система за разпределяне, която Брюксел наложи през септември 2015 г., припомнят от редакцията. Разпределението на бежанците ще бъде предмет на обсъждане и на предстоящата среща на върха на ЕС, която ще се проведе по-късно тази седмица.", "date": "2017.06.20", "title": "МЕЖДУНАРОДЕН СКАНДАЛ! Лидер на \"Зелените\" в ЕС ще населява Източна Европа с бежанци: Ако не искат, ще ги принудим!"}
{"url": "http://pik.bg/%E2%80%9E%D0%B7%D0%B5%D0%BB%D0%B5%D0%BD%D0%B0%D1%82%D0%B0%E2%80%9C-%D0%B8-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%B0-%D1%81%D0%B5%D1%80%D0%B8%D1%8F-bmw-i-%D0%BF%D0%B0%D1%80%D0%BA%D0%B8%D1%80%D0%B0-%D0%B2-%E2%80%9E%D0%BC-%D0%BA%D0%B0%D1%80%E2%80%9C-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news668449.html", "text": "Оторизираното дилърство на BMW Group в Пловдив – „М Кар“, вече е официален представител на иновативния бранд BMW i. В автокомплекса на „М Кар“ Пловдив всеки може да разгледа изцяло електрическия BMW i3 модел, да се запише за тестово шофиране и да получи подробна информация. Дилърството на „М Kар“ оперира под формата на BMW i агентство и извършва пълна гама от продажбено-сервизни дейности за страната. Концепцията на новата екологична i гама е с акцент върху предлагането на автомобили от ново поколение, ориентирани към устойчива и насочена към бъдещето мобилност. е първият сериен автомобил в света, разработен от нулата за чисто електрическо задвижване, а материалите, от които е направен, както и  целият производствен процес, са част от комплексна система за устойчивост. Екологичният автомобил не отделя никакви вредни емисии, мирис и е изцяло безшумен, като същевременно осигурява забележително динамичен диапазон. Другият модел от „зеления“ бранд е който реализира изключително нисък разход на гориво и ниски вредни емисии в комбинация. Той е с олекотена карбонова конструкция и аеродинамичен дизайн. Благодарение на преимуществата на технологиите на електромотора и двигателя с вътрешно горене се постига и необикновено спортно изживяване.", "date": "2017.06.20", "title": "„Зелената“ и иновативна серия BMW i паркира в „М Кар“ Пловдив (СНИМКИ)"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B8-%D1%83%D0%B1%D0%B8%D1%85%D0%B0-22-%D0%BC%D0%B0-%D0%B4%D1%83%D1%88%D0%B8-%D0%B2-%D0%B1%D0%B0%D0%BD%D0%B3%D0%BB%D0%B0%D0%B4%D0%B5%D1%88-news668439.html", "text": "Светкавици са убили поне 22-ма души в Бангладеш през последните 48 часа, съобщиха днес властите, седмица, след като мусоните предизвикаха поредица от носещи смърт свлачища в страната, предаде БГНЕС. Споменатите жертви на природните явления са загинали в неделя и понеделник, каза шефът на управлението за справяне с бедствия Реаз Ахмед. Сред загиналите е и младо семейство с тяхната малка дъщеря, което работело на фъстъчена нива, когато ги удари мълнията. Всяка година в Бангладеш умират стотици хора от светкавици като експерти са на мнение, че климатичните промени изострят проблема. Също така като причина за ставащото се сочи обезлесяването, доколкото изсичаните високи дървета като палмите по принцип действат като гръмоотводи. Миналата година властите обявиха природно бедствие, след като загинаха 200 души, от които 82 само за един ден. Според експерти истинската фигура вероятно е доста по-голяма, доколкото за много от смъртните случаи властите не биват уведомявани. Според независим наблюдател 349 души са били убити от светкавици през 2016 г.", "date": "2017.06.20", "title": "КОШМАР! Светкавици убиха 22-ма души в Бангладеш"}
{"url": "http://pik.bg/%D1%83%D0%B6%D0%B0%D1%81-%D0%BC%D1%8A%D0%BB%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D1%82%D1%83%D1%80%D1%81%D0%BA%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-news668452.html", "text": "Догу хабер ажансъ, цитирани от \"Фокус\". Излетял от летище „Ататюрк” в Истанбул турски пътнически самолет бе поразен от мълния и принуден да се върне обратно за аварийно кацане, предаде информационната агенция Тежкият инцидент е станал снощи към 21.30 часа със самолет Боинг 737-800, изпълняващ редовен полет от Истанбул до Казан със 101 души на борда. Пилотът е бил принуден да направи няколко кръга над града за да изразходва горивото и към 23.50 часа успешно е извършил аварийно кацане на летище „Ататюрк”, посочва още ДХА.", "date": "2017.06.20", "title": "УЖАС! Мълния удари турски пътнически самолет"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-news668448.html", "text": "Новият македонски премиер Зоран Заев е на първото си официално посещение в България. В този час той се среща с премиера Бойко Борисов, а по-късно днес и с президента Румен Радев. Новият македонски премиер Зоран Заев е на първото си официално посещение в България. В този час той се среща с премиера Бойко Борисов, а по-късно днес и с президента Румен Радев.", "date": "2017.06.20", "title": "ИЗВЪНРЕДНО В ПИК! Борисов посрещна Зоран Заев "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B5%D0%BF%D0%BE%D1%80%D1%82%D0%B0%D0%B6-%D0%B2-%D0%BF%D0%B8%D0%BA-%D1%84%D0%B1%D1%80-%D1%84%D1%81%D0%B1-%D0%B8-%D0%BC%D0%BE%D1%81%D0%B0%D0%B4-%D0%BF%D0%B0%D1%81%D1%82%D0%B8-%D0%B4%D0%B0-%D1%8F%D0%B4%D0%B0%D1%82-%D0%B2%D0%BB%D0%B5%D0%B7%D1%82%D0%B5-%D0%B2-%E2%80%9E%D0%B1%D1%8F%D0%BB%D0%B0%D1%82%D0%B0-%D1%81%D1%82%D0%B0%D1%8F%E2%80%9C-%D1%83-%D0%BD%D0%B0%D1%81-%D0%B7%D0%B0-%D0%B4-news668426.html", "text": "Американското ФБР, руското ФСБ и израелските служби МОСАД пасти да ядат! Влезте в „бялата стая“ у нас, за да изкарате листовките! Хората, които в момента карат шофьорските изпити, ще имат в края на курса челен сблъсък с „бялата стая“. В нея се полага теоретичният изпит по правилника за движение по пътищата. И понеже изпитът винаги е „актуален“, защото се взима „по различни“ начини. Нали скоро ДАНС нахлу в ИА „Автомобилна администрация“ и извърши арести, защото пак имало схема да се изкара изпитът. Репортер на ПИК влезе в „бялата стая“. Какво и как действа… Защо е направено така. Има ли шанс за пробив в системата. Какво чувство изпитва човекът, който се явява на изпит. Снимки, видео и обяснение в следващите редове. Преди да дойде време курсистът да се яви на теоретичен изпит върху Закона за движение по пътищата, той полага т.н. вътрешен изпит във фирмата, в която кара курса. С други думи той показва във фирмата реалните си знания и след това е пуснат до изпита в Държавната автомобилна инспекция, защото там той вече е платен. И ако го скъсат, пак трябва да плаща. Ето с какво се сблъскваме в „бялата стая“ и как действа тя. Описваме нещата хронологично: Когато курсистът влезе в стаята, той оставя багажа си в специално шкафче – телефони, чанти, техника и каквото още там носи. Трябва му само личната карта. При него има квестор, който ще го наблюдава по време на изпита. След това минава през скенер, който пищи, ако по него има нещо метално или носи мобилен телефон, примерно. Ако скенерът се заобиколи, веднага се включва аларма. Ако е оставил всичко, но скенерът пищи, квесторът го проверява със специален метален детектор (№2) – като тези на летищата, като с него обикаля тялото на курсиста. Примерно може да има метален колан, който да реагира. Спокойно, няма да ви карат да сваляте колана. След като курсистът е проверен с детектора, че не носи „тайни“ неща, той застава до рамката на големия метален скенер и стъпва на точно определено място. Подава си личната си карта на квестора, който я поставя в специално устройство за сканиране. За секунди тя е сканирана, като акцентът е снимката на нея. След това курсистът се изправя до рамката на големия скенер и бива снима от специална камера. След като е щракнат, снимката се сравнява автоматично с тази от личната карта. И след като се установи съвпадение, курсистът вече чака да му кажат на кое точно място от номерираните в залата ще седне. Това се генерира от компютъра. Квесторът въвежда изпитния протокол, с който курсистът се явява, школа, номер и т.н. После курсистът сяда пред монитор, на който ще работи. Системата му генерира въпроси и в точен час започва изпитът. Но следенето какво прави курсистът не свършва с това. На тавана в стаята, зад гърба на курсиста, има камера, която записва и предава директно звук и картина в големия център на ДАИ, който има връзка с всички „бели стаи“ в страната, които са пригодени да се полагат изпити в тях. Диспечери в тях следят на монитори къде какво се случва. Ако някъде има проблем, системата алармира с червен цвят и диспечерът се съсредоточава в тази камера. Ако квесторът има някакви съмнения за курсиста, също може да подаде сигнал. И това е така, защото квесторът не може да взима решение. Ако някой курсист прави нещо нередно, решението дали да се изгони и прекрати изпита му се взима от диспечерите, като тяхното решение се описва в протокола. Така реално и самият квестор е подложен на контрол. Квесторът също така има и още едно средство за контрол. Той разполага с датчик, който регистрира в много голям честотен диапазон излъчването или приемането на сигнал. Ако все пак курсистът е успял да мине през рентгена и да има в себе си устройство, с което някой до му подсказва, този датчик би трябвало да прихване сигнала. Все пак квесторът е на метри от курсиста и може да се движи из залата с датчика в ръка по време на изпита, ако прецени, че има нужда от това. Над монитора на курсиста има огледало. То е поставено така, че от мястото на квестора се виждат ръцете на курсиста и какво прави. Скенери, датчици, огледала, монитори, снимки, компютри, квестори, диспечери… за едни листовки. После следва справка с ДАНС, ФБР, ФСБ и МОСАД и ако те кажат „да“, си взел изпита. Това, последното, разбира се, е шега. Всъщност какво толкова се промени в хората, че се налага има такива „бели стаи“. Преди 30 години решаваш листовките, налагат шаблона и си ясен – „да“ или „не“. Какво е различното сега, че трябва да те снимат, да сравняват снимката… Дори това изглежда и малко унизително. Но явно причината е в нароилите се тарикати, които искат да „вземат“ изпита с плащане, не оценяващи факта, че така стават опасни на пътя. Хората го правят в името на сигурността. Дано да е така. Времето ще покаже.", "date": "2017.06.20", "title": "ЕКСКЛУЗИВЕН РЕПОРТАЖ В ПИК! ФБР, ФСБ и МОСАД пасти да ядат! Влезте в „бялата стая“ у нас, за да изкарате листовките! (СНИМКИ/ВИДЕО)"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B2%D0%B8%D1%81%D0%B5%D0%BD%D0%B5%D1%82%D0%BE-%D1%81%D0%BB%D0%B5%D0%B4-%D0%BD%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BA%D0%BE%D0%BB%D0%B0-%D0%BF%D1%80%D0%B8-%D0%BD%D0%BE%D1%82%D0%B0%D1%80%D0%B8%D1%83%D1%81%D0%B0-%D1%82%D0%BE%D0%B9-%D0%BF%D1%80%D0%B0%D1%89%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0--news668386.html", "text": "Купуваме кола при нотариуса, той праща договора в КАТ и край. Това е целта на административната реформа, започната от премиерът Бойко Борисов. След нотариуса няма да ходим в КАТ. Системата праща договора и от КАТ си взимаме само талона. След това КАТ подава информация към общините и хората няма да ходят да регистрират с декларации. Това обяви пред Нова тв Росен Желязков, шеф на „Електронно управление“. „26 милиона човекочаса се губят в административни услуги. Искаме да прекъснем това. Един ден отпуска взимат хората. Но отпуската не е за това. Искаме това да избегнем. В Българя се ползват услугите на нотариус, за да има правна сигурност. Има страни, в които не е нужно да се ходи при нотариус“, добави той.", "date": "2017.06.20", "title": "КРАЙ НА ВИСЕНЕТО СЛЕД НАРЕЖДАНЕ НА БОРИСОВ! Купуваме кола при нотариуса, той праща договора в КАТ"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B0-%D0%B1%D0%B8%D0%BB%D0%B8-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news668375.html", "text": "Телевизионният журналист Дерк Йоханес Болт и операторът Еуджинио Ернест Мари са били отвлечени по време на работа в град Ел Тара в Северен Сентандер, който се намира на границата с Венецуела. Колумбийските военни започваха спасителна операция за издирване на заложниците. Армията за национално освобождение се състои от 2000 души и е втората по численост бунтовническа групировка в Колумбия след Въоръжени революционни сили на Колумбия (ФАРК). Двама холандски журналисти бяха отвлечени в североизточата част на Колумбия от ляворадикалната организация Армия за национално освобождение, предаде БГНЕС.", "date": "2017.06.20", "title": "Двама журналисти са били отвлечени в Колумбия "}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%B4%D0%B8%D0%B2%D0%B8-%D0%BF%D1%80%D0%B0%D1%81%D0%B5%D1%82%D0%B0-%D0%BD%D0%B0%D0%BF%D0%B0%D0%B4%D0%B0%D1%82-%D0%BE%D0%B2%D0%BE%D1%88%D0%BD%D0%B8-%D0%B3%D1%80%D0%B0%D0%B4%D0%B8%D0%BD%D0%B8-news668370.html", "text": "Диви прасета нападнаха черешовите масиви в Кюстендилско. Засегнати са вече над 30 декара насаждения в селата Слокощица, Граница и Берсин, съобщава БНТ. Нашествието на животните създава допълнителни проблеми за стопаните, които тази година, заради ниските температури през април, регистрираха по-слаба реколта. В село Граница за първи път стопаните се сблъскват с проблем с диви прасета. Вече почти овладели битката с различните насекоми и вредители по дърветата, тепърва земеделците ще трябва да се справят и с глиганите. „Всяка нощ ни посещават по 4 - 5 прасета и унищожават клони, череши, каквото докачат отдолу. От гората предполагам, че идват“, заяви земеделският производител Олег Иванов. В този период от годината дивите прасета са забранени за отстрел. Ходовете за защита пред стопаните са малко. \"С пиратки само ги плашим\", добавя Иванов. Коя е причината за нашествието на дивите животни в овощните градини не е ясно. Най-вероятно става дума за увеличена популация сред глиганите и близостта на черешовите насаждения с Осоговската планина.", "date": "2017.06.20", "title": "НАПАСТ! Диви прасета нападат овошни градини"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BE%D1%82-%E2%80%9E%D1%88%D0%B0%D0%BD%D0%B7-%D0%B5%D0%BB%D0%B8%D0%B7%D0%B5%E2%80%9D-%D0%B2-%D0%BF%D0%B0%D1%80%D0%B8%D0%B6-news668399.html", "text": "Френската полиция е задържала четиричленното семейство на радикализирания ислямист, който вряза превозно средство, заредено с експлозиви, в полицейски ван на популярния парижки булевард „Шанз-Елизе“, съобщава Агенция „Франс прес”. Бившата съпруга, братът и снаха на Адам Дзазири са отведени в ареста в късните следобедните часове на понеделник, след като полицията ги е разпитала в дома им, разположен в близост до френската столица. Бащата на нападателя е задържан по-късно вечерта, пояснява източник.", "date": "2017.06.20", "title": "Арестуваха семейството на нападателя от „Шанз-Елизе” в Париж"}
{"url": "http://pik.bg/%D0%B1%D0%B0%D0%BD-%D0%BE%D0%B1%D1%8F%D0%B2%D0%B8-150-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D1%83%D1%87%D0%B5%D0%BD-%D1%82%D1%80%D1%83%D0%B4-%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB-%D1%87%D0%B5-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-%D0%B5-%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news668396.html", "text": "„150-годишен научен труд е установил, че кирилицата е създадена в България и е дело изцяло на български книжовници“. Това заяви в ефира на „Здравей, България“ доц. Ваня Мичева от Института по български език към БАН пред Нова тв. Повод за коментара й станаха думите на руския шахматист Анатолий Карпов, който в понеделник заяви, че писмеността ни идва от Византия. „Глаголицата е създадена от Константин Кирил Философ. Тя е съвършено графично писмо, което отразява изключително точно звуковете в езика ни. Тя обаче е трудна за изписване и за съдаване на голяма литература по онова време. Ето защо е написана и кирилицата“, поясни доц. Мичева. Тя каза още, че 24 от буквите в кирилицата са на основа на гръцките, а останалите са оригинални и отразяват спецификите на нашата реч.", "date": "2017.06.20", "title": "БАН обяви: 150-годишен научен труд е установил, че кирилицата е създадена в България"}
{"url": "http://pik.bg/%D1%85%D0%B0%D0%BA%D0%B5%D1%80%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%81%D0%BE%D1%84%D1%82%D1%83%D0%B5%D1%80-%D0%B7%D0%B0-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%87%D0%B0%D1%81%D1%82%D0%BD%D0%B8-%D1%83%D0%B5%D0%B1-%D0%BA%D0%B0%D0%BC%D0%B5%D1%80%D0%B8-news668378.html", "text": "Китайски хакери са обявили, че продават софтуер, който дава достъп до уязвими уеб камери по целия свят, съобщи „Машабъл”. Срещу 28 долара всеки може да влезе в домашен компютър, свързан с интернет и да наблюдава какво става там. Освен това, хакерите са организирали групови чатове, в които дават допълнителна информация като пароли за достъп до камерите. Всеки ден излизат между 200 и 400 такива пароли. Най-много сред уязвимите камери са тези за наблюдение на дома и за контрол над децата. Самите собственици улесняват хакерите, като не променят своите пароли на камерите дълго време.", "date": "2017.06.20", "title": "Хакери продават софтуер за достъп до частни уеб камери"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%BF%D0%B0%D0%B4%D0%BD%D0%B0-%D0%BE%D1%82-5-%D0%B8%D1%8F-%D0%B5%D1%82%D0%B0%D0%B6-%D0%B8-%D0%BF%D0%BE%D1%87%D0%B8%D0%BD%D0%B0-%D1%82%D1%8A%D1%80%D1%81%D0%B8%D0%BB%D0%BE-%D0%BC%D0%B0%D0%BC%D0%B0-news668400.html", "text": "Дете на година и седем месеца почина след падане от 5-ия етаж на жилищен блок. Инцидентът е станал вчера около 17.00 ч. в Стара Загора. Близнаци - момиче и момче, са били в стаята. Момиченцето е търсило майка си, която е простирала. Отворило комарника на прозорец и паднало. Детето е закарано в Спешния център с множество наранявания, където е починало.", "date": "2017.06.20", "title": "ТРАГЕДИЯ! Момченце падна от 5-ия етаж и почина! Търсило мама!"}
{"url": "http://pik.bg/%D1%82%D1%83%D0%B1%D0%B5%D1%80%D0%BA%D0%BE%D0%BB%D0%BE%D0%B7%D0%B0-%D0%B8-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news668382.html", "text": "2 нови случая на туберкулоза и 5 на варицела са регистрирани във Врачанско през последната седмица, съобщава \"Булнюз\". Здравните власти уточняват, че за периода регистрираните остри респираторни заболявания за изминалата седмица са 14 на 10 000 човека, като стойностите са значително под епидемичните. Няма потвърдени случаи на грип. Туберкулозата е хронично инфекциозно заболяване. Най-често то засяга белодробната система. Причинителят на туберкулозата са така наречените бактерии на Кох, който се отличават със значителна устойчивост във външната среда. Източници на зараза могат да бъдат болните от туберкулоза хора и животни (главно едър рогат добитък, по-рядко свине, птици и други), както и техните продукти. Сред симптомите на опасното заболяване са кашлица, храчки, в които може да има кръв, температура, обилно потене, болки в гръдния кош, задух, липса на апетит и отслабване, отпадналост и безсилие.", "date": "2017.06.20", "title": "Туберколоза и варицела нападнаха Врачанско"}
{"url": "http://pik.bg/%D1%82%D0%B8%D1%80-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%B4%D1%83%D0%BF%D0%BD%D0%B8%D1%86%D0%B0---%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news668413.html", "text": "ТИР е аварирал на пътя Дупница-Кюстендил. Движението се осъществява двупосочно в една лента при разклона за с. Мърводол, съобщават от АПИ. Шофьорите да се движат с повишено внимание и съобразена скорост.", "date": "2017.06.20", "title": "ТИР затапи пътя Дупница - Кюстендил "}
{"url": "http://pik.bg/%E2%80%8B%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%BF%D0%BE%D0%BB%D0%B5%D1%82%D0%B8-%D0%B2-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B6%D0%B5%D0%B3%D0%B8-news668387.html", "text": "Рекордни жеги в югозападната част на Съединените щати. Около 50 самолетни полета бяха отменени в Аризона. Рекордни жеги в югозападната част на Съединените щати. Около 50 самолетни полета бяха отменени в Аризона.", "date": "2017.06.20", "title": "​Отмениха полети в САЩ заради рекордни жеги"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%83%D1%82%D0%B8%D0%BD-%D0%B8-%D1%88%D0%B0%D1%85%D0%BC%D0%B0%D1%82%D0%B8%D1%81%D1%82%D1%8A%D1%82-%D1%82%D0%BE%D0%BB%D0%BA%D0%BE%D0%B2%D0%B0-%D0%B7%D0%BD%D0%B0%D1%8F%D1%82-%D0%BF%D0%B8%D1%82%D0%B0%D0%B9%D1%82%D0%B5-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%B7%D0%B0-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-news668390.html", "text": "\"Не са нарочни приказките за азбуката ни. Толкова знаят – единият е шахматист, другият – политик. Това каза директорът на Националния историческия музей проф. Божидар Димитров по повод изказванията на световния шампион по шахмат Анатолий Карпов и президента на Русия Владимир Путин, че кирилицата идва от Византия и от македонските земи. Путин и шахматистът не са Русия. Кой е Карпов – един шахматист? Питайте Христо Стоичков откъде идва азбуката, да видите какво ще каже. Тук става въпрос за невежество. Не бива да се свързва Освобождението на България и темата за азбуката. Това са две отделни теми. Руският патриарх и руският министър на културата признаха, че писмеността и християнството идват в Русия от България, заяви проф. Димитров. Директорът на НИМ похвали премиера Борисов, че не е приел вчера на среща Карпов и запита в качеството си на какъв Путин ще идва на тържествата у нас. \"Той може да бъде гост, но не и патрон. Ако не е гост това ще означава, че сме една примитивна държава\", допълни Димитров. Азбуката е българска – създадена по поръчка на държавата, по заповед на цар Борис I, категоричен е директорът на НИМ. Историкът коментира и днешното посещение на новия премиер на Македония Зоран Заев у нас. Професорът коментира и посещението на Зоран Заев днес, като заяви, че освовното което трябва да постигнем е програмата за Македония и декларацията, която сме им дали да подпишат. \"Там има една лека точка, ако я подпишат ще трябва да спрат кражбата на история. Те знаят много добре това и вече 5 години не приемат тази декларация. Ако го направят то децата им ще трябва да учат български език\", допълни Димитров. Македония трябва да се откаже от сегашноот си име – то е част от гръцкото културно наследство. Това име няма нищо общо със земите по Вардар. Македонците трябва да си изберат ново. Аз предложих 7-8 имена и читателите във Фейсбук най-много харесаха едно, което най-много отговаря на историческата истина - Югозападна България, каза още проф. Божидар Димитров.", "date": "2017.06.20", "title": "КУЛТОВ! Божидар Димитров: Путин и шахматистът толкова знаят, питайте Стоичков за кирилицата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D0%BE%D1%82%D0%BE-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D1%81%D0%B5%D0%BB%D1%8F%D0%BD%D0%B8-%D1%81-%D0%BF%D1%83%D1%88%D0%BA%D0%B0-%D0%B8-%D0%BA%D0%BE%D1%81%D0%B0%D1%87%D0%BA%D0%B0-news668408.html", "text": "Полицията арестува тото милионера на Благоевград Румен Пеовски, нападнал с пушка и косачка жителите на село Покровник. Видимо пиян снощи малко след 21:00 часа тото милионерът нападнал комшиите в селото с косачка, а след това и с ловна пушка, с която се сдобил след, като разбил касата на баща му в къщата на кокетното село Покровник. Гонил комшиите и малките деца, като насочвал пушката и отправял заплахи без да му мигне окото. Той бе издирван под дърво и камък с часове, но бързата реакция на полицията бе открит в къщата на свой авер. Припомняме, че преди един месец 56-годишният Румен Пеовски от село Покровник бе късметлията пуснал фиш на стойност 1,20 лева в тотопункта в благоевградския квартал „Струмско“ срещу хранителен магазини от веригата \"Стоми\", пише \"Пиринско.ком\". Джакпотът в играта 6 от 42 на Тото 2 в размер на 1 663 872.70 се падна на \"Пео\", който познават благоевградчани с щастливите числа 5, 12, 16, 24, 32, 42 .", "date": "2017.06.20", "title": "ИЗВЪНРЕДНО! Арестуваха тото милионера на Благоевград, нападнал селяни с пушка и косачка"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B3%D0%B0%D1%88%D0%BF%D0%B5%D1%80-%D1%82%D0%B8%D1%87-%D0%B5-%D0%BD%D0%B0%D0%BC%D0%B5%D1%80%D0%B5%D0%BD-%D1%83%D0%B1%D0%B8%D1%82-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D1%81%D0%B8-news668392.html", "text": "Известният словенски актьор Гашпер Тич бе намерен убит в апартамента си в центъра на Любляна, съобщават местните медии. За убийството е заподозряно 20-годишно момче, което е в ареста. Полицията разследва убийството и засега не разкрива подробности, съобщава БНТ. Според неофициални източници, на които се позовават медиите, запозодреният сам извикал полицията и признал убийството. Той твърдял, че в събота бил с Тич на гей парада в Любляна, след което отишли в апартамента му. Тич го насилил сексуално, след което младежът го намушкал 10 пъти с нож. 44-годишният Тич беше един от най-известните актьори от младото поколение в Словения. Роден е през 1973 г. в Копер, актьор е от 1991 г. и бе председател на словенското Дружество на театралните актьори.", "date": "2017.06.20", "title": "ТРАГЕДИЯ! Словенският актьор Гашпер Тич е намерен убит в апартамента си"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D0%BE%D0%B1%D1%80%D0%B0-%D1%81%D1%8A%D1%80%D0%B1%D0%B8%D0%BD-%D1%81%D0%B2%D0%B8-%D0%BC%D1%83-1000-%D0%B5%D0%B2%D1%80%D0%BE-news668397.html", "text": "Служители от Районно управление - Несебър установили извършителя на кражбата на сумата от 1 000 евро, осъществена на 18 юни т. г. от оставената без надзор чантичка на 42-годишен сръбски турист, отседнал в Слънчев бряг. Крадецът е 55-годишният английски турист К. А., отседнал в Слънчев бряг, който направил пълни самопризнания и възстановил откраднатата парична сума. Работата по случая продължава от служители на Районно управление – Несебър, съобщиха от ОДМВР-Бургас.", "date": "2017.06.20", "title": "Екшън в Слънчака! Англичанин обра сърбин, сви му 1000 евро"}
{"url": "http://pik.bg/%D0%BD%D0%B0%D1%88%D0%B8-%D1%84%D0%B8%D1%80%D0%BC%D0%B8-%D1%89%D0%B5-%D1%81%D1%82%D1%80%D0%BE%D1%8F%D1%82-%D0%B2-%D1%81%D0%B8%D1%80%D0%B8%D1%8F-news668398.html", "text": "Министърът на икономиката Емил Караниколов се срещна Надра Саяф, посланик, временно управляващ посолството на Сирия в България. Двамата обсъдиха икономическите отношения между двете държави, както и възможностите за сътрудничество. Посланик Саяф посочи, че в областта на недвижимите имоти, изграждането на заводи и в инфраструктурата има подходящи възможности за участие на български компании в Сирия. Тя покани български фирми да участват и на Международния панаир, който се организира повече от 50 години там.", "date": "2017.06.20", "title": "Наши фирми ще строят в Сирия"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%BD%D0%B0%D1%81%D0%B8%D0%BB%D0%B0-%D1%89%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82-%D0%BF%D0%BE%D1%8F%D0%B2%D0%B0%D1%82%D0%B0-%D0%BD%D0%B0-%D0%BD%D0%BE%D0%B2-%D0%BF%D0%BE%D0%BB%D0%B8%D1%82-news668406.html", "text": "Ако ГЕРБ и БСП не се обединят и не реализират потребността на обществото от дълбока политическа реформа, зорлем ще направят нов политически проект, защото се отваря огромна незапълнена ниша. Това каза политическият психолог проф. Антоанета Христова в  студиото на телевизия „България он ер”. Тя бе категорична, че общественото настроение у нас иска дълбока реформа и това предполага промяна. Но дали Слави Трифонов може да покрие това пространство или ще се появи нова личност, това е друга тема, подчерта проф. Христова. Проф. Антоанета Христова добави, че при Трифонов има риск, защото той в един момент ще трябва да прави политика и да предложи експертиза. \"Достатъчно ли е шоуто за парламента. Категорично не! За парламента трябват подходящи хора за съответната позиция\", настоя тя и отбеляза, че до този момент виждаме повече емоция и желание за успех, отколкото експертиза.", "date": "2017.06.20", "title": "ГОРЕЩА ПРОГНОЗА! Политически психолог: ГЕРБ и БСП насила ще предизвикат появата на нов политически проект"}
{"url": "http://pik.bg/%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-%E2%80%9E%D1%81%D0%BE%D1%82%D0%B1%D0%B8%D1%81%E2%80%9D-%D0%B8-%E2%80%9E%D1%84%D0%B5%D1%80%D0%B0%D1%80%D0%B8%E2%80%9D-%D0%BF%D1%80%D0%B0%D0%B2%D1%8F%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B5%D0%BD-%D1%82%D1%8A%D1%80%D0%B3-%D0%B4%D0%BE%D1%81%D0%B5%D0%B3%D0%B0-news668404.html", "text": "Италианската компания „Ферари” навършва 70 години и по този повод организира, заедно със „Сотбис” най-големия досега автомобилен аукцион, съобщиха от компанията. Той ще се проведе на 9 септември на територията на завода на „Ферари” в Маранело. Специално поканени гости, известни колекционери и милионери от целия свят, ще присъстват на търга. Ще бъдат предложени колекционерски автомобили на марката, спортни коли, автомобили от клас GT и някои от новите коли,  които досега не са влизали в продажба. Прогнозите са приходите от търга да достигнат 120-150 милиона евро.", "date": "2017.06.20", "title": "ЗА МИЛИОНЕРИ: „Сотбис” и „Ферари” правят най-големия автомобилен търг досега"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%B7%D0%B0%D0%B1%D0%B8-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D1%81%D0%B8-%D0%B2-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D0%B0%D0%B3-news668402.html", "text": "32-годишна бургазлийка катастрофира в Слънчев бряг, след като заби Мерцедеса си в туристически автобус. Пътният инцидент е стнаал вчера по обяд на  кръстовището на главната алея в курорта и алеята срещу хотел „Нобел”. От удара е пострадал кондукторът в автобуса, който вследствие на рязкото спиране на автобуса получил контузия на гръдния кош, но без опасност за живота. До момента не са установени причината за катастрофата.", "date": "2017.06.20", "title": "Бургазлийка заби \"Мерцедеса\" си в туристически автобус в Слънчев браг"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%B2%D0%BC%D0%B0-%D0%B8%D0%B7%D0%B2%D0%B0%D0%B4%D0%B8%D1%85%D0%B0-50-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%BE%D0%B2-%D1%82%D1%83%D0%BC%D0%BE%D1%80-%D0%BE%D1%82-%D0%B1%D0%B5%D0%B4%D1%80%D0%BE%D1%82%D0%BE-%D0%BD%D0%B0-%D0%BC%D1%8A%D0%B6-news668411.html", "text": "50-сантиметров тумор от крака на 71-годишен мъж извадиха медицински специалисти от Военномедицинска академия, съобщиха от лечебното заведение. 3-килограмовото образувание е отстранено след извършена сложна хирургична интервенция, продължила 3 часа. Лекарите уточниха, че в случая става въпрос за бързо растящ тумор в бедрото, който се е образувал в последните един-два месеца. В момента пациентът е в добро състояние, изведен е от реанимация само 24 часа след операцията. Възстановяването му протича нормално.", "date": "2017.06.20", "title": "Лекари от ВМА извадиха 50-сантиметров тумор от бедрото на мъж"}
{"url": "http://pik.bg/%D0%B6%D0%B5%D0%B3%D0%B8%D1%82%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B2%D0%B7%D0%B8%D0%BC%D0%B0%D1%82-%D0%B6%D0%B5%D1%80%D1%82%D0%B2%D0%B8-news668409.html", "text": "Почти 700 човека са били са потърсили медицинска помощ в Япония със симптоми на тежки топлинни удари в периода 12-18 юни заради необичайно горещото време в страната, като двама от тях са починали. Това е почти със 100 човека повече в сравнение с предходната седмица, съобщават от японското Главно пожарно управление, които изпълнява и функциите на бърза помощ. По данни на службата от всички 700 човека няколко десетки са били приети в болница. През май от топлинен удар починаха други двама души. Независимо от настъпването на дъждовния сезон, в голяма част от Япония времето е горещо, като температурите на много места превишават 30 градуса по Целзий. Миналата година заради горещините загинаха над 100 човека, а десетки хиляди бяха настанени в болница. Около половината пострадали са хора над 65 години, получили топлинен удар в дома си заради отказ да включат климатика. Почти 700 човека са били са потърсили медицинска помощ в Япония със симптоми на тежки топлинни удари в периода 12-18 юни заради необичайно горещото време в страната, като двама от тях са починали. Това е почти със 100 човека повече в сравнение с предходната седмица, съобщават от японското Главно пожарно управление, които изпълнява и функциите на бърза помощ. По данни на службата от всички 700 човека няколко десетки са били приети в болница. През май от топлинен удар починаха други двама души. Независимо от настъпването на дъждовния сезон, в голяма част от Япония времето е горещо, като температурите на много места превишават 30 градуса по Целзий. Миналата година заради горещините загинаха над 100 човека, а десетки хиляди бяха настанени в болница. Около половината пострадали са хора над 65 години, получили топлинен удар в дома си заради отказ да включат климатика.", "date": "2017.06.20", "title": "Жегите в Япония взимат жертви"}
{"url": "http://pik.bg/%D0%BA%D0%B0%D0%BF%D0%B8%D1%82%D0%B0%D0%BB%D0%B8%D0%B7%D1%8A%D0%BC-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%82%D1%80%D1%83%D0%BF%D0%B0-%D0%BF%D0%B0%D1%87%D0%BA%D0%B8-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%BD%D0%B5-%D0%BF%D0%BB%D0%B0%D1%89%D0%B0-%D0%B4%D0%B2%D0%BE%D0%B9%D0%BD%D0%B8-%D0%BD%D0%B0%D0%B4%D0%BD%D0%B8%D1%86%D0%B8-%D0%B2-%D0%BF%D1%80%D0%B0%D0%B7%D0%BD%D0%B8%D1%87-news668403.html", "text": "Ад­ми­нис­тра­тив­но на­ка­за­ние в раз­мер на 300 ле­ва на­ло­жи Ин­спек­ция­та по тру­да на фир­ма “Бел­ве­де­ре Ме­ни­джмънт” ЕООД с ад­рес и се­да­ли­ще в Бан­ско и пред­ставл­ява­на от Ди­ми­тър Ил­иев за на­ру­ше­ние по Ко­дек­са на тру­да. Дру­жес­тво­то е гло­бе­но за то­ва, че не е из­пла­ти­ло до­пъл­ни­тел­ни тру­до­ви въз­наг­раж­де­ния на своя слу­жи­тел­ка за по­ло­жен труд в дни, оп­ре­де­ле­ни ка­то офи­циал­ни праз­ни­ци за Бъл­га­рия, с кое­то е на­ру­ше­но тру­до­во­то за­ко­но­да­телс­тво, съобщава струмабг. На­ка­за­тел­но­то пос­та­нов­ле­ние, из­да­де­но от ди­рек­то­ра на Ин­спек­ция­та по тру­да в Со­фий­ска об­ласт, бе об­жал­ва­но в Ра­йо­нен съд – Раз­лог ка­то не­за­ко­но­съоб­раз­но, но бе пот­вър­де­но от ма­гис­тра­ти­те, кои­то сче­то­ха, че от съб­ра­ни­те по де­ло­то глас­ни и пис­ме­ни до­ка­за­телс­тва ви­на­та на дру­жес­тво­то е без­спор­но ус­та­но­ве­на и е на­ли­це на­ру­ша­ва­не на тру­до­во­то за­ко­но­да­телс­тво. Съ­дът сче­те още, че сан­кция­та в раз­мер на 300 лв. съ­що е оп­ре­де­ле­на пра­вил­но и на­пъл­но съот­ветс­тва на те­жес­тта на на­ру­ше­ние­то. С дей­ствия­та си сан­кцио­ни­ра­но­то дру­жес­тво не е из­пъл­ни­ло за­дъл­же­ния­та си по Ко­дек­са на тру­да и с то­ва е ли­ши­ло ра­бот­нич­ка­та си от пра­во­то да по­лу­чи по­ла­га­що­то й се до­пъл­ни­тел­но въз­наг­раж­де­ние за из­вън­ред­ния труд, кое­то спо­ред бъл­гар­ско­то за­ко­но­да­телс­тво не мо­же да бъ­де по- мал­ко от уд­вое­ния раз­мер на тру­до­во­то въз­наг­раж­де­ние. Ин­спек­ция­та по тру­да е из­да­ла на­ка­за­тел­но пос­та­нов­ле­ние, с кое­то дру­жес­тво­то е сан­кцио­ни­ра­но, след ка­то през ак­тив­ния зи­мен се­зон при про­вер­ка на до­ку­мен­ти­те на апа­рта­мен­тен ком­плекс, на­ми­ращ се на ули­ца “Цар Бо­рис” в Бан­ско, ин­спек­то­ри­те са ус­та­но­ви­ли, че ед­на от ка­ме­риер­ки­те е ра­бо­ти­ла на 24,25 и 26 де­кем­ври – дни, об­яве­ни за офи­циал­ни праз­ни­ци, и не й е зап­ла­те­но до­пъл­ни­тел­но тру­до­во въз­наг­раж­де­ние за по­ло­же­ния труд. То­ва е ус­та­но­ве­но от пред­ста­ве­ни­те ве­до­мос­ти за зап­ла­ти и при­ло­же­на­та към нея таб­ли­ца за при­със­тве­ни дни на слу­жи­те­ли­те, от кои­то би­ло вид­но, че във въп­рос­ни­те да­ти ка­ме­риер­ка­та е би­ла на ра­бо­та на пъл­но ра­бот­но вре­ме, на­чис­ле­но й е ос­нов­но­то тру­до­во въз­наг­раж­де­ние, но не и по­ла­га­що­то й се до­пъл­ни­тел­но та­ко­ва.", "date": "2017.06.20", "title": "КАПИТАЛИЗЪМ! Бизнесмен трупа пачки на гърба на камериерка, не плаща двойни надници в празнични дни"}
{"url": "http://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D0%B2%D0%BE%D1%82%D0%B0-%D0%BF%D1%80%D0%BE%D1%84-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%80%D0%B0%D0%B1%D0%BE%D1%82%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BF%D1%8A-news668376.html", "text": "Народните представители не са отговорни пред своите избиратели, те са свободни хора, това е демокрацията. Такова мнение изрази в студиото на Би Ти Ви Кънчо Стойчев. Според него, не може тези, които управляват да изпълняват всяка сутрин волята на избралите ги. „Мажоритарната система ще остави много български избиратели без представители в парламента, това е глупост”, допълни той. Социологът смята ,че партиите са доказан от историята субект, който контролира депутатите и не могат да бъдат заменени от друг. Стойчев смята за срамно ,че България се отдалечава от държавите в ЕС, докато преди 10 години скъсявахме дистанцията. „Мажоритарната система работи във Франция и доведе до пълен крах. Зад един депутат на Макрон стоят 18 пъти по-малко избиратели, отколкото зад един депутат на Льо Пен”, каза Михаил Константинов. Той посочи, че у нас зад един депутат стоят 12-13 000 гласа и това не се променя. Професорът се обяви, че не е необходимо да питаме хората за нещо, което не разбират и това ще се повтори, независимо колко референдуми проведем. „30 процента от французите са чували името на своя фаворит, останалите не са”, допълни той. Според него, да похарчим сега 47 милиона лева за нов референдум не е сериозно и поиска дискусия по темата преди да се вземе решение.", "date": "2017.06.20", "title": "ПРОМЯНА ВЪВ ВОТА! Проф. Константинов: Мажоритарната система работи във Франция и доведе до пълен крах"}
{"url": "http://pik.bg/%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B1%D0%B5%D0%BD%D1%86%E2%80%9C-%D1%89%D0%B5-%D1%81%D1%82%D1%80%D0%BE%D0%B8-%D0%B7%D0%B0%D0%B2%D0%BE%D0%B4-%D0%B7%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D1%80%D1%83%D1%81%D0%B8%D1%8F-news668355.html", "text": "Германската автомобилна компания „Мерцедес-Бенц“ ще строи завод в руското село Есипово, Солнечногорски район на Московска област, съобщава ТАСС, като се позовава на информация на представител на компанията. Стартът на строежа ще бъде направен днес. Очакванията са заводът да бъде готов за пускане в експлоатация през 2019 година. Инвестицията в проекта от германска страна е за над 15 миларда рубли. Ще бъдат създадени над хиляда работни места. Очакванията са от завода всяка година да излизат над 20 000 автомобила. Пъровначално заводът ще работи върху четири модела автомобили „Мерцедес“.", "date": "2017.06.20", "title": "„Мерцедес-Бенц“ ще строи завод за автомобили в Русия"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B8-%D0%B6%D0%B5%D0%B3%D0%B8-%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D1%82%D0%BC%D0%B5%D0%BD%D1%8F%D1%82-%D0%BF%D0%BE%D0%BB%D0%B5%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news668354.html", "text": "В Съединените щати е толкова горещо, че се налага отмяната на полети, съобщи Нова телевизия. Югозападната част на страната е обхваната от опасно високи температури. Във Финикс днес е 46 градуса. Очаква се утре да бъдат отчетени 49. При такава жега двигателите на самолетите не работят нормално и в Аризона близо 50 полета бяха отменени. В сила е предупреждение към населението за повишен риск от топлинни удари, схващания по време на шофиране и други опасности, свързани с необичайна жега. Очаква се времето да остане такова поне до събота", "date": "2017.06.20", "title": "Опасни жеги! В Съединените щати отменят полети заради високите температури"}
{"url": "http://pik.bg/7-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D1%84%D0%B0%D0%BA%D1%82%D0%B0-%D0%B7%D0%B0-%D0%B1%D0%B8%D1%80%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BC%D0%BE%D0%B6%D0%B5-%D0%B1%D0%B8-%D0%BD%D0%B5-%D0%B7%D0%BD%D0%B0%D0%B5%D1%82%D0%B5-news668209.html", "text": "Астрономическото лято настъпва след броени дни. По този повод британският в. \"Дейли експрес\" предлага няколко любопитни факта за един от неизменните спътници на сезона - бирата. Вижте осем интересни факта около любимата лятна напитка: 1. Единствените напитки в света , които се консумират в по-големи количества от бирата, са водата и чаят. 3. Британците заемат 28-о място в класацията на консуматорите на бира . Годишното количество, което поданиците на Нейно Величество изпиват, е двойно по-малко от поглъщаното от чехите. 4. Египет е първата страна в света, наложила данък върху бирата . Мярката е въведена от Клеопатра през първи век преди Христа с цел да се осуетят пиянските прояви на обществени места. 5. В Древен Вавилон съдържателите на кръчми са рискували да бъдат удавени в бира, ако предлагат по-малки от обявените или платени количества пиво. 6. \"Бирата, ако се пие умерено, смекчава нрава, заздравява духа и подпомага здравето\" , е казал третият президент на Томас Джеферсън.", "date": "2017.06.20", "title": "7 интересни факта за бирата, които може би не знаете"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D1%88%D0%B5%D1%81%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%80%D0%B0%D0%BA%D0%B5%D1%82%D0%B5%D0%BD-%D0%BE%D0%B1%D1%81%D1%82%D1%80%D0%B5%D0%BB-%D1%81%D1%80%D0%B5%D1%89%D1%83-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D0%B2%D0%BE%D0%B9-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%82%D1%83%D1%80%D1%86%D0%B8%D1%8F-news668356.html", "text": "Един войник е загинал, а още шестима са ранени при ракетен обстрел на ПКК срещу военен конвой в Източна Турция, предаде РИА Новости, позовавайки се на местни медии. Военните са се движили в района Чукурджа в провинцията Ван. Пострадалите са откарани в болница. Сепаратистите от ПКК са използвали ракетни установки и дългоцевно оръдие по време на обстрела. Фокус", "date": "2017.06.20", "title": "Един загинал и шестима ранени при ракетен обстрел срещу военен конвой в Източна Турция"}
{"url": "http://pik.bg/%D0%B4%D0%B6%D0%B8%D0%BF%D0%B8%D1%82%D0%B0-%D1%81-%D0%BF%D0%BE-8000-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D1%84%D0%B8%D1%86%D0%B8%D1%82%D0%B0-news668359.html", "text": "Джипита имат записани 8000, дори близо 9000 пациенти в листите си. Медиците са с практики в отдалечени и труднодостъпни райони, където дефицитът на лекари е огромен, пише „Монитор”. Ударник сред тях е д-р Снежана Бакърова от село Смилян. Практиката й е от 8500 души от общо 32 села в областта. Населението в тях е предимно от пенсионери, а хората в млада и средна възраст са бедни. В някои от населените места е назначена медицинска сестра, която да овладява положението при спешен случай докато д-р Бакърова пристигне. За да стигне до тежко болен, й се е наложило дори да язди за пръв път кон – единственото транспортно средство, с което можело да се стигне по труднопроходим път до отдалечената махала в планината. Лекарката е водила и раждане в автомобил на поляна. Подобно на нея, но с 8000 пациенти в листата, е д-р Селиме Карагьозова от Разград. Общопрактикуващата лекарка има записани в пациентската си листа 8000 човека, от тях здравноосигурените са 6500. „Останалите също не мога да връщам – преглеждам ги, изписвам им лекарства, ако намерят пари, си ги купуват и се лекуват. Не мога обаче да ги изпратя нито на лабораторни изследвания, нито на рентгенови снимки, нито при специалист“, разказа д-р Карагьозова. Освен в Разград, практиката й има разкрити кабинети и в три села. За да осигури постоянни медицински грижи на пациентите си извън града, тя е назначила за своя сметка 5 медицински сестри и 3-ма доктори. „Трудно е да се намери лекар, съсловието застарява. Затова в селата съм наела колеги пенсионери“, допълни тя. „Лекарите бягат в чужбина заради лошите условия на труд и неадекватното заплащане. Затова средната възраст е 58 години, каза председателят на националното сдружение на общопрактикуващите лекари доц. Любомир Киров. Сред тях има и близо 80-годишен лекар, както и на 72, които все още практикуват“, допълни той.", "date": "2017.06.20", "title": "Джипита с по 8000 пациенти заради дефицита"}
{"url": "http://pik.bg/%D1%80%D0%B0%D0%BB%D0%B8%D1%86%D0%B0-%D0%BD%D0%B5%D0%B3%D0%B5%D0%BD%D1%86%D0%BE%D0%B2%D0%B0-%D0%BE%D1%81%D1%8A%D0%B4%D0%B8-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D0%B0%D0%B4%D0%B2%D0%BE%D0%BA%D0%B0%D1%82-%D1%81%D0%B8%D0%BC%D0%B5%D0%BE%D0%BD-%D0%BC%D0%B8%D0%BA%D0%BE%D0%B2-%D0%BD%D0%BE-%D0%BE%D1%82%D0%BC%D0%B5%D0%BD%D0%B8-%D0%BE%D1%82%D0%BF%D0%B8%D1%81%D0%B2%D0%B0%D0%BD%D0%B5%D1%82-news668369.html", "text": "Доверието на хората в адвокатурата е важно ,за да може адвокатите да упражняват свободно професията си. Поведението на адвокат Миков е недопустимо, това становище взеха членовете на Висшия адвокатски съвет,  но не можем да действаме емоционално. Това каза Ралица Негенцова в студиото на Би Ти Ви. „Върнахме преписката за адвокат Миков за ново разследване, искаме спазването на закона, а не самоволни действия. Затова искаме и промяна на Закона зца адвокатурата”, допълни тя по темата за участие на адвокат Симеон Миков в схемата за измама със записи на заповеди. Заради участието му в престъплението, той беше отписан от Софийската адвокатска колегия, но сега Висшия адвокатски съвет отмени решението и го върна за ново разследване. Според Негенцова, която е председател на Висшия адвокатски съвет, допуснати нарушения при отстраняването на Миков правят това решение незаконно и затова е върнато, за да се спази напълно изискването на закона. Адвокат Негенцова обясни, че се борят от години за промяна на законодателството, но досега не срещат подкрепа от законодателя.", "date": "2017.06.20", "title": "Ралица Негенцова осъди поведението на скандалния адвокат Симеон Миков, но отмени отписването му от адвокатската колегия"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B5%D0%BC%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-news668373.html", "text": "Президентът на САЩ Доналд Тръмп ще се срещне днес с украинския президент Петро Порошенко, който е на посещение във Вашингтон, съобщи Белият дом, цитиран от ТАСС. Порошенко, който по програма ще се срещне с вицепрезидента Майк Пенс, ще посети заедно с него за кратко Овалния кабинет, където Тръмп ще е на работна среща със своя съветник за националната сигурност Хърбърт Макмастър. Пълноценни преговори между Тръмп и Порошенко няма да има, отбелязва БТА. Както по-рано съобщи говорителят на Белия дом Шон Спайсър, преговорите с Порошенко ще води вицепрезидентът Пенс.", "date": "2017.06.20", "title": "Тръмп приема Порошенко, преговори няма да има"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BD%D0%B0-%D0%B1%D1%83%D0%BD%D1%82-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8-news668367.html", "text": "На 5 юни ще има протест на служителите в МВР за увеличение на заплатите. Ние нямаме право на протестни действия, но очаквам да дойдат колеги, които не са на работа. Това обяви Илия Кузманов от синдикалната федерация на служителите в МВР. „Говорим за увеличение на парите в сектора, включително и чистачки, операторки и други колеги, защото те ни помагат изключително много в работата ни. Сега стартовата заплата е не повече от 650 лева. В същото време минималната заплата расте. При служба от 10 години парите могат да станат 800 лева“, обясни Кузманов. Той добави, че очаква разбиране, диалог и разговори с ръководството на МВР, за да се намери изход от ситуацията. „Съдим МВР за милиони за неадекватни решения, защото много неща не са както трябва. Искаме 15-25% увеличение и сме отворени за диалог“, добави той.", "date": "2017.06.20", "title": "ИЗВЪНРЕДНО! Полицаите на бунт за увеличение на заплати"}
{"url": "http://pik.bg/%D0%BA%D0%B8%D0%BF%D1%8A%D1%80-%D1%81-%D0%BD%D0%B0%D0%B4%D0%B5%D0%B6%D0%B4%D0%B0-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%B4%D0%BE-6-%D0%BC%D0%BB%D0%BD-news668371.html", "text": "Cyprus Mail, цитирани от \"Фокус\". Президентът на Кипър Никос Анастасиадис заяви, че през юли ще се проведат дискусии относно националната стратегия за туризма. Има амбициозен план Кипър да стане целогодишна туристическа дестинация, привличаща по шест милиона посетители годишно до 2030 г., пише По време на среща с Кипърската асоциация на хотелиерите Анастасиадис посочи визията си, че в следващите 13 години Кипър трябва да привлича туристи през цялата година и от 6-те милиона планирани туристи се очаква 4,8 млн. да бъдат платежоспособни. „Националната стратегия ще създаде ясен план, бюджет и крайни срокове как да се постигне целта, която, ако е успешна, ще укрепи бизнеса, околната среда и икономиката“, посочи президентът. Без да се впуска в детайли Анастасиадис заяви, че нова и модерна правна рамка по оперирането на хотелите е изработвана в момента и когато бъде приложена, хотелиерската индустрия ще се освободи от тежки бюрократични процедури.", "date": "2017.06.20", "title": "Кипър с надежда да увеличи туристите до 6 млн."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D0%B2%D0%B8%D1%85%D1%80%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BE%D1%82-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D0%BD%D0%B0-%D1%82%D0%BE%D1%80%D1%82%D0%B0%D1%82%D0%B0-news668414.html", "text": "Странна задкулисна игра изхвърли от \"Черашката на тортата\" бившата водеща и екс съпруга на Иван Христов - Вихра Петрова. В последния момент тя била подменена от друга участничка - Мона Недева, по-известна като арогантната Мона от \"Революция Z\". Абсурдната ситуация изуми участниците в кулинарното предаване. След като веднъж вече заснели отделните епизоди, от продукцията се обадили персонално на всеки един с репликата, че се налага да се снимат повторно, без да бъде посочена конкретна причина. Според столичен седмичник заръката била Вихра да не се появява в епизодите, а на нейно място била вкарана Мона. Първоначално участниците решили, че има технически проблем с видеото, но когато отишли на снимки установили, че Петрова вече не е в групата. Единственият, който би могъл да има нещо против да се дава зелена светлина на тв изявите на Вихра, е бившият й мъж. \"Тя продължава да бъде трън в нечии очи, без самата тя да се занимава и една минута с някой извън обкръжението си\", коментират близки на Петрова.", "date": "2017.06.20", "title": "СКАНДАЛ! Изгониха Вихра Петрова от \"Черешката на тортата\""}
{"url": "http://pik.bg/%D0%BD%D0%B8%D0%B4%D0%B0%D0%BB-%D1%85%D0%BB%D0%B0%D0%B9%D1%84-%D0%B8%D1%81%D0%BB%D1%8F%D0%BC%D0%BE%D1%84%D0%BE%D0%B1%D0%B8%D1%8F%D1%82%D0%B0-%D0%B8-%D1%82%D0%B5%D1%80%D0%BE%D1%80%D0%B8%D0%B7%D0%BC%D1%8A%D1%82-%D1%81%D0%B0-%D0%BA%D0%B0%D1%82%D0%BE-%D1%81%D0%BA%D0%B0%D1%87%D0%B5%D0%BD%D0%B8-%D1%81%D1%8A%D0%B4%D0%BE%D0%B2%D0%B5-news668381.html", "text": "Радикалистите в Близкия изток и националистите в Европа мислят по един и същ начин. Когато западните държави нападат в Близкия изток и убиват невинни хора, \"Ислямска държава\" не каза да се накажат само правителствата, а целия народ на атакуващата държава. В Европа се нападат мюсюлмани, без да прави разлика, че някои не са екстремисти. Това анализира журналистът Нидал Хлайв. По думите му нападателят в Лондон е атакувал най-голямата джамия. Той го определи като крайнодесен човек, който има прояви на ислямофобия. \"Ислямофобията и тероризмът са като скачени съдове\", коментира още журналистът. Според Хлайв ислямофобията се е засилила след атентатите в САЩ на 11 септември 2001 г. Той обаче смята, че и самите мюсюлмани имат вина за това. Даде за пример, че част от тях не желаят да се интегрират и настояват да носят нихаб в центъра на големите европейски градове, без това да е задължително наложено от религията. Нидал Хлайв коментира още, че отдавна европейските държави са приютили екстремисти, за които службите имат данни, че са такива. Според него една от идеята е била те да бъдат приобщени към европейския начин на живот.", "date": "2017.06.20", "title": "Нидал Хлайф: Ислямофобията и тероризмът са като скачени съдове"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%B5%D1%84-%D0%B2-%D1%82%D1%83%D1%80%D0%B8%D0%B7%D0%BC%D0%B0-%D0%BF%D1%80%D0%B8%D0%B7%D0%BD%D0%B0-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%BF%D1%80%D0%B5%D0%BC-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8%D1%82%D0%B5-%D1%82%D1%83%D1%80%D0%BE%D0%B2%D0%B5-news668377.html", "text": "Невъзможно е да бъде спрян алкохолният туризъм в Слънчев бряг. Принципно в ситуацията няма верен ход. Ако се каже, че се спира алкохолът – лошо. Ако кажем, че ще го рекламираме като такова веселие – пак лошо. Това обяви пред Нова тв Румен Драганов, директор на института за оценка на туризма. „Дори и Валери Симеонов, при цялото ми уважение към него като вицепремиер, да разпери ръце и да стои на главната, няма как да се случи, няма как да ги спре. Има дискотечки в малки населени места, които няма как да ги спреш. А шумът се натрупва и в крайна сметка не е приятно за почиващите“, добави той.", "date": "2017.06.20", "title": "ИЗВЪНРЕДНО! Шеф в туризма призна: Не можем да спрем алкохолните турове "}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news668348.html", "text": "От Белия дом потвърдиха, че президентът на Украйна Петро Порошенко ще бъде приет от американския си колега Доналд Тръмп по време на визитата си в Съединените щати. Уточнява се, че срещата ще бъде тристранна, като в разговорите между Порошенко и Тръмп трябва да се включи и вицепрезидентът на Съединените щати Майк Пенс. До последно срещата между Тръмп и Порошенко бе под въпрос, като имаше информации, че вместо Тръмп, с президента на Украйна ще се срещне само Пенс.", "date": "2017.06.20", "title": "От Белия дом потвърдиха за предстояща среща между Доналд Тръмп и Петро Порошенко"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D1%83%D1%87%D0%B5%D0%BD%D0%B8%D0%B5-%D1%81-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D0%B1-1%D0%B1-%D0%BD%D0%B0-%D1%81%D0%B0%D1%89-news668349.html", "text": "От Военновъздушните сили на Южна Корея обявиха, че за днес е планирано провеждането на общи учения с участието на два свръхзвукови бомбардировача на Съединените щати Б-1Б „Лансър“, предава Ройтерс, цитирана от „Фокус“. Според информация на служител на Военновъздушните сили на Южна Корея, в учението ще участват два южнокорейски изтребителя Ф-15К. Не се уточнява естеството на маневрите, както и точния час на провеждането им.", "date": "2017.06.20", "title": "Военновъздушните сили на Южна Корея ще проведат учение с бомбардировачи Б-1Б на САЩ"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B8-%D0%BA%D0%BE%D0%BB%D0%BE%D0%BD%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B8-%D0%BB%D0%B5%D1%81%D0%BE%D0%B2%D0%BE-news668380.html", "text": "Към 06.00 часа на българо-турската граница трафикът е интензивен. На ГКПП \"Капитан Андреево\" на изход има 5 км колона от товарни автомобили. На ГКПП \"Лесово\" на изход има 2 км колона от товарни автомобили. Това съобщиха от пресцентъра на ГД \"Гранична полиция\". Интензивен е трафикът на българо-гръцката граница на ГКПП Кулата. Нормален е трафикът на на всички контролно-пропускателни пунктове по границите с Румъния, Сърбия и Македония.", "date": "2017.06.20", "title": "ОТНОВО! Километрични колони на \"Капитан Андреево\" и \"Лесово\""}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D0%B2%D0%B4%D0%B8%D0%B3%D0%B0%D1%82-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BB%D0%B8-%D0%B2-%D1%82%D1%80%D0%B5%D0%B2%D0%BD%D0%B8%D1%82%D0%B5-%D0%BF%D0%BB%D0%BE%D1%89%D0%B8-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news668363.html", "text": "В район \"Младост\" продължава косенето на зелените площи в междублоковите пространства. Към момента са окосени площите в ж.к.”Младост 1”, ж.к „Младост 1А”, кв. Горубляне, ж.к „Полигона” по график. Това съобщи на официалната си фейсбук страница СО Район Младост, съобщава \"Новини.бг\". След получени сигнали от граждани са направени обходи от служители на отдел „Екология” от районна администрация в „Младост“, Столична община и районното управление на полицията, които установиха над 15 излезли от употреба моторни превозни средства (ИУМПС), само за миналата седмица. Излезлите от употреба МПС-та бяха облепени със стикери-предписания за доброволното им преместване. Проверките продължават. С настъпването на летния период, еколози от районната администрация започват обход на детските градини и училищата в „Младост” за оценка на дървесната растителност на територията им. За отчетния период в деловодството на района са обработени 1311 документа.", "date": "2017.06.20", "title": "ЧИСТКА! Вдигат всички коли в тревните площи на \"Младост\" "}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B2%D0%BB%D1%8E%D0%B1%D0%B5%D0%BD%D0%B0-%D0%B4%D1%80%D1%8E-%D0%B1%D0%B0%D1%80%D0%B8%D0%BC%D0%BE%D1%80-%D0%B7%D0%B0%D0%B1%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news668350.html", "text": "Холивудската актриса Дрю Баримор е на път да преодолее раздялата с третия си съпруг Уил Копелман, с който се разведе преди около година, съобщава Page Six. Според информацията 43-годишната актриса, която има две дъщери от Копелман – Олив и Франки, има любовна връзка с вицепрезидента на компанията Flower Beauty Дейвид Хатчинсън. Баримор и Хатчинсън се виждат от около половин година. Актрисата първа даде поводи за коментари, със снимки в профила и в „Инстаграм“ на Хатчинсън. Наскоро двойката е била забелязана на сватбата на общи техни приятели в Палм Спрингс. На гостите на събитието направило впечатление нежното отношение на Баримор към бизнесмена, като през цялата вечер тя не се отделяла от него.", "date": "2017.06.20", "title": "Отново влюбена! Дрю Баримор заби бизнесмен"}
{"url": "http://pik.bg/%D0%B2-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%B2-%D0%BB%D0%B0%D0%B4%D0%BE%D0%B6%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2%D1%82%D0%BE%D1%80%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B8-%D0%B2%D0%BE%D0%B4%D0%BE%D0%BB%D0%B0%D0%B7-news668342.html", "text": "В акцията по издирването на трите изчезнали деца в Ладожкото езеро след преобръщането на лодка, са се включили втори хеликоптер и водолази, съобщава сайтът на Главното управление на Министерството на извънредните ситуации на Русия в Карелия, съобщава РИА Новости. Лодка с четири деца – три момчета и едно момиче, на възраст между 15 и 17 години, се преобърна в района залива Импилахти на Ладожкото езеро. Две от децата успяха сами да доплуват до брега и се спасиха, като са настанени в болница. Останалите три деца са в неизвестност, като се издирват. На по-ранен етап в акцията се включиха 123 човека, 27 единици техника, сред които един хеликоптер  Ми-8. „В издирвателните работи се е включил втори хеликоптер Ми-8, както и водолазни групи, Специализираната пожарно-спасителна част и представители на Карелската издирвателно-спасителна служба“, се посочва в съобщението на Главното управление на Министерството на извънредните ситуации на Русия в Карелия", "date": "2017.06.20", "title": "В издирването на децата, изчезнали в Ладожкото езеро се включиха втори хеликоптер и водолази"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D0%B1%D1%81%D1%8A%D0%B4%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2%D1%8A%D0%BF%D1%80%D0%BE%D1%81%D0%B8-%D0%BE%D1%82-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%BE%D1%82%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2-news668344.html", "text": "Телефонният разговор между президентите на Русия и България Владимир Путин и Румен Радев е сред коментираните теми от „Московский комсомолец“. Пресслужбата на Кремъл отбелязва, че е потвърдена заинтересоваността от развитието на двустранното сътрудничество, в това число и в енергийната сфера. Путин и Радев също така са обсъдили подготовката на съвместните мероприятия по случай важните в двустранен контекст дати. Това са 25-тата годишна от подписването на Договора за приятелски отношения и сътрудничество (4 август 2017 г.) и 140-ата годишнина от Освобождението на България от османско иго, която ще се отбележи на 3 март 2018 г. Фокус", "date": "2017.06.20", "title": "В Русия: Владимир Путин обсъди с българския президент въпроси от двустранното сътрудничество"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B5%D0%BA%D0%B8%D0%BF%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BB%D0%BE%D0%B4%D0%BA%D0%B0%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D0%B2-%D0%BB%D0%B0%D0%B4%D0%BE%D0%B6%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%B4-news668353.html", "text": "От пресслужбата на министерството на извънредните ситуации на Русия съобщиха, че по време на спасителната операция в Ладожкото езеро е открита преобърналата се лодка, на която петте изчезнали вечерта деца са се отправили на риболов, предаде Regnum, цитиран от „Фокус“. Уточнява се, че телата на децата не са били открити край лодката. Спасителите продължават издирването на децата. Общо 258 души и 55 единици техника участват в издирвателната акция на Ладожкото езеро. На 19 юни на Ладожкото езеро в залива Импилахти Лодка с пет деца  - четири момчета и едно момиче се преобърна в района на залива Импилахти в Ладожкото езеро. Две от децата успяха сами да доплуват до брега, като са насатнени в болница. Останалите са в неизвесност, като тече операция по издирваенто им.", "date": "2017.06.20", "title": "От последните минути! Спасителните екипи откриха лодката на изчезналите в Ладожкото езеро деца"}
{"url": "http://pik.bg/%D1%81%D0%B5%D0%BA%D1%80%D0%B5%D1%82%D0%BD%D0%BE-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B5-%D0%B3%D0%BE%D1%82%D0%BE%D0%B2-%D1%81-%D0%BD%D0%BE%D0%B2-%D0%BF%D0%BB%D0%B0%D0%BD-%D0%B7%D0%B0-%D0%B2%D0%B7%D0%B0%D0%B8%D0%BC%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D1%81-%D1%80%D1%83%D1%81%D0%B8%D1%8F-news668347.html", "text": "Държавният секретар на Съединените щати Рекс Тилърсън е готов с нов план, с чиято помощ ще опита да изгради конструктивни отношения с Русия, съобщава електронното издание BuzzFeed. Според секретен документ на Държавния департамент, с който изданието твърди че разполага, в плана на Тилърсън има три основни точки. Първата точка е да успее да убеди Москва да се въздържа от „агресивни действия срещу Съединените щати“. В противен случай Вашингтон ще отговори на агресията на Москва. Във втората точка се говори за разговори с Русия по въпроси, представляващи стратегически интерес за Съединените щати. Тук влизат въпроси за Сирия, Северна Корея и за кибербезопасността. Третата точка от плана е свързана с важността за поддържането на стратегическата стабилност на Русия. Като тук основното, за което става дума е ядреното оръжие.", "date": "2017.06.20", "title": "Секретно! Държавният секретар на САЩ е готов с нов план за взаимодействие с Русия"}
{"url": "http://pik.bg/%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%B4%D0%B2%D0%B0%D0%BC%D0%B0-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B1%D1%8F%D1%85%D0%B0-%D0%BF%D0%BE%D1%85%D0%B8%D1%82%D0%B5%D0%BD%D0%B8-%D0%BE%D1%82-%D0%BA%D0%BE%D0%BB%D1%83%D0%BC%D0%B1%D0%B8%D0%B9%D1%81%D0%BA%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-news668346.html", "text": "Двама холандски журналисти са били похитени в Североизточна Колумбия от членове на колумбийската ляворадикална организация Армия за националното освобождение (ELN), съобщава Ройтерс, като се позовава на информация на военните в Колумбия. Телевизионният журналист Дерк Йоханес Болт и операторът Еуджинио Ернест Мари са били отвлечени по време на работата им в град Ел-Тара в Северен Сантандер, който е разположен на границата с Венецуела. От колумбийската армия веднага са започнали операция по издирването на журналистите. В Армията за националното освобождение членуват около 2 000 души. Тя е втората по численост въоръжена бунтовническа организация в Колумбия след Революционните въоръжени сили на Колумбия (FARC).", "date": "2017.06.20", "title": "Отвличане! Двама холандски журналисти бяха похитени от колумбийска радикална организация"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B8%D0%B7%D1%81%D0%BB%D1%83%D1%88%D0%B2%D0%B0-%D0%B4%D0%BD%D0%B5%D1%81-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-news668351.html", "text": "Европейския парламент ще изслушва днес българският кандидат за еврокомисар Мария Габриел, съобщава Нова телевизия. В продължение на 3 часа тя ще отговаря на въпросите на депутатите за поста еврокомисар по цифрова икономика и цифрово общество. От Мария Габриел се очаква да докаже своята компетентност за поста.", "date": "2017.06.20", "title": "Европейският парламент изслушва днес Мария Габриел"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BD%D0%B5%D1%81-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%81-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%BC%D0%B5%D0%B6%D0%B4%D1%83-27%C2%B0-%D0%B8-32%C2%B0-news668345.html", "text": "Времето днес ще бъде предимно слънчево. След обяд ще се развива купеста и купесто-дъждовна облачност, на места в Южна и Североизточна България ще има краткотрайни валежи от дъжд, придружени с гръмотевици, съобщават от Националния институт по метеорология и хидрология (НИМХ) към БАН. Ще духа слаб до умерен северозападен вятър. Максималните температури ще са между 27° и 32°, в София 27°. Атмосферното налягане е малко по-високо от средното за месеца и през деня слабо ще се понижи. По Черноморието преди обяд ще е предимно слънчево. Около и след обяд ще се развива купеста и купесто-дъждовна облачност и ще има превалявания, придружени с гръмотевици. Ще духа до умерен вятър от северозапад. Максималните температури ще са между 25° и 27°. Температурата на морската вода е 19-22°. Вълнението на морето ще е около 2 бала. В планините облачността ще е разкъсана. Около и след обяд ще се развива купесто-дъждовна облачност и ще има краткотрайни валежи от дъжд с гръмотевици. Ще духа до умерен предимно северен вятър. Максимална температура на височина 1 200 метра – около 17°, на 2 000 метра – около 10°. Фокус", "date": "2017.06.20", "title": "Времето днес! Предимно слънчево с максимални температури между 27° и 32°"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%81%D1%8A%D0%B4%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%81%D1%82%D1%83%D0%B4%D0%B5%D0%BD%D1%82-%D0%BE-news668352.html", "text": "Президентът на Южна Корея Мун Джей-ин осъди Северна Корея за смъртта на американския студент Ото Уормбайър, съобщава „Йонхап“. Уорнбайър бе осъден в Северна Корея през 2016 година заради това, че скъса плакат. След като прекара година в затвора, преди седмица той бе освободен по медицински причини и транспортиран до Съединените щати, като рано тази сутрин почина в американска клиника заради тежките поражения на мозъка си. Мун Джей-ин заяви, че ще направи всичко възможно за завръщането на гражданите на Южна Корея и Съединените щати, които в момента са в Северна Корея, в родините им възможно най-скоро. Държавният секретар на Съединените щати Рекс Тилърсън по-рано призова  Северна Корея да бъде привлечена под отговорност заради смъртта на Уорнбайър.", "date": "2017.06.20", "title": "Реакция! Президентът на Южна Корея осъди Северна Корея за смъртта на американския студент Ото Уормбайър"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B4%D0%B2%D0%B0%D0%BC%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D1%88%D0%B5%D1%80%D0%B8%D1%84%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D1%81%D1%8A%D0%B4-%D0%B2-%D1%89%D0%B0%D1%82%D0%B0-%D1%82%D0%B5%D0%BD%D0%B5%D1%81%D0%B8-news668328.html", "text": "Двама заместник шерифи са пострадали при престрелка в сградата на съд в американския щат Тенеси, съобщиха от Бюрото за разследвания на щата в профила си в „Туитър“. „Двама заместник шерифи от окръг Кофи са били ранени при престрелка в сградата на съда, като спешно са били откарани в болница“, съобщават от Бюрото за разследвания на щата. По предварителни данни нападателят е бил убит. Пред агенция „Ройтерс“ представителят на офиса на шерифа на окръг Кофи Лъки Нот заяви, че арестант, който е бил докаран в сградата на съда за гледане на дело, успял да измъкне пистолета на един от помощник шерифите и открил огън. Един заместник шериф получил огнестрелна рана в корема, а друг – в ръката. По думите на Нот арестантът успял да избяга от сградата на съда, като в престрелката е получил няколко огнестрелни рани.", "date": "2017.06.20", "title": "Екшън! Двама заместник шерифи пострадаха при престрелка в съд в щата Тенеси"}
{"url": "http://pik.bg/%D0%B4%D0%B2%D0%B5-%D0%B4%D0%B5%D1%86%D0%B0-%D0%BA%D0%BE%D0%B8%D1%82%D0%BE-%D0%B1%D1%8F%D1%85%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B0%D1%82%D0%B0-%D1%81%D0%B5-%D0%BB%D0%BE%D0%B4%D0%BA%D0%B0-%D0%BD%D0%B0-%D0%BB%D0%B0%D0%B4%D0%BE%D0%B6%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%B1%D1%8F%D1%85%D0%B0-news668329.html", "text": "Две деца, които бяха спасени след инцидента с преобърналата се лодка на Ладожкото езеро, са били откарани в болница, съобщиха от пресслужабата на републиканското Главно управление на министерството на извънредните ситуации на Карелия. Лодка с пет деца се преобърна в залива Импилахти на Ладожкото езеро. По предварителни данни две от децата са спасени, а съдбата на останалите три остава неизвестна, като по неофициални данни едно момиче е загинало. В лодката е имало четири момчета и едно момиче на възраст между 15 и 17 години. „Две от децата са успели да доплуват до брега самостоятелно. След като медицински работници са им направили прегледи на място, те са били откарани в болницата на град Сортавал“, се посочва в съобщенеието. В операцията по издирването на останалите деца са се включили 120 души.", "date": "2017.06.20", "title": "Две деца, които бяха спасени при инцидента с преобърналата се лодка на Ладожкото езеро бяха откарани в болница"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5-%D1%83%D0%B1%D0%B8%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news668326.html", "text": "17-годишно момче е било убито по време на поредните протести във Венецуела срещу управлението на президента Николас Мадуро, съобщава депутатът от Националната асамблея на страната Хосе Мануел Оливарес в личня си профил в „Туитър“. „17-годишният Фабиан Урбина бе убит от войници на Националната гвардия в Алтамир. По време на протестната акция там срещу протестиращите бе използвано огнестрелно оръжие“, написа Оливарес. От прокуратурата на страната потвърдиха информацията за смъртта на тийнейджъра. „Прокуратурата е стартирала разследване на смъртта на 17-годишно момче, което е получило наранявания от куршуми по време на протестите в Алтамир“, се посочва в официално съобщение от прокуратурата на страната. Протестите срещу управлението на Николас Мадуро стартираха в началото на април във Венецуела. По последни данни брят на загиналите от началото на протестите вече надхвърля 70 души.", "date": "2017.06.20", "title": "17-годишен бе убит по време на поредните протести във Венецуела"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%B2%D0%B0%D1%80%D0%B8%D0%B0%D0%BD%D1%82%D0%B0-%D0%B7%D0%B0-%E2%80%9E%D0%BC%D0%B5%D0%BA-%D0%B1%D1%80%D0%B5%D0%BA%D0%B7%D0%B8%D1%82%E2%80%9C-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE%D0%B7%D0%B2-news668327.html", "text": "Германският министър на външните работи Зигмар Габриел даде сигнал, че Великобритания може да получи „мек Брекзит“, който да я остави в Единния пазар на Европейския съюз, след като официално напусне Съюза, пише The Independent, цитиран от „Фокус“. Германският външен министър направи тези коментари при началото на преговорите за излизане, стартирани от британския министър на въпросите, свързани с Брекзит Дейвид Дейвис и главния преговарящ на Европейския съюз Мишел Барние. Габриел посочи, че „има отворена  врата“ за британците, ако размислят относно Брекзит. В интервю пред местни медии министърът посочи, че „може би има шанс за постигане на т.нар. „мек Брекзит“. Той обаче добави, че оставането в Единния пазар ще изисква от Великобритания най-малко да приеме свободата за придвижване на работници от Европейския съюз. Габриел също така заяви, че би било най-добре, ако Великобритания изобщо не напуска Европейския съюз и макар и да призна, че това „едва ли е възможно в момента“, той добави, че „ще бъде запазена отворена вратата за британците“. Същевременно външнят министър на Германия разкритикува Британската консервативна партия, посочвайки, че тя „си е играла с емоциите на британските поданици, лъжейки ги за Европа и оставяйки ги в неяснота относно последствията от напускането“.", "date": "2017.06.20", "title": "Външният министър на Германия не изключва варианта за „мек Брекзит“ за Великобритания, позволявайщ й да остане в Единния пазар"}
{"url": "http://pik.bg/%D0%B2-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BF%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D0%B4%D0%B5%D1%86%D0%B0-%D0%B2-%D0%BB%D0%B0%D0%B4%D0%BE%D0%B6%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-news668331.html", "text": "В мащабната операция по издирването на децата, които изчезнаха, след като лодка се преобърна в Ладожкото езеро, се включи и хеликоптер, съобщиха от пресслужбата на републиканското Главно управление на Министерството на извънредните ситуцаии в Карелия, съобщава ТАСС. Лодка с пет деца – четири момчета и едно момиче се преобърна в залива Импилахти на Ладожкото езеро. Две от децата успяха да доплуват до брега и се спасиха, а останалите се издирват. В операцията са включени подразделения на Питкяранския и Сортавалския пожарно-спасителни гарнизони, Сортавалския издирвателно-спасителен отряд и доброволци. „В операцията се включи и хеликоптер Ми-8 от Република Карелия. Той ще извърши въздушно разузнаване около мястото на произшествието. За включване в операцията са готови и безпилотни авиацонни средства“, се посочва в съобщението.", "date": "2017.06.20", "title": "В операцията по издирването на изчезналите деца в Ладожкото езеро се включи хеликоптер"}
{"url": "http://pik.bg/--news531857.html", "text": "Държавният балет на Чукотка е на гастрол във Франция. Играят \"Лебедово езеро\". Колосален успех. След представлението интервюират ръководителя на трупата: - Колко време репетирахте, за да постигнете това съвършенство? - Шест месеца и две седмици. Всъщност, репетирахме само две седмици, а шест месеца се опитвах да им обясня какво е това лебед.", "date": "2017.06.20", "title": ":-)"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%85%D0%B5%D0%BB%D0%B7%D0%B8%D0%BD%D0%BA%D0%B8-%D0%BF%D1%80%D0%BE%D0%B2%D0%B5%D0%B4%D0%B5-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8-news668330.html", "text": "Полицията във Финландия е провела спецакция на територията на Хелзинки във връзка с получени данни за възможна подготовка на терористичен акт, съобщава Ройтерс. „Полицията получи информация, която даде достатъчни основания да се подозира подготовката на терористичен акт. Според информацията църквата Темпелиаукио може да е била цел на терористичен акт. Полицията е предприела всички възможни мерки за отстраняване на заплахата“, се казва в изявление на Националното бюро за разследване на Финландия. Според информацията операцията е стартирала още в неделя, като от полицията са разположили няколко патрула в района на популярната сред туристите църква. В съобщението се отбелязва, че спецоперацията е приключила.", "date": "2017.06.20", "title": "Спецакция! Полицията в Хелзинки проведе операция във връзка с възможна подготовка на терористичен акт"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%BF%D0%BE%D0%B8%D1%81%D0%BA%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%B7-news668337.html", "text": "Американската актриса Памела Андерсън продължава с акциите си във връзка с намирането на убежище на основателя на WikiLeaks Джулиан Асанж. Напористата блондинка се е обърнала към президента на Франция Еманюел Макрон и неговата съпруга Бриджит с молба за лична среща, на която да бъде обсъдена ситуацията около Асанж, съобщава Le Figaro. Андерсън открива вегетариански ресторант, като специално е поканила на откриването Макрон и съпругата му, „за да обсъдим как би могло да се помогне на Джулиан“. По-рано актрисата се обърна с призив към няколко международни лидери за преразглеждане на делото на основателя на  WikiLeaks. На сайта на своя фонд Андерсън публикува и прочуствено писмо под название „Защо моето сърце е с Джулиан“, където изрази надежда, че Франция би могла да даде политическо убежище на Асанж. В момента Асанж е в посолството на Еквадор в Лондон.", "date": "2017.06.20", "title": "Акция! Памела Андерсън поиска среща с президента на Франция Еманюел Макрон и съпругата му заради Джулиан Асанж"}
{"url": "http://pik.bg/%D0%B7%D0%B0%D0%BA%D0%B0%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%81%D0%BC%D0%B0%D0%B6%D0%B5-%D0%B5%D0%BA%D1%81%D1%82%D1%80%D0%B0%D0%B5%D0%BC%D0%B8%D0%B7%D0%BC%D0%B0-news668332.html", "text": "Британският премиер Тереза Мей заяви, че има „твърде голямо толериране на екстремизма“ през последните години, включително и към омразата срещу мюсюлманите, предаде The Daily Express, цитиран от „Фокус“. Министър-председателят описа нападението в Северен Лондон като „причиняващо гадене“ и добави, че Великобритания няма да бъде сломена от тероризма. „Тероризмът, екстремизмът и омразата приемат много форми и ние възнамеряваме да се справим с тях, който и да е отговорен“, посочи Тереза Мей. „Правителството ще смаже екстремизма и идеологията на омразата, и в обществото, и в интернет. Ние ще прегледаме нашата антитерористична стратегия, за да може полицията и силите за сигурност да имат властта, от която се нуждаят - посочи тя. - Ще установим нова комисия за справяне с екстремизма по същия начин, по който се борим срещу расизма“.", "date": "2017.06.20", "title": "Закана! Премиерът на Великобритания е готова да смаже екстраемизма"}
{"url": "http://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B0%D0%BD%D1%82%D0%BE%D0%BD%D0%B8%D0%BE-%D0%BA%D0%BE%D0%BD%D1%82%D0%B5-%D1%81%D0%B5-%D1%80%D0%B0%D0%B7%D0%B1%D1%80%D0%B0-%D0%B7%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D1%87%D0%B5%D0%BB%D1%81%D0%B8-news668333.html", "text": "Италианският мениджър на шампона на Англия Челси Антонио Конте се е споразумял с ръководството на клуба за нов договор, твърдят медиите на Острова. Настоящият договор на Конте е за още две години, но след като още в първи си сезон начело на тима той успя да спечели титлата, си заслужи повишение на заплатата и по-добри условия. Според новия си договор Конте ще получава по 11,5 милиона евро на сезон, което го превръща в най-добре платения мениджър в историята на клуба. Споразумението между Конте и ръководството на Челси означава и още нещо – специалистът ще получи средства за трансфери. Подписването на новия договор на Конте трябва да стане факт в близките седмици.", "date": "2017.06.20", "title": "Споразумение! Антонио Конте се разбра за нов договор с Челси "}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B5-%D1%81%D1%80%D0%B5%D1%89%D0%BD%D0%B0%D0%BB-%D1%81-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-it-%D0%BA%D0%BE%D1%80%D0%BF-news668335.html", "text": "Президентът на Съединените щати Доналд Тръмп е провел среща с представители на водещите високотехнологични корпорации в страната, съобщава ТАСС, като се позовава на информация от журналистическия пул на Белия дом. Ръководителите на компаниите са разказали на президента за приоритетите си в работата. В разговорите са участвали около 20 бизнесмени, като сред тях са били ръководителите на Alphabet, Apple, Amazon, Microsoft, IBM, Intel и MasterCard. Сред участниците е бил и инвеститорът и известен привърженик на Тръмп Питър Тил. Пред представителите на IT-корпорации Тръмп е обявил, че приоритет за него остава създаването на работни места. „Съединените щати инициират сериозно преимущество в технологиите, които са изключително важен отрасъл – заявил Тръмп. – Гледам на това от позицията на създаването на работни места. Ясно е, че вашата позиция е по-различна. Всички обаче гледаме в една посока“. Президентът на Съединените щати е добавил, че неговата администрация ще работи за стимулиране на иновациите, намаляване на данъците и ще се бори за това високотехнологичните компании да се налагат на чуждестранния пазар и да привличат за работа водещи чуждестранни специалисти. Американският президент е обещал и мащабни промени в технологиите, които се използват от правителствените структури на САЩ, за подобряване на защитите от кибератаки и за предоставяне на гражданите на по-качествени услуги.", "date": "2017.06.20", "title": "Американският президент Доналд Тръмп се е срещнал с ръководителите на най-големите IT-корпорации"}
{"url": "http://pik.bg/--news531858.html", "text": "Изненадай враговете си! От камъните, хвърлени в твоята градина, си построй къща!", "date": "2017.06.20", "title": ":-)"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%BC%D0%BE%D1%81%D0%BA%D0%B2%D0%B0-news668334.html", "text": "Руският външен министър Сергей Лавров ще проведе днес в Москва преговори с френския си колега Жан-Ив льо Дриан, съобщава ТАСС, ицитиран от „Фокус“. Работното посещение на френския министър в Русия цели развитие на договореностите за активизацията на двустранното сътрудничество, постигнати във Версай на 29 май между президентите на двете страни Владимир Путин и Еманюел Макрон. „По време на преговорите Лавров и Льо Дриан подробно ще разгледат настоящите въпроси пред руско-френските отношения“, пише в официално заявление на руското МВнР. „Ще бъдат обсъдени съвместните действия по налагането на взаимодействието на антитерористична основа, ще бъдат обменени мнения относно разрешаването на най-актуалните международни проблеми, включително ситуацията в Украйна, в Сирия, в Либия, в Сахаро-Сахелския регион и на Близкия изток. Министрите ще „си сверят часовниците“ относно дневния ред в Съвета за сигурност на ООН, в който Франция и Русия си сътрудничат тясно като постоянни членове“, пише още в изявлението.", "date": "2017.06.20", "title": "На високо ниво! Външните министри на Русия и Франция се срещат в Москва"}
{"url": "http://pik.bg/%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BF%D0%BE%D0%B8%D1%81%D0%BA%D0%B0-%D0%B7%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%BC%D0%B8%D0%BD%D0%B8%D0%BC%D1%83%D0%BC-880-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%B0%D1%83%D0%BD%D0%B4-news668343.html", "text": "Президентът на Реал (Мадрид) Флорентино Перес заяви, че португалският нападател Кристиано Роналдо може да напусне европейските и световни клубни шампиони само, ако друг клуб предложи за него минимум 880 милиона паунда, каквато сума е заложена в договора на играча за откупуването му. Пред Onda Cero Перес бе категоричен, че ако не се намери клуб, който да предложи тази сума, Роналдо ще остане в Реал. Президентът на Реал добави, че за последно е разговарял с Кристиано Роналдо на 3 юни, след финала на Шампионска лига. По информация на португалския A Bola 32-годишният футболист е обявил пред ръководството на Реал, че иска да си тръгне от клуба още това лято, тъй като е разочарован, че от клуба не са го защитили след обвиненията от испанската прокуратура за неплатени данъци за 14,7 милиона евро. Перес отхвърли данъчните обвинения срещу Роналдо, зявявайки че нападателят \"е добро момче и ще реши всички си проблеми с данъчните\". Роналдо бе привлечен в Реал от Манчестър Юнйтед през 2009 година.", "date": "2017.06.20", "title": "На пазара! Президентът на Реал (Мадрид) поиска за Кристиано Роналдо минимум 880 милиона паунда"}
{"url": "http://pik.bg/%D0%B0%D1%82%D0%B0%D0%BA%D0%B0-%D1%85%D0%B0%D0%BA%D0%B5%D1%80%D0%B8-%D1%83%D0%B4%D0%B0%D1%80%D0%B8%D1%85%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news668323.html", "text": "От аржентинската армия съобщиха, че страницата на армията в интернет е била хакната и в нея са публикувани изображения на терористи от „Ислямска държава“, предаде Reuters, цитиран от „Фокус“. „Това е заплаха. „Ислямска държава“ е в Аржентина и ще разберете повече от нас скоро“, пише на страницата. Снимки на хора, облечени в черно са публикувани на сайта. „Аржентинската армия не е сигурна кой стои зад нападението и провежда разследване“, съобщи нейният прессекретар Долорес Сен Мартин. Интернет страниците на аржентинските флот и ВВС не са пострадали. Министерството на отбраната все още не е излязло с коментар по въпроса.", "date": "2017.06.20", "title": "Атака! Хакери удариха страницата на армията на Аржентина в интернет"}
{"url": "http://pik.bg/%D0%BF%D1%80%D0%B0%D0%B7%D0%B5%D0%BD-%D0%B4%D0%B6%D0%BE%D0%B1-news530898.html", "text": "- Финансово положение? - Вече не се притеснявам дали заключих...", "date": "2017.06.20", "title": "Празен джоб"}
{"url": "http://pik.bg/%D0%B4%D1%8F%D0%B2%D0%BE%D0%BB%D1%8A%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D0%B0%D0%BF%D0%B0%D1%82%D0%B0-%D1%89%D0%B5-%D0%BF%D0%B0%D0%B4%D0%BD%D0%B5-%D0%B8-%D1%89%D0%B5-%D1%83%D0%BC%D1%80%D0%B5-%D0%B7%D0%B5%D0%BC%D1%8F%D1%82%D0%B0-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D1%81-%D0%BC%D0%B5%D1%82%D0%B5%D0%BE%D1%80%D0%B8%D1%82-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%B0%D0%BC%D0%B5%D1%80-news668262.html", "text": "Бразилската секта „Вестителите на Евангелието” е станала обект на разследване от официална Ватикана. Причината е постъпила информация, че екзорсистите са „сключили сделка с дявола, за да убият папа Франциск”. Това съобщава „Ватикан инсайдър”. От оскъдните информации за сектата се знае, че практикува нетрадиционни техники за овладяване ума на хората. Те вярват, че бившият им лидер Плинио Корея да Оливейра, починал през 1995 година, се намира в пряк контакт с дявола и ще използва това, за да планира смъртта на папата. Информация за това изтече в интернет, където се появи видео на един от членовете на „Вестителите на Евангелието”, който чете разшифровка на диалог между сектата и дявола. Малко след излизането на видеото ,то е било свалено, но междувременно е било записано от папските хора. Във видеото дяволът казва: „Доктор Плинио е автор на климатичните промени на Земята и повишаването на температурите. Трябва да знаете още, че предстои сблъсък на Земята в голям метеорит, след което Северна Америка ще изчезне. Ватиканът? Той е мой, римският папа прави всичко, което аз пожелая. Той е готов да направи всичко заради мен, служи ми вярно. Скоро ще падне и ще умре”. Разследването на Ватикана е много сериозно. Папата може да лиши сектата от благословията на Католическата църква и да я забрани. Това ще принуди членовете на сектата да работят нелегално.", "date": "2017.06.20", "title": "Дяволът проговори: Папата ще падне и ще умре. Земята ще се сблъска с метеорит и Северна Америка ще изчезне"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%80%D1%83%D1%81%D0%B8%D1%8F-%D1%89%D0%B5-%D0%B4%D0%BE%D1%81%D1%82%D0%B0%D0%B2%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%BA%D0%B0-52%D0%BA-%E2%80%9E%D0%BA%D0%B0%D1%82%D1%80%D0%B0%D0%BD%E2%80%9C-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-news668336.html", "text": "Русия спечели търг за доставка на хеликоптери Ка-52К „Катран“ за Египет, за което бе обявено официално на авиоизложението в Бурж, съобщава Независимая Газета, цитирана от „Фокус“. За това, че Москва е разчитала на победа в търга за палубни хеликоптери за египетските кораби „Мистрал“ още в началото на месец юни съобщи вицепремиерът Дмитрий Рогозин. „Разчитаме на сериозен резултат, защото тези кораби се планираха по технически параметри, зададени от нашето министерство на отбраната и бяха адаптирани именно за наши хеликоптери. Затова и бе логично именно такова решение да бъде взето“, заяви Рогозин. Той отбеляза, че е обсъждал въпроса за доставката на „Катран“ с президента на Египет Абдел Фатах ас Сиси по време на посещението си в Кайро. Хеликоптерите Ка-52К „Катран“ в момента преминават през изпитания.", "date": "2017.06.20", "title": "Сделка! Русия ще достави хеликоптери  Ка-52К „Катран“ на Египет"}
{"url": "http://pik.bg/%D0%BD%D0%BE%D0%B2-%D0%BF%D0%BE%D1%81%D1%82-%D0%BF%D1%80%D0%B5%D1%81%D1%81%D0%B5%D0%BA%D1%80%D0%B5%D1%82%D0%B0%D1%80%D1%8F%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D0%B0%D1%89-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BF%D1%80%D0%B5%D0%B4-%D0%BF%D0%BE%D0%B2%D0%B8%D1%88%D0%B5%D0%BD%D0%B8%D0%B5-news668318.html", "text": "От Белия дом не изключиха възможността настоящият прессекретар на президента на Съединените щати Доналд Тръмп Шон Спайсър да бъде повишен, като няма да е на публична длъжност, съобщава Ройтерс, като се позовава на високопоставен представител на Белия дом. Уточнява се, че към момента няма взето решение по въпроса. Очакванията са Спайсър да получи висок пост в областта на комуникациите. Такива длъжности се смятат в администрацията като достатъчно престижни,  но не предполагат публичен характер. Шон Спайсър е прессекретар на президента от януари 2017 година. Той е известен с това, че често отговаря в конфронтационен стил на по-агресивните въпроси на журналистите. Спайсър получи много критики от медиите заради начина, по който разясняваше политиката на Тръмп, заради многото скандали около администрацията на президента и рязките постове в социалните мрежи на Тръмп.", "date": "2017.06.20", "title": "Нов пост! Прессекретарят на президента на САЩ Доналд Тръмп е пред повишение"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B3%D0%B8%D0%B1%D0%B5%D0%BB%D1%82%D0%B0-%D0%BD%D0%B0-%D0%BC%D0%BE-news668317.html", "text": "Американският президент Доналд Тръмп изрази съболезнованията си във връзка с гибелта на моряците от разрушителя „Фицджералд“, който се сблъска с товарен кораб, плаващ под филипински флаг в Японско море, съобщава РИА Новости. „Моите искрени мисли и молитви са със седемте загинали моряци от флота на Съединените щати и техните семейства“, написа американският президент в профила си в „Туитър“. По-рано бе установена самоличността на седемте загинали моряци.", "date": "2017.06.20", "title": "Американският президент Доналд Тръмп изрази съболезнованията си във връзка с гибелта на моряците от разрушителя „Фицджералд“"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BA%D0%B0%D1%82%D0%B0%D1%80-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news668324.html", "text": "Министърът на външните работи на Катара Мухамад бен Абдуррахман ал-Тани потвърди, че следващата седмица ще направи официално посещение в Съединените щати, съобщава Ройтерс. Ал-Тани ще обсъди с американските власти въпроса за икономическата блокада на Катар и влиянието на случващото се върху „глобалните усилия за борбата с тероризма“. Както е известно на 5 юни Бахрейн, Саудитска Арабия, Египет и Обединените арабски емирства обявиха за прекратяване на дипломатическите отношения с Катар по обвинения, че Катар подкрепя тероризма и терористичните групировки. По-късно към тях се присъединиха и: Йемен, Либия, Малдивите, Мавриций и Мавритания.", "date": "2017.06.20", "title": "Визита! Външният министър на Катар ще посети Съединените щати следващата седмица"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-12-%D0%BC%D0%B8%D1%80%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B2%D0%BE%D0%B4%D0%B5%D0%BD%D0%B0-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD-news668325.html", "text": "Самолети на междунардната коалиция, водена от Съединените щати, са нанесли въздушни удари по населени места в района на югоизточната провинция Ел-Хасак, близо до сирийско-иракската граница, съобщава сирийската национална агенция САНА. Според информацията 12 мирни граждани са загинали при ударите. „Така наречената международна коалиция води война в координация с терористичната групировка „Ислямска държава“, отбелязва още агенцията.", "date": "2017.06.20", "title": "Трагедия! 12 мирни граждани са загинали при въздушни удари на коалицията, водена от Съединените щати в Сирия"}
{"url": "http://pik.bg/%D0%B0%D1%80%D0%B5%D1%81%D1%82-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-news668308.html", "text": "Полицията в Мексико е задържала заподозрян за нападението над радиовощеща в щата Гереро, съобщиха от Генералната прокуратура на щата, цитирани от РИА Новости. В началото на месеца бе съобщено, че неизвестни въоръжени бандити са открили стрелба по радиоводещата Марсела де Хесус Наталия в мексиканския щат Гереро. Журналистката бе ранена, като бе приета в болницата в тежко състояние. „Генералната прокуратура на щата Гереро е задържала Ървинг Н. За покушението и опит за убийство на журналистката Марсела де Хесус Наталия“, се посочва в официалното изявление на прокуратурата. Задържаният трябва да се изправи пред съда на 21 юни.", "date": "2017.06.20", "title": "Арест! Мексиканската полиция задържа заподозрян за нападение над журналистка"}
{"url": "http://pik.bg/%D0%BF%D0%BE%D0%BA%D1%80%D0%B8%D0%B2%D1%8A%D1%82-%D0%BD%D0%B0-%D1%8F%D0%B4%D1%80%D0%B5%D0%BD-%D1%80%D0%B5%D0%B0%D0%BA%D1%82%D0%BE%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BE%D0%B3%D1%8A%D0%BD%D1%8F%D1%82-%D0%B1%D0%B5-%D0%B1%D1%8A%D1%80%D0%B7%D0%BE-%D0%BE%D0%B2%D0%BB%D0%B0%D0%B4%D1%8F%D0%BD-news668307.html", "text": "Пожар избухна на покрива на реактор в ядрената централа Бюже в централната част на Източна Франция, предаде Ройтерс, като се позова на френския национален ядрен регулатор Френска агенция за ядрена сигурност, цитирана от Би Ти Ви. Пожарът е избухнал в 13:26 часа. по Гринуич на покрива на ядрения реактор 5 в централата, намираща се на 35 километра от град Лион, на брега на река Рона. Пожарникари са пристигнали на мястото и след няколко часа са изгасили пожара. Няма жертви и датчиците не са отчели повишаване на радиационния фон.", "date": "2017.06.20", "title": "Покривът на ядрен реактор във Франция се запали, огънят бе бързо овладян"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D1%86%D0%B2%D0%B5%D1%82%D0%B5%D0%BB%D0%B8%D0%BD%D0%B0-%D0%B3%D1%80%D0%B0%D1%85%D0%B8%D1%87-%D0%BD%D0%B0%D0%BF%D1%83%D1%81%D0%BA%D0%B0-%D1%81%D0%BB%D0%B0%D0%B2%D0%B8-%D1%81%D0%BC%D0%B5%D0%BD%D1%8F-%D1%8F-news668253.html", "text": "Цветелина Грахич, която от няколко години пееше в \"Шоуто на Слави\", напуска предаването. Това беше потвърдено от екипа на Слави Трифонов. Грахич ще се посвети на солова кариера. \"Цветелина Грахич - един прекрасен професионалист, се отдава на солова кариера. В „Ку-Ку бенд“ като певица започва работа Невена Цонева. За нея е чест и привилегия да работи в „Шоуто на Слави\", съобщават за Актуално.ком. от екипа на Шоуто. Припомняме, че по време на трите концерт-спектакъла на Слави Трифонов и \"Ку-Ку бенд\" в Арена Армеец, които се проведоха в петък, събота и неделя, Цветелина Грахич взе активно солово участие и като че ли нищо не предвещаваше тази раздяла. Новата вокалистка на \"Ку-Ку бенд\" Невена Цонева има дългогодишна връзка с барабаниста на групата - Венелин Венков. Двамата имат и дете - Александър, което се роди през септември 2016.", "date": "2017.06.20", "title": "Рокада! Цветелина Грахич напуска Слави, сменя я..."}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D0%BD%D0%B5-%D0%B2%D0%B8%D0%B6%D0%B4%D0%B0%D0%BC-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B7%D0%B0-%D0%B5%D0%B4%D0%B8%D0%BD%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81-news668309.html", "text": "Унгарският министър-председател Виктор Орбан заяви, че не вижда каквато и да е възможност за единна миграционна политика на Европейския съюз. Изявлението му идва няколко дни, след като Съюзът стартира правни действия срещу Будапеща за това, че отказа да приема бежанци според оспорвания план за разпределението на бежанци, предаде AFP, цитирана от „Фокус“. „Да се каже, че ще има интегрирана, единна европейска политика… аз имам своите съмнения и не виждам никакъв шанс за това“, заяви Виктор Орбан по време на среща с министър-председателите на Словакия, Чехия, Полша, Белгия, Холандия и Люксембург, провела се във Варшава. „Унгария е открита за преговори, но ние бихме желали да останем реалисти“, добави той. Брюксел постави на Варшава и Будапеща краен срок до юни да започнат да приемат бежанци. Орбан посочи, че отказът на правителството му цели запазването на централноевропейската идентичност. „Нека не създаваме европейска миграционна политика – това е унгарската позиция – в резултат на която ние вече няма да сме хората, които сме в момента“, посочи той. „Бихме желали да се запазим, каквито сме днес“, убеден е Орбан.", "date": "2017.06.20", "title": "Премиерът на Унгария: Не виждам възможности за единна миграционна политика на Европейския съюз"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%BC%D1%8A%D0%B6%D0%B0-%D0%B2%D1%80%D1%8F%D0%B7%D1%8A%D0%BB-%D1%81%D0%B5-%D0%B2-%D1%85%D0%BE%D1%80%D0%B0-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2%D1%8A%D0%B2-%D1%84%D0%B8%D0%BD%D1%81%D0%B1%D1%8A%D1%80%D0%B8-%D0%BF%D0%B0%D1%80%D0%BA-%D0%B2-%D0%BB%D0%BE%D0%BD%D0%B4%D0%BE%D0%BD-news668310.html", "text": "Мъжът, врязал се с микробус сред група минувачи близо до джамията във Финсбъри парк в Северен Лондон, е обвинен в тероризъм, съобщава Ройтерс, цитирана от Нова телевизия. От Скотланд ярд посочиха, че мъжът е бил арестуван за опит за убийство, но по-късно е обвинен в \"поръчителство, подготвяне или подстрекаване към тероризъм, включително убийство и опит за убийство\". \"На този етап от разследването се смята, че заподозреният е действал сам, но ние, разбира се, разследваме всички обстоятелства, довели до атаката\", отбеляза в комюнике лондонската полиция. При атаката бяха ранени 11 души, предимно мюсюлмани, излизащи от джамията след молитва. Един от тях почина. След нападението бе засилено полицейското присъствие край джамиите в Лондон и други градове. Началничката на лондонската полиция Кресида Дик каза, че за сигурността на хората от мюсюлманската общност през следващите дни ще се грижат по-голям брой полицаи. Кметът на Лондон Садик Хан, който беше във Финсбъри парк заедно с комисар Кресида Дик, каза, че полицейски служители в отпуск ще бъдат повикани на работа, за да се засили присъствието в районите със значителна мюсюлманска общност.", "date": "2017.06.20", "title": "Обвиниха в тероризъм мъжа, врязъл се в хора край джамията във Финсбъри парк в Лондон"}
{"url": "http://pik.bg/%D0%BC%D0%B8%D1%81%D0%B8%D1%8F-%E2%80%9E%D0%BA%D0%B5%D0%BF%D0%BB%D0%B5%D1%80%E2%80%9C-%D0%BD%D0%B0%D1%81%D0%B0-%D0%BE%D1%82%D0%BA%D1%80%D0%B8-%D0%BE%D1%89%D0%B5-219-%D0%B5%D0%BA%D0%B7%D0%BE%D0%BF%D0%BB%D0%B0%D0%BD%D0%B5%D1%82%D0%B8-news668311.html", "text": "НАСА обяви, че са открити още 219 екзопланети, съобщава Нова телевизия. Международен екип от астрономи прегледа данните събрани от американския космически телескоп \"Кеплер\" и съобщи за същестуването на 219 потенциални планети извън Слънчевата система. Те се намират в нашата галактика, а 10 от тях са с размерите на Земята. В рамките на мисията \"Кеплер\" вече са открити над 4 000 планети от 2009 г., като същестуването на 2 300 от тях е потвърдено.", "date": "2017.06.20", "title": "Мисия „Кеплер“: НАСА откри още 219 екзопланети"}
{"url": "http://pik.bg/%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%E2%80%9E%D0%B0%D0%BB-%D0%BA%D0%B0%D0%B9%D0%B4%D0%B0%E2%80%9C-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-%D0%B2-%D0%BC-news668312.html", "text": "Свързана с „Ал Кайда“ групировка пое отговорност за нападението на туристическия курорт край столицата на Мали Бамако, при което загинаха петима души, предаде AFP, цитиран от „Фокус“. „Групата за подкрепа на исляма и мюсюлманите“, смесица между джихадистки групировки и бивши връзки с „Ал Кайда“ съобщи в заявление, разпространено сред мавритански медии, че „трима мъченици“ са убили западните граждани, включително и членове на мисията на Европеийския съюз в страната.", "date": "2017.06.20", "title": "Групировка, свързана с „Ал Кайда“ пое отговорност за нападението на туристически курорт в Мали"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-news530935.html", "text": "Справедливост: Тези, които крадат много, следят тези, които крадат малко, да не крадат много.", "date": "2017.06.20", "title": "Българска справедливост"}
{"url": "http://pik.bg/%D1%82%D0%B5%D0%BB-112-news530937.html", "text": "- Ало, пожарната? - Да! Какво гори?! - Не, не... Тук на улицата се сбиха екип на Бърза помощ с ченгетата от патрулката, та се чудя къде да звънна?", "date": "2017.06.20", "title": "Тел. 112"}
{"url": "http://pik.bg/%D0%BC%D0%B0%D0%B3%D0%B8%D1%8F-%D0%B7%D0%B0-%D1%89%D0%B0%D1%81%D1%82%D0%B8%D0%B5-news530936.html", "text": "Знаете ли, че ако в полунощ по пълнолуние изкопаете дупка до вековно дърво, запалите свещи и три пъти изговорите името на човека, в когото сте нещастно влюбен, ще изглеждате като пълен идиот…", "date": "2017.06.20", "title": "Магия за щастие"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%B4%D0%BE-%D0%B3%D1%80%D0%BE%D0%B1-news530925.html", "text": "С напредването на възрастта шансовете ви да се влюбите до гроб значително нарастват…", "date": "2017.06.20", "title": "Любов до гроб"}
{"url": "http://pik.bg/%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B8-%D1%81%D0%B0%D0%BC%D0%BE-%D0%B8%D1%81%D1%82%D0%B8%D0%BD%D0%B0%D1%82%D0%B0-news530926.html", "text": "Съдията: - Къде бяхте между четири и пет? Обвиняемият: - Ходех на детска градина...", "date": "2017.06.20", "title": "Истината и само истината"}
{"url": "http://pik.bg/%D0%B4%D0%B4%D1%81-news530929.html", "text": "Отначало всичко започнало с дарове за боговете. A сега се нарича данък добавена стойност!", "date": "2017.06.20", "title": "ДДС"}
{"url": "http://pik.bg/%D0%B1%D1%8A%D1%80%D0%B7%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-news530928.html", "text": "През средните векове е нямало разводи… Писне ти от жената - пишеш писмо до Инквизицията, че е вещица, и толкоз.", "date": "2017.06.20", "title": "Бърза процедура"}
{"url": "http://pik.bg/%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-news530939.html", "text": "На срещите на съученици след 25-30 години веднага си личи кой как се е учил и какво е постигнал в живота. Двойкаджиите имат само 2 неща - кола и къща, тройкаджиите имат 3 неща - кола, къща и вила. Виж, отличниците имат цели 6 неща - очила, проклета жена, лоши кредити, преждевременно оплешивяване, мигрена и златен медал от бронз.", "date": "2017.06.20", "title": "Равносметка"}
{"url": "http://pik.bg/%D1%82%D1%8A%D1%89%D0%B0%D1%82%D0%B0-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news530938.html", "text": "Въпрос към Радио Ереван: - Как може цяло семейство да почива с една-единствена курортна карта? Отговор: - Картата се дава на тъщата и цялото семейство си почива.", "date": "2017.06.20", "title": "Тъщата на почивка"}
{"url": "http://pik.bg/%D0%B4%D0%BE%D0%B1%D1%80%D0%BE-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D0%B5-news530930.html", "text": "На прием жена укорява мъжа си: - Вече за десети път отиваш до бюфета и си наливаш питие. Какво ще си помислят хората за теб? - Могат единствено да ме съжаляват. Всеки път казвам, че е за теб...", "date": "2017.06.20", "title": "Добро оправдание"}
{"url": "http://pik.bg/%D0%BD%D0%B0%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%B3%D1%80%D0%B0%D0%B4-%D1%80%D0%B0%D1%81%D0%B0%D1%84-%D0%B8-%D0%BE%D1%89%D0%B5-20-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-news668303.html", "text": "Правителствените войски на Сирия и съюзните им сили освободиха град Расаф и 20 населени места, разположени в южната част на провинция Ракка, съобщава РИА Новости, цитирана от „Фокус“. Ликвидирани са  редица полеви командири на „Ислямска държава“ от чуждестранен произход. „Нашите въоръжени сили и съюзници върнаха контрола над град Расаф в южната част на провинция Ракка и освободиха 20 селища“, съобщи източник от сирийските въоръжени сили. Според него по време на боевете са ликвидирани полеви командири на терористите от чеченски, тунизийски, либийски, саудитски и иракски произход. „Ликвидирани са повече от сто терориста от „Ислямска държава“. Унищожени са 11 танка, шест единици друга бронирана техника, десет артилерийски оръдия и повече от 200 различни автомобила“, посочи той.", "date": "2017.06.20", "title": "Настъпление! Сирийската армия освободи град Расаф и още 20 населени места"}
{"url": "http://pik.bg/%D1%81%D0%BB%D1%8F%D0%BF%D0%B0%D1%82%D0%B0-%D0%BD%D0%B5%D0%B4%D0%B5%D0%BB%D1%8F-news530922.html", "text": "- Къде се запозна с това момиче? - На главната! - Там още ли не работи осветлението?", "date": "2017.06.20", "title": "Сляпата неделя"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8-%D0%B2%D1%80%D0%B5%D0%BC%D0%B5%D0%BD%D0%B0-news530923.html", "text": "- Честито бебе! Да ви е живо и здраво! - Благодаря! - Как го кръстихте? - Издислав. - На кого?! - На песента на White Snake „Is This Love?”.", "date": "2017.06.20", "title": "Модерни времена"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D1%80%D0%B8-%D0%B4%D0%B5%D1%86%D0%B0-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BB%D0%BE%D0%B4%D0%BA%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BB%D0%B0%D0%B4%D0%BE%D0%B6%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-news668304.html", "text": "Три деца са в неизвесност, след като лодка се е преобърнала на Ладожкото езеро, съобщават от Главното управление на Министерството на извънредните ситуации на Република Карелия, цитирани от РИА Новости. Според информацията в лодката е имало пет деца, като две са успели да изплуват. Инцидентът е станал в Питкярянтски район, на входа на залива Импилахтки.", "date": "2017.06.20", "title": "Инцидент! Три деца са в неизвесност, след като лодка се преобърна на Ладожкото езеро"}
{"url": "http://pik.bg/%D0%BC%D1%8A%D0%B6%D0%BA%D0%B8-%D1%82%D0%B0%D0%B9%D0%BD%D0%B8-news530924.html", "text": "- Когато жена ми звъни, винаги й казвам, че ми пада батерията! - И защо? - Така разбирам най-същественото...", "date": "2017.06.20", "title": "Мъжки тайни"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2-%D0%BC%D0%B0%D0%BB%D0%B8-%D1%81%D0%B0-%D0%BF%D0%B5%D1%82-news668305.html", "text": "Пет човека са станали жертва при въоръженото нападение на туристически комплекс в предградията на столицата на Мали Бамако, съобщава ТАСС, позовавайки се на информация на Министерството на сигурността и гражданската отбрана на Мали. Сред загиналите има един малийски военослужещ и четири граждански лица, сред които габонец с френски паспорт и гражданин на Китай. Един човек се води безследно изчезнал. Както е известно петима въоръжени атакуваха в неделя туристическия комплекс „Кангаба“ в района на Дугуракоро. Бойците нахлуха в хотел и откриха стрелба по намиращите се в него хора, като взеха и заложници. Мястото веднага бе обградено от спецчасти и  френски военни. В хода на спецоперацията, която продължи цяла нащ, бяха освобедин 36 заложници, сред които 13 френски граждани. Нападателите бяха ликвидирани.", "date": "2017.06.20", "title": "Жертвите при нападението на туристическия комплекс в Мали са пет"}
{"url": "http://pik.bg/%D1%89%D0%BE-%D0%B5-%D1%81%D1%82%D1%80%D0%B0%D1%85-news530932.html", "text": "- Аз като се нажуля с ракия и после не ме е страх от никого! - Вярно ли? Даже и от жена ти? - Ааа, толкова още не съм се напивал!", "date": "2017.06.20", "title": "Що е страх?"}
{"url": "http://pik.bg/%D1%81%D0%BB%D0%B5%D0%B4-%D0%B7%D0%B0%D0%BF%D0%BB%D0%B0%D1%82%D0%B0-news530931.html", "text": "- Докторе, имам повишено настроение, ходя по заведения, пия бира, пея си песнички на глас… Какво ми става?! - А, това е от заплатата. Скоро ще ти мине.", "date": "2017.06.20", "title": "След заплата"}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B0%D1%82%D0%B0-%D1%81%D0%B5-%D0%BB%D0%BE%D0%B4%D0%BA%D0%B0-%D0%BD%D0%B0-%D0%BB%D0%B0%D0%B4%D0%BE%D0%B6%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-news668313.html", "text": "Момиче, което е било на лодката, която се преобърна на Ладожкото езеро е загинала, съобщава ТАСС, като се позовава на информация от администрацията на Импилахтинското селско поселение. „На лодката е имало пет деца на 15-16 години – четири момчета и едно момиче – разказва Жана Шарец от местната администрация, позовавайки се на думите на спасените деца. – Момичето е загинало пред очите на останалите деца“.", "date": "2017.06.20", "title": "Момиче е загинало при инцидента с преобърналата се лодка на Ладожкото езеро"}
{"url": "http://pik.bg/%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D0%BD%D0%BE%D0%B2%D0%B0-%D0%BC%D0%B8%D1%81%D0%B8%D1%8F-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D0%B8%D1%80%D0%B0%D0%BA-news668306.html", "text": "Външните министри от Европейския съюз са обсъждали по време на срещата в Люксембург възможността за изпращане на нова мисия за сигурност, която да помогне за стабилизирането на Ирак, след като вторият му по големина град Мосул бъде освободен от „Ислямска държава“, предаде Reuters, цитиран от „Фокус“. „Надявам се, че това може да се осъществи достатъчно скоро, да се надяваме в близките месеци, за да можем да предоставим нашия съвет и подкрепа за иракските власти“, посочи по време на пресконференция върховният представител на Европейския съюз по въпросите на външните работи и политиката на сигурност Федерика Могерини. Европейски дипломати потвърждават, че Ирак официално е поискал помощ от Европейския съюз Европейската мисия няма да участва в реални бойни действия, а ще обучава иракската армия, която трябва да поддържа ред, след като „Ислямска държава“ бъде окончателно разбита. Появяват се притеснения, че племенните групировки ще започнат да се борят помежду си за установяване на контрол след това.", "date": "2017.06.20", "title": "От Европейския съюз обмислят нова мисия за сигурност в Ирак"}
{"url": "http://pik.bg/%D0%BC%D0%B8%D1%88%D0%B5%D0%BB-%D0%B1%D0%B0%D1%80%D0%BD%D0%B8%D0%B5-%D0%B8-%D0%B4%D0%B5%D0%B9%D0%B2%D0%B8%D0%B4-%D0%B4%D0%B5%D0%B9%D0%B2%D0%B8%D1%81-%D1%81%D0%B0-%D1%83%D1%82%D0%BE%D1%87%D0%BD%D0%B8%D0%BB%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%B8-%D1%81%D1%80%D0%BE%D0%BA%D0%BE%D0%B2%D0%B5%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5--news668314.html", "text": "Британският министър по въпросите, свързани с Брекзит, Дейвид Дейвис съобщи, че страната му е приела предложението на Европейския съюз за „четири седмици преговори“, след като приключи срещата си с основния преговарящ на Съюза Мишел Барние, предаде NewEurope, цитиран от „Фокус“. По време на първата си съвместна пресконференция Барние и Дейвис посочиха, че „четириседмичния преговорен модел“ би трябвало да даде тласък на преговорите така, че те да дадат по-скорошен резултат. Двамата са се договорили да установят приоритетите и сроковете на преговорите. „Разбрахме се за датите, разбрахме се за организацията и се споразумяхме за приоритетите на преговорите“, заяви Барние, описвайки четириседмичния модел, според който по-нататъшните преговори ще се проведат на 17 юли, 28 август, 18 септември и 9 октомври.", "date": "2017.06.20", "title": "Мишел Барние и Дейвид Дейвис са уточнили приоритетите и сроковете по време на преговорите за Брекзит"}
{"url": "http://pik.bg/%D0%B8%D0%B2%D0%B0%D0%BD%D1%87%D0%BE-%D0%B8-%D0%BB%D0%B5%D0%BD%D0%B8%D0%BD-news530896.html", "text": "- Деца, коя е най-великата личност на XX век? Иванчо вдига ръка: - Кажи, Иванчо. - Ленин, другарко. - Браво, Иванчо! – взела му бележника, писала му шестица. Сядайки на чина си, Иванчо си отваря бележника, поглежда снимката на Майкъл Джексън и казва: - Сори, Майкъл, бизнес!", "date": "2017.06.20", "title": "Иванчо и Ленин"}
{"url": "http://pik.bg/%D0%B2%D1%82%D0%BE%D1%80%D0%B8-%D1%88%D0%B0%D0%BD%D1%81-news530895.html", "text": "Mъж звъни нa личния cи лeĸap: - Дoĸтope, изглeждa жeнa ми имa възпaлeн aпaндиcит. - Heвъзмoжнo – oтгoвapя лeĸapят. – Mинaлaтa гoдинa я oпepиpaxмe oт aпaндиcит. Дoceгa нe cъм виждaл чoвeĸ c втopи aпaндиcит! - A чoвeĸ c втopa жeнa нe cи ли виждaл?", "date": "2017.06.20", "title": "Втори шанс"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%88%D0%B0%D1%80%D0%B0%D0%BD-news530893.html", "text": "- Когато мъж хване голям шаран, се нарича риболов! - А когато жена хване голям шаран? - Брак!", "date": "2017.06.20", "title": "Голям шаран"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%81%D1%82%D1%83%D0%B4%D0%B5%D0%BD%D1%82-%D0%BE%D1%82%D0%BE-%D1%83%D0%BE%D1%80%D0%BC%D0%B1%D0%B0%D0%B9%D1%8A%D1%80-%D0%BA%D0%BE%D0%B9%D1%82%D0%BE-%D0%B1%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-%D0%B2-%D0%B1%D0%BE%D0%BB%D0%BD%D0%B8%D1%86-news668315.html", "text": "Американският студент Ото Уормбайър, който бе освободен от Северна Корея в кома след повече от година задържане е починал, предаде AFP, позовавайки се на инфоирмация от семейството му. 22-годишният Уормбайър бе със сериозни мозъчни травми, като бе евакуиран по медицински причини в Съединените щати на 13 юни. Той е починал в понеделник (б.р на 19 юни) в 14:20 местно време (20:20 българско време), обграден от семейството си в болница в град Синсинати в щата Охайо. „Наше тъжно задължение е да съобщим, че синът ни, Ото Уормбайър, почина“, съобщи семейството му. „Ужасното мъчение, на което синът ни бе подложен в Северна Корея не остави шансове за друг резултат“, добави то. Властите на Северна Корея съобщиха, че Уормбайър е изпаднал в кома, скоро след като бе осъден през март миналата година за кражбата на пропаганден плакат в Северна Корея.", "date": "2017.06.20", "title": "Американският студент Ото Уормбайър, който бе освободен от Северна Корея, е починал в болница в Синсинати"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B4%D0%B0%D1%80%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%B8-%D0%B8%D0%B2%D0%BE-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%BE%D1%80%D0%B3%D0%B8%D1%8F-%D1%81%D0%BD%D0%B8%D0%BC%D0%BA%D0%B8-18-news668154.html", "text": "Дара прави тройка с Михаела Маринова и гаджето й Иво Добрев – подобна снимка взриви нета, пише \"Телеграф\". Двете певици я пуснаха в социалните мрежи и веднага възбудиха общественото мнение. След това добавиха и още една, на която женска ръка бърка в гащичките на Михаела, а по фотоса момичетата направиха виртуални целувки и изплезени езици. Най-скандалната обаче изглежда първата снимка, на която Михаела се е надупила, а гаджето й позира в опит да я захапе. До тях Дара е само по сутиен, изплезила е дългото си езиче и прави селфи на тримата. Малко по-късно двете певици си изтриха всички фотоси на тройката от профилите си. За това пък Иво, който е от хип-хоп дуото Пламен и Иво, си пусна снимка от басейн как е между краката на двете мадами и с ръцете си е направил метълския знак на дявола, писа „Телеграф“. За всички е ясно, че Дара е майсторка в провокациите и това й идва отвътре, а принципът, че колкото е по-скандално, толкова е по-добре – тоест по-високи хонорари и повече участия, тук е силно валиден.", "date": "2017.06.20", "title": "ТОТАЛЕН ПОТРЕС! Дара, Михаела Маринова и Иво си спретнаха брутална оргия (СНИМКИ 18+)"}
{"url": "http://pik.bg/%D0%BC%D0%B0%D0%B9%D0%BA%D1%8A%D0%BB-%D1%84%D0%BB%D0%B8%D0%BD-%D0%B5-%D0%BB%D0%BE%D0%B1%D0%B8%D1%80%D0%B0%D0%BB-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BF%D1%80%D0%BE%D0%B5%D0%BA%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news668338.html", "text": "Демократите от камарата на представителите обвиниха бившият съветник на президента на Съединените щати по националната сигурност Майкъл Флин, че е лобирал за търговски проекти на американски и руски бизнесмени в Саудитска Арабия, и не е съобщил на бившите си началници за пътуване в Близкия Изток, съобщава  ABC News. Разследващите Флин разкриват, че през 2015 година той е посетил Саутитска Арабия, където вероятно е работила за американските компаниите X-Co Dynamics Inc и ACU Strategic Partners. Съобщава се, че тези компании са имали намерение да осигурят в Саудитска Арабия строителството на руски атомни реактори, като за да компенсират разходите, от руска страна се надявали на договори за доставка на руско въоръжение за Саудитска Арабия. Това партньорство обаче така и не било рализирано. Впоследствие Русия е подписала със Саудитска Арабия междуправителствено споарзумение за строителството от „Росатом“ на атомни енергоблокове на територията на Саудитска Арабия. Очакванията са за строеж на до 16 енергоблока на стойност до 100 милиона долара. Съобщава се още, че Флин не е разкрил на бившите си началници от Пентагона и за други свои пътувания или не ги е уведомил за някои ключови детайли от такива пътувания.", "date": "2017.06.20", "title": "Майкъл Флин е лобирал за търговски проект в Саудитска Арабия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B5%D0%B4%D0%B8%D0%BD-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%BC%D0%BE%D1%81%D1%83%D0%BB-%D1%84%D1%80%D0%B5%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-news668340.html", "text": "Френският журналист Стефан Вилньов, който бе ранен при взрив на мина в иракския град Мосул е починал, съобщава „Лайф“. Състоянието на колегата на Вилньов, Вероник Робер остава критично. Животът на трети френски журлналист, който също пострада, е вън от опасност, но той е в състояние на шок и остава под лекарско наблюдение. При взрива в Мосул загина кюрдски журналист, който придружаваше френските си колеги като перводач.", "date": "2017.06.20", "title": "Трагедия! Един от ранените при взрив в Мосул френски журналисти е починал"}
{"url": "http://pik.bg/%D0%BC%D0%B8%D1%81%D0%B8%D1%8F-%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%B6%D0%B0%D1%80%D0%B5%D0%B4-%D0%BA%D1%83%D1%88%D0%BD%D0%B5%D1%80-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%B7%D0%B0-%D0%BC%D0%B8%D1%80%D0%BD-news668339.html", "text": "Съветникът на американския президент Доналд Тръмп, и негов зет Джаред Кушнър ще замине за Близкия изток тази седмица, за да продължи работа по постигането на мирен договор между Израел и палестинците, предаде VOA, цитиран от „Фокус“. Служител на Белия дом съобщи, че той трябва да пристигне утре за срещи в Йерусалим и Рамала. Междувременно личният пратеник на Тръмп Джейсън Грийнблат ще пристигне там по-рано. Служителят посочи, че двамата ще се срещнат с израелския министър-председател Бенямин Нетаняху и с президента на Палестинската автономия Махмуд Аббас. Тръмп призова публично към мир по време на посещението си в Израел миналия месец. Той посочи, че мирът в Близкия изток ще бъде „най-голямото споразумение“, поставяйки Кушнер и Грийнблат начело на начертаването на курса към него. Източникът от Белия дом посочи, че споразумението ще отнеме време и добави, че е възможно да има и други посещения на Кушнер и Грийнблат в региона.", "date": "2017.06.20", "title": "Мисия! Съветникът на американския президент Джаред Кушнер заминава за Близкия изток, за мирни преговори"}
{"url": "http://pik.bg/%D1%84%D0%BE%D0%BD%D0%B4%D0%B0%D1%86%D0%B8%D1%8F-%D0%B4%D0%B0%D0%B2%D0%B0-100-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87%D0%B8-%D0%B2-%D1%81%D0%BE%D1%84%D0%B8%D1%8F-news668364.html", "text": "Фондация обявио огромна за българските условия награда от 100 000 лева за информация, която може да доведе до разкриване на неизвестни изнасилвачи, вилнеещи в София. Това стана ясно от платено съобщение, показано по Би Ти Ви. Според информацията, нападенията срещу жени се извършват по идентичен начин, което подсказва, че се извършват от едни и същи хора. Най-много нападения са станали в арйона на Западен парк. Двамата изнасилвачи приближават жертвата си в гръб, след което я хващат, заплашват и завличат в храстите, където я изнасилват. След това те предупреждават жената да остане на място и се измъкват с кола от мястото.", "date": "2017.06.20", "title": "Фондация дава 100 хиляди лева награда за разкриване на изнасилвачи в София"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%BE-%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D0%B0-%D0%BF%D0%BE%D0%BF%D0%B0%D0%B4%D0%BD%D0%B0%D0%BB%D0%B8-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0-%D0%BF%D0%BE%D1%87%D1%82%D0%B8-200-%D0%BC%D0%B8%D0%BB%D0%B8%D0%BE%D0%BD%D0%B0-%D0%B0%D0%BC-news668341.html", "text": "Специалистът от фирмата UpGuard Крис Викъри е открил със свободен достъп в интернет база данни на почти 200 милиона американски избиратели. Според информация на The Hill, компанията по анализ на данни Deep Root Analytics, която си сътрудничи с Републиканската партия на Съединените щати, и на която са принадлежали данните на избирателите, е признала за изитчането на информация. „Изцяло поемаме вината за случилото се“, заявиха от компанията в офиицално изявление. Според Викъри това може да бъде определено и като „най-мащабното изтичане на информация в интернет пространството“. Отбелязва се, че данните са с обем от 25 терабайта и са били публикувани в Amazon Cloud, като достапът до тях не е бил защитен с пароли.", "date": "2017.06.20", "title": "Скандално! За свободно ползване в интернет са попаднали лични данни на почти 200 милиона американски избиратели"}
{"url": "http://pik.bg/%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%B1%D1%80%D0%B0%D1%82-%D1%81%D0%B8-news668384.html", "text": "Криминално проявен жител на бургаския квартал „Победа“ е нанесъл жесток побой на собствения си брат, съобщиха от полицията. Снощи около 22.30 ч. в Първо Районно управление - Бургас е получено съобщение за инцидента на ул. „Тамара” №34, при който 24-годишният М.А. от Бургас нанесъл побой на 16-годишния негов брат К. С. Пострадалият в безпомощно състояние, с видими подутини и отоци в областта на главата, е транспортиран до болница „Бургасмед” за оказване на медицинска помощ. Там е установено, че 16-годишния младеж е в безсъзнание, в много тежко състояние, с черепно-мозъчна травма, като е настанен за лечение в отделение „Реанимация”. М. А. е задържан за срок до 24 часа, като е констатирано, че е употребил алкохол с концентрация 1,30 промила, както и наркотични вещества - метамфетамин. По случая в Първо Районно управление - Бургас е образувано досъдебно производство.", "date": "2017.06.20", "title": "Рецидивист преби до смърт брат си "}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BF%D0%B8%D1%81%D1%8A%D0%BA-%D0%BD%D0%B0-%D0%BC%D0%BE%D0%B4%D0%B0%D1%82%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%B7%D0%B0%D0%BB%D0%B0%D0%B3%D0%B0%D1%82-%D0%BF%D0%BE-20-%D0%BB%D0%B5%D0%B2%D0%B0-%D0%B7%D0%B0-%D0%B8%D0%B3%D1%80%D0%B0-%D1%81%D1%8A%D1%81-%D1%81%D0%BC%D1%8A%D1%80%D1%82%D1%82%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news668071.html", "text": "\"Много моля да обърнете внимание на приложените снимки.\", пише разтревоженият мъж, регистрирал се като Nikola Kortov във Facebook. Опасни предизвикателства се разпространяват сред столични тийнейджъри. Това става ясно от предупредителен призив на баща във Facebook. Той публикува снимки на ученици, които се снимат на ръба на покриви на високи сгради, парапети и дори по кулата на строителен кран. \"Ние живеем в кв. Гоце Делчев и синът ми учи в Овча Купел. Това са снимки на негови приятели - от квартала, от Стрелбище и околните квартали! Много моля - ако някой разпознае детето си ...или детето на познат - обърнете внимание на родителите.", "date": "2017.06.20", "title": "ПОСЛЕДЕН ПИСЪК НА МОДАТА: Тийнейджъри залагат по 20 лева за игра със смъртта (СНИМКИ/ВИДЕО)"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B4%D0%BD%D0%B5%D1%81-news668360.html", "text": "Гонете си интереса, без да споделяте нищо с никого. До обед може да имате поне една печалба, която няма да е нужно да декларирате, да черпите за нея и да афиширате как стоят нещата. Желателно е да посетите специалисти в областа, в която имате намерение да започвате нова дейност или имате някакъв здравословен проблем. Вечерта е любовна. Може да срещнете вашият човек при особени обстоятелства. Родените в първите дни на зодията да не пристъпват дадените обещания, ако не искат утре да си имат големи проблеми. Ден на печалби и финансови постъпления в изтънелия ви бюджет. Навлизате силен период, в който може да получите поне едно от желаните и мечтани неща, а за другите да се постараете и да уредите нужните документи. Има опасност да загубите енергия и време в безсмислени разговори. Карайте направо, търсете съдействие от хора, които са в час с нещата и имат компетентно мнение. На работното място ще има объркващи разпоредби, някой ще се прави на това, което не е и ще ви провокира към сарказтичност. Не се разправяйте. Ден на объркващи разговори и претенции, които вкарват в интриги и разпиляват енергията ви в ненужни и маловажни занимания. По единично ще се печели повече. Не провеждайте събрания и не решавайте в момента важни общи въпроси, ако може да работите повече за своя интерес. Днес всеки дърпа чергата към себе си и пречи на околните да постигнат своето. Утре поне един шанс и възможност ще изчезнат. Слънцето ще напусне вашия знак заедно с Меркурий и в бизнесът ви ще настъпят необратими промени. Днес може да получите съобщение и уверение за важна подкрепа и инвестиция. Не споделяйте плановете си, особено пред много хора. Ден на голямата говорилня, на празните одумвания дистанциращи тези, които животът и съдбата се опитват да съберат. Желателно е да посетите учителите си, да получите необходимите консултации и наставления от капацитет съобразно условията. Ден на грубият материализъм, на компромисите, които се правят в името на печалбата, а не на любовта и близоста. Труден ден за родените в първата декада. Прекъснете вредните връзки, дръжте се настрана от хора, които мислят само как да се възползват от положението ви или от парите, които днес ще дойдат. Луната минава през градусите на финансовата си екзалтация. Бъдете сигурни, че всичко спечелено ще се дели, ще трябва да се защитава юридически и в съда или ще се наложи да премине в чужди ръце, за да се изплатят стари дългове. Вечерта носи проблем в любовта за родените във втората декада. Родените в първата декада ще направят своя силен финансов ход. Може да намерите допълнителна работа и да получите авансово плащане. Лотарията на живота ви дава възможност да спечелите и да си осигурите странични доходи. Идеите ви може да бъдат харесани и одобрени от шефовете и от хора с възможности. Ще продадете и непродаваемото до момента. Каквото не успеете да свършите днес утре ще тръгне като по вода, ще привлече и любовта. Тази вечер може да намерите топлината и прегръдката, от която се нуждаете. Не се опитвайте да балансирате отношенията у дома или на работното място. В момента на никого не може да се угоди. Настава суетене по различни въпроси и проблемите трудно ще се решат. Стремежът е да докажеш себе си, да привлечеш спонсори, като подлееш вода на конкуренцията. Всеки мисли за себе си, за личните си облаги и амбиции. Насочете интересите си към факторите обезпечаващи семейните нужди. Оценете трезво реалностите. Маските падат, виждате ясно кой към какво се стреми и какво иска лично от вас. Разправии и конфликти ще ви опъват нервите, ще ви вкарват в интриги и разходи, които ще глътнат спечеленото. Не споделяйте идеите, които ви хрумват. В момента личният ви импресарио и мениджър ще работи повече за себе си, отколкото за вас. Каквото успеете да свършите сами и без чужда помощ ще ви осигури стабилни доходи и позиции. Денят е критичен за отношенията, които до момента са били на границата между приятелството и любовта. Родените около 5 ноември вървят към опасни връзки и разкъсващи страсти. Критичен ден, хората се нагрубяват по незначителни поводи и правят „от мухата слон”. Ограничете контактите, не провеждайте общи събрания, не коментирайте с колегите или с екипа личните си намерения и амбиции. Може да ви направят безпатна реклама, но и вие може да работите безплатно за чуждия имидж и интерес. Ще влезете в преразход на сили, средства и енергия. Дано ви станат сили и за вечерта. Вървите към любовна връзка с материално момиче или момче. На преден план излиза ползата. Днес и утре може да „избиете рибата”, да направите самостоятелен ход, с който да си осигурите предимства, пари и емоционална връзка, с която да ги харчите. Идеите ви може да се материлизират и да донесат допълнителни печалби. Във връзките ви ще има материален привкус. Ден, в който и любовта ще се изтъргува. Младото и бедното намира старото и богатото. В лотарията на живота някой ще удари своя джакпот. От утре Слънце и Меркурий ще ви гледат в опозиция от знака на Рака. Ще трябва доста да се поизпотите, за да вземете своето. Ден на напразни усилия на любовта. Луна и Венера ви гледат в пречупващ аспек от знака на Телеца. На всички нива връзките ви ще добият силен материален привкус. Ще си мислите, че ви обичат, а ще се окаже че парите ви привличат нечии погледи и намерения. Ще се вкарате сами в капана на неравностойната връзка в желанието да вземете от живота поне малко взаимност и интимност. За всичко получено ще се плаща, а при вас ще има и голяма лихва. Не вярвайте на думи и обещания. Работете на свой терен и със свои средства. Един вдъхновен ден, в който ще опитате и от жилото и от меда на една връзка, ще се радвате на моменти на слава и такива на отричане и незачитане. Ще свършите добра работа, ако се дистанцирате от колективните действия. На събрания много ще се говори, малко работа ще се върши. Но в любовта няма да имате грешка тази вечер. Подновете стара връзка, която ви липсва или се ориентирайте към новата, без да се обръщате повече назад. В утрешния ден всичко ще тръгне по вода, ще се радвате на пари и придобивки.", "date": "2017.06.20", "title": "ХОРОСКОП! Какво вещаят звездите за днес"}
{"url": "http://pik.bg/%D1%80%D0%B5%D1%88%D0%B0%D0%B2%D0%B0%D1%82-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news668366.html", "text": "Очаква се днес да бъдат обсъдени бюджетите на болниците от надзорният съвет на Здравната каса. Преди дни след среща в здравното министерство стана ясно, че ще има изменения в  разпределението на парите в болничната помощ. Според тях бюджетите на лечебните заведения вече ще се определят не спрямо предходното тримесечие, а на база приходите им от април 2016-а до май 2017 г., като в нея ще се включи и надлимитната дейност, която все още не им е платена. Очаква се днес Надзорният съвет да обсъди и други промени в Националния рамков договор. Фондът трябва да предложи нови правила за по-ефективно изразходване на средствата.", "date": "2017.06.20", "title": "Решават бюджета на болниците"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D0%B0%D1%80-%D0%BA%D1%80%D0%BE%D0%BB%D0%BE%D0%B2%D0%B5%D1%82%D0%B5-%D1%81%D0%B5-%D1%81%D0%BF%D0%B8%D1%80%D0%B0%D1%82-%D1%82%D0%B0%D0%BC-%D0%B5-%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-news668383.html", "text": "Слънчев бряг е национален курорт и в него след 24 часа трябва да има възможност хората да си почиват. Това каза в студиото на Би Ти Ви  Валери Симеонов. Според него, статистиката показва увеличаване на туристите през последните 12 години, но запазване нивото на приходите. Това означава, че от повече хора се получават по-малкко пари за бизнеса. „Ясно е, че не може за един сезон, Слънчев бряг да стане нормален курорт с три звезди. Само така ще се увеличат и приходите за държавата от туризма”, допълни вицепремиерът. Той посочи, че не е ходил в курорта от години, но хората са възмутени от ставащото там по време на сезона. Симеонов каза, че тълпите пияни чужденци отвращават другите почиващи и обясни, че това ще бъде спряно. „ ”, разказа още вицепремиерът. Според него, така наречените „преместваеми обекти” на плажа са истински Содом и Гомор и те съсипват туризма, нарушава тишината и прогонва истинските туристи. „Бар-кроловете се спират, те нарушават обществения ред. За това има специална клауза в договорите на туроператорите и ще я приложим”, посочи той. Симеонов посочи, че има много оплаквания от чужденци за нарушаване на обществения ред, тишината през нощта и пиянски изцепки по курортите на Черноморието и по всички се предприемат мерки. По темата за оградата по границата Симеонов потвърди мнението си, че България пази добре периметъра с Турция и е на първо място в ЕС по ограничаване броя на преминаващите мигранти. \"Огледът на оградата бе извършен с хеликоптер и струва 14 000 лева. Аз дарих тези пари на Министерството на отбраната, въпреки че това беше държавна инспекция, даже дадох малко повече пари, да има за едно кафе на хората\", каза той. Според него, тези пари са лични негови средства. \"Аз съм състоятелен човек, това не са от субсидия, не са фирмени пари. собственик съм на фирми, в които работят около 300 души\", допълни Симеонов. На алкохолните турове се дава на туристите алкохол с много ниска цена и с неясно съдържание. Това стимулира забъркването на чист спирт от близките карнобатски фабрики с всякакви есенции. Предлагат им се без шишета. Направо им ги наливат в едни кофички. Това е нещо ужасно! Заради това много от законните заведения са празни“, добавя Валери Симеонов. Това, което се случва в Слънчев бряг, ми прилича на Содом и Гомор, подчерта той.", "date": "2017.06.20", "title": "ЕКСКЛУЗИВНО! Валери Симеонов: Бар-кроловете се спират, там е Содом и Гомор"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D1%80%D0%B5%D0%B4%D0%B8-%D0%B5%D0%B4%D1%83%D0%B0%D1%80-%D1%84%D0%B8%D0%BB%D0%B8%D0%BF-%D0%B4%D0%B0-%D1%81%D1%8A%D1%81%D1%82%D0%B0%D0%B2%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news668365.html", "text": "Ден след парламентарните избори във Франция, на които победи движението на президента Еманюел Макрон \"Република напред\", според френското законодателство правителството подаде оставка, предаде Франс прес. Премиерът Едуар Филип, излъчен от Макрон, след като стана президент през май, връчи оставката си на държавния глав а. Това обаче бе само процедурна стъпка и веднага Макрон отново го натовари с мандат да състави ново правителство до сряда вечерта. Очаква се в новото правителство на Филип да няма големи промени , но според източник близък до президентството в него може да не фигурира Ришар Феран , предаде Ройтерс. Сега той е министър на териториалното планиране. Феран е бивш социалист, който стана един от ранните поддръжници на Макрон в битката му за президентския пост. Срещу него има обвинения за неправомерно финансиране и е започнало разследване. По повод на Ришар Феран Франс прес пък съобщава, че той няма да е в състава на кабинета, защото Макрон му предложил да оглави парламентарната група на Република напред в Националното събрание и Феран приел.", "date": "2017.06.20", "title": "Макрон нареди: Едуар Филип да състави правителство"}
{"url": "http://pik.bg/%D0%BE%D1%82%D0%B8%D0%B4%D0%B5-%D1%81%D0%B8-%D0%B5%D0%B4%D0%BD%D0%B0-%D0%BE%D1%82-%D0%B8%D0%BA%D0%BE%D0%BD%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BC%D0%BE%D0%B4%D0%B0---%D0%BA%D0%B0%D1%80%D0%BB%D0%B0-%D1%84%D0%B5%D0%BD%D0%B4%D0%B8-news668357.html", "text": "Известната италианска моделиерка Карла Фенди е починала в Рим на 81-годишна възраст. Тя беше основен дизайнер на модната група Фенди и много от известните личности са нейни клиенти, съобщи „Ла Република”. Карла се върна в своята римска резиденция-знаменития дворец Палацо Русполи преди няколко дни, след като се смяташе, че е успяла да се излекува от тежко заболяване. Но вчера е получила усложнения и е починала.", "date": "2017.06.20", "title": "Отиде си една от иконите на световната мода - Карла Фенди"}
{"url": "http://pik.bg/%D1%84%D0%B0%D1%81%D0%BE%D0%BD%D0%B8-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D0%BD%D1%81%D0%BE-news668425.html", "text": "Председателят на Върховния касационен съд Лозан Панов обяви, че вече няма да използва автомобил на НСО заради вчерашния отказ на прокуратурата да разследва случая с развитите болтове на една от гумите на служебната кола на Панов. Заключението на военните прокурори беше, че болтовете, заради многото завои по пътя, са се саморазвинтили. Панов изрази недоумение, припомняйки, че става дума за специализиран транспорт от висока класа, от който се ползват специална категория лица, и подлежи на специален контрол. \"Отказът на прокуратурата да провери случая означава, че няма гаранции за сигурността на хората, които ползват автомобилите на НСО\", смята Лозан Панов. От тази сутрин той вече е с автомобил на ВКС. За решението си вече е уведомил директора на Националната служба за охрана, предаде БНР. Панов коментира и съдийския избор за следващ ВСС, като заяви, че бил приятно изненадан от начина, по който са гласували магистратите, оценявайки кандидатите по вътрешно убеждение, а не по инструкции от някъде.", "date": "2017.06.20", "title": "ФАСОНИ! Лозан Панов се отказва от НСО"}
{"url": "http://pik.bg/%E2%80%9E%D1%80%D0%BE%D1%81%D0%BD%D0%B5%D1%84%D1%82%E2%80%9D-%D0%BA%D1%83%D0%BF%D0%B8-%D1%84%D0%B0%D0%BB%D0%B8%D1%80%D0%B0%D0%BB%D0%B0-%D0%B3%D1%80%D1%8A%D1%86%D0%BA%D0%B0-%D0%B2%D0%B5%D1%80%D0%B8%D0%B3%D0%B0-%D0%BE%D1%82-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8-news668417.html", "text": "Планът за спасяването от фалит на гръцката петролна верига Jetoil от групата Мамидакис, е отново на дневен ред, след като на сцената се появи доставчикът на евтин руски петрол „Роснефт”, съобщи „Български новини”. Cetracore – която е 20% собственост на Роснефт – в неделя подписа споразумение за придобиване на Jetoil, което след това ще трябва да бъде ратифицирано от компетентните съдебни органи. Цената на сделката е 111,5 милиона евро, което съответства на оценка на инсталациите Jetoil  в Солун (110 милиона). Cetracore ще придобие и мрежата бензиностанции на Jetoil, активите и на всички разрешителни, необходими за незабавното възстановяване на работа на съоръженията и мрежата. Сделката също така защитава целия персонал  на Jetoil.", "date": "2017.06.20", "title": "„Роснефт” купи фалирала гръцка верига от бензиностанции"}
{"url": "http://pik.bg/%D1%80%D1%83%D1%81%D0%B5-%D0%BE%D0%B1%D1%8F%D0%B2%D1%8F%D0%B2%D0%B0-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news668420.html", "text": "Членове на Сдружението за изграждане на паметник на Васил Левски в Русе, депутатът от ВМРО Искрен Веселинов със съдействието на общината ще строят паметник на Васил Левски. Днес ще бъде проведена пресконференция на, която да се представи идеята за паметника, както и да се намерят съмишленици. Общината вече е осигурила подходящо място за неговото изграждане. Всеки който има желание да се включи в инициативата може да вземе участие на срещата днес, като се търсят подходящ избор от естетическа гледна точка и в разумни финансови параметри. За класираните е предвиден е фонд за класираните на първо, второ и трето места. Първа награда – 10 000 лева, втора – 3 000 лева, трета – 2 000 лева. Крайният срок за предаване на проектните решения е 29 септември 2017 година до 17:30 часа във Фронт офиса на Дирекция „Устройство на територията и контрол на строителството“ на адрес Русе 7000, улица „Олимпи Панов“ 6. Допълнително информация и пълната конкурсна програма може да бъде получена на един от двата адреса.", "date": "2017.06.20", "title": "Русе обявява конкурс за паметник на Васил Левски"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2-%D1%81%D0%B8%D1%80%D0%B8%D1%8F-news668418.html", "text": "AFP, цитирани от \"Фокус\". Във вторник военните на Австралия съобщиха, че временно прекратяват изпълнението на военновъздушните си мисии в Сирия, след като американски изтребител свали самолет на правителствената армия на Дамаск, предава \"Като предпазна мярка, операциите на австралийските отбранителни сили в Сирия временно са преустановени\", заяви говорител на Министерството на отбраната на Австралия.", "date": "2017.06.20", "title": "Австралия прекрати военновъздушните операции в Сирия"}
{"url": "http://pik.bg/%D1%84%D0%B5%D0%BD-%D1%81%D0%B5-%D0%B6%D0%B8%D0%B3%D0%BE%D1%81%D0%B0-%D1%81-%D0%BB%D0%B8%D0%BA%D0%B0-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news668422.html", "text": "Ако на Коко Динев не му пука за Емилия, то има мъже, които обожават фолк дивата. Един от тях се жигоса доживот с лика й. Почитателят на звездата татуира лицето й на дясната плешка на гърба си, а снимката се появи в официалната й страница във \"Фейсбук\". Татусът е съвсем пресен, тъй като все още мястото е зачервено. Очевидно фенът на Емилия много я харесва, щом е решил да изрисува образа й върху кожата си.", "date": "2017.06.20", "title": "Фен се жигоса с лика на Емилия (СНИМКА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B0%D1%80%D0%B8%D1%8F-%D0%BF%D0%BE-%D0%B7%D1%8A%D1%80%D0%BD%D0%B0-%D0%BD%D0%B0-%D0%B1%D0%B0%D1%80-%D1%81%D0%BD%D0%B8%D0%BC%D0%BA%D0%B8-news668416.html", "text": "Поп фолк звездата Мария избоде очите на любителите на нощния живот, като се появи по зърна в столичен клуб. Еият бюст на пайнерката аха да изскочи от прилепналия й потник, част от хитов златист тоалет. С подобен аутфит се бе появила неотдавна на парти в Кан една от най-актуалните моделки в света- Бела Хадид. Мария винаги е следвала световните тенденции, а марковите тоалети в нейният гардероб са на гребена на вълната. Изпълнителката бе една от звездите на вечерта, а прекрасната й усмивка издаваше, че в момента наистина е влюбена и удовлетворена от живота. Мария дори не се посвени на поканата на огнените танцьори на \"The1\" и позира зад кулусите, преди бляскавото шоу да започне. На съседни сепарета пък празнуваха Емануела и Жени Калканджиева, които след ВИП Брадър станаха близки приятелки и често купонясват по женски. Мъжете в дискотеката не устанаха безучастни от звездното дамско нашествие, а по-смелите не пропуснаха да си поискат от Мария по едно селфи.", "date": "2017.06.20", "title": "ГОРЕЩО! Мария по зърна на бар (СНИМКИ)"}
{"url": "http://pik.bg/%D0%BD%D0%B5%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%BE%D0%BB%D0%B0-%D0%BE%D1%82%D0%BD%D0%B5%D1%81%D0%B5-%D0%B6%D0%B5%D0%BD%D0%B0-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news668443.html", "text": "Пешеходка бе ранена при катастрофа вчера в Пловдив. Около 10.30 часа, на кръстовище между бул. “Христо Ботев” и бул. “Източен”, лек автомобил “Пежо” отнел предимството и ударил пресичаща на пешеходна пътека 20-годишна жена. Пострадалата е настанена в болница за наблюдение. 29-годиашният водач на колата е тестван с дрегер за алкохол, резултатът е отрицателен. По случая е образувано досъдебно производство в сектор “Пътна полиция”.", "date": "2017.06.20", "title": "НЕВНИМАНИЕ! Кола отнесе жена на пешеходна пътека в Пловдив"}
{"url": "http://pik.bg/%D0%BA%D1%80%D1%8A%D1%87%D0%BC%D0%B0%D1%80%D1%81%D0%BA%D0%B8-%D0%B5%D0%BA%D1%88%D1%8A%D0%BD-%D0%BF%D0%BE%D0%BC%D0%BB%D1%8F%D1%85%D0%B0-%D0%BE%D1%82-%D0%B1%D0%BE%D0%B9-34-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D0%BA-news668412.html", "text": "Див екшън се е разиграл вчера във Видинско. Мъж е смял от бой свой съгражданин в Белоградчик. Сцената на агресия се е разиграла снощи към 21 часа в заведение на улица ”Христо Смирненски” в града, съобщи „Булнюз”. Разяреният 36-годишен местен жител С.А. нанесъл удари с юмруци и глава на 34-годишен мъж от същия град и му причинил телесна повреда. Минути по-късно С.А. бил заловен на същата улица, докато шофирал лек автомобил „Опел” – не регистриран по съответния ред и без шофьорска книжка в едногодишен срок от наказването му по административен ред за същото деяние. Срещу нарушителя е образувано досъдебно производство. Той е задържан в полицейския арест за срок до 24 часа. Работата на разследващите по случая продължава.", "date": "2017.06.20", "title": "КРЪЧМАРСКИ ЕКШЪН: Помляха от бой 34-годишен мъж в заведение в Белоградчик "}
{"url": "http://pik.bg/%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82--%D0%BC%D0%B0%D0%BD%D0%BE%D0%BB-%D0%B3%D0%B5%D0%BD%D0%BE%D0%B2-%D0%BE%D1%82-%D0%B1%D1%81%D0%BF-news668454.html", "text": "Главният прокурор Сотир Цацаров внесе в Народното събрание искане за снемане имунитета на народния представител от Парламентарната група на \"БСП за България\" Манол Генов. Това съобщиха от пресцентъра на прокуратурата Искането се основава на доказателства от разследване на Окръжна прокуратура – Пловдив, изпратено по компетентност на Софийска градска прокуратура. От събраните в хода на досъдебното производство доказателства се установява, че в периода 1 март 2017 г. – 30 март 2017 г. в град Асеновград, при условията на продължавано престъпление с пет деяния, в съучастие като съизвършител с Николай Христев е организирал предлагането и даването на имотна облага - паричната сума от 25 лв. за глас на живущи в гр. Асеновград физически лица, с цел да ги склони да упражнят избирателното си право в негова полза и в полза на политическа партия на изборите за народни представители, провели се на 26.03.2017 г., което осъществява състава на престъплението по чл. 167 ал.3 вр.чл.26 ал.2 вр.ал.1 от НК. Събрани са доказателства и за това, че през месец март 2017 г. в гр. Асеновград, обл. Пловдив, в съучастие с извършителя Константин Атанасов - главен архитект на Община Асеновград, като подбудител, умишлено го склонил да извърши престъпление, а именно да допусне осъществяването на противозаконна дейност – строителство, без изискуемото по чл.84, ал.1 и ал.2 от ЗКН съгласуване на проектната документация за строителство, в поземлен имот в гр. Асеновград, попадащ в защитена територия за опазване на културно наследство – охранителна зона на групов паметник на културата “Метошка махала“, което представлява престъпление по чл. 277а, ал.4 вр. чл.20 ал.3 вр. ал.1 от НК. Законова пречка за наказателното преследване на Манол Генов е обстоятелството, че към настоящия момент същият е народен представител в 44-то Народно събрание и в това си качество се ползва с имунитет. След предложение от страна на наблюдаващите прокурори от СГП – СЗ „Антикорупция“ главният прокурор е сезирал Народното събрание, тъй като съгласно чл. 70 ал. 1 от Конституцията в тези случаи Парламентът е органът, който може да даде разрешение за възбуждане и провеждане на наказателно преследване народния представител Манол Генов.", "date": "2017.06.20", "title": "Сотир Цацаров поиска имунитета на поредния депутат- Манол Генов от БСП"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D1%8F%D0%B4%D0%BE%D1%81%D0%B0-%D0%BE%D1%81%D1%8A%D0%B6%D0%B4%D0%B0%D0%BC-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F-%D1%80%D0%B5%D0%B6%D0%B8%D0%BC-%D0%BD%D0%B0-%D0%BF%D1%85%D0%B5%D0%BD%D1%8F%D0%BD-news668415.html", "text": "Президентът на САЩ Доналд Тръмп осъди \"бруталния режим\" на Пхенян, след като вчера почина американски студент, върнат в САЩ в кома след прекарани 17 месеца в севернокорейски затвор, предаде Франс прес. \"Случиха се много ужасни неща. Но поне го върнахме у дома да е с родителите си\", заяви Тръмп малко след като семейството на 22-годишния студент съобщи, че той е починал в болница. \"Това е брутален режим\", добави Тръмп по адрес на КНДР. Ото Уормбиър бе арестуван от комунистическия режим през януари 2016 г. При завръщането си в САЩ той е имал тежки мозъчни увреждания. Уормбиър бил арестуван за опит да открадне пропаганден афиш докато бил в Северна Корея на организирано пътуване. Севернокорейският Върховен съд го осъди на 15 години каторжен труд за подривна дейност, отбелязва БТА. Доналд Тръмп подчерта решимостта си \"да попречи невинни да изживяват подобни трагедии в ръцете на режими, които не спазват върховенството на закона или най-елементарното благоприличие\". \"Няма нищо по-трагично за родители от загубата на дете в разцвета на живота. Нашите мисли и молитви са със семейството на Ото, приятелите му и всички, които са го обичали\", заяви Тръмп.", "date": "2017.06.20", "title": "Тръмп се ядоса: Осъждам \"бруталния режим\" на Пхенян"}
{"url": "http://pik.bg/m%D1%84-%D0%BF%D0%BBac%D0%B8pa-50-%D0%BC%D0%BB%D0%BD-%D0%B2%D1%8A%D1%82pe%D1%88e%D0%BD-%D0%B4%D1%8A%D0%BB%D0%B3-%D0%BFp%D0%B8-pe%C4%B8op%D0%B4%D0%BDo-%D0%BD%D0%B8c%C4%B8a-%D0%B4oxo%D0%B4%D0%BDoc%D1%82-news668472.html", "text": "Mиниcтepcтвoтo нa финaнcитe пpeoтвopи eмиcия 4-гoдишни дъpжaвни цeнни ĸнижa (ДЦK), дeнoминиpaни в лeвa, c пaдeж 22 фeвpyapи 2021 гoдинa. Ha пpoвeдeния нa 19 юни ayĸциoн бяxa плacиpaни ycпeшнo ДЦK зa 50 млн. лв. пpи cpeднoпpeтeглeнa гoдишнa дoxoднocт oт 0,05 пpoцeнтa, ĸoятo e нaй-ниcĸaтa дo мoмeнтa зa лиxвoнocни ДЦK. Oбщият paзмep нa пoдaдeнитe пopъчĸи дocтигнa 103,00 млн. лв., ĸoeтo cъoтвeтcтвa нa ĸoeфициeнт нa пoĸpитиe oт 2,06. Cпpeдът cпpямo гepмaнcĸитe фeдepaлни oблигaции в тoзи ceгмeнт e 59 бaзиcни пyнĸтa. Haй-гoлямo ĸoличecтвo ДЦK нa ayĸциoнa пpидoбиxa бaнĸитe cъc 79,60 %, cлeдвaни oт пeнcиoннитe фoндoвe c 10,40 %. Дpyги инвecтитopи ĸyпиxa oбщo 10 % oт eмcиятa цeнни ĸнижa.", "date": "2017.06.20", "title": "MФ плacиpa 50 млн. вътpeшeн дълг пpи peĸopднo ниcĸa дoxoднocт"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B4%D0%BD%D1%81%D0%BA-%D0%BD%D0%B5-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B2-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BD%D0%B4%D0%BA-news668486.html", "text": "Работната група от ДНСК, която извърши проверка на НДК, във връзка с писмо на Министъра за Българското председателство на Съвета на Европейския съюз 2018, не е открила никакви нарушения. Експертите на ДНСК са извършили оглед на място на зоните - предмет на адаптацията на основната сграда на НДК. Тяхното становище е, че по-голямата част от дейностите по проекта за адаптация и преустройство на сградата на НДК са по смисъла на ЗУТ и като такъв се процедира от Столична община. При текущ ремонт се подменят износени материали, което не води до промяна на архитектурата или формата на сградата. При проверката на ДНСК не е установено изпълнение на незаконно строителство. Дадени са указания за кои части от адаптацията и преустройството на сградата на НДК да се издадат разрешения за строеж.", "date": "2017.06.20", "title": "СЛЕД ПРОВЕРКА! ДНСК не са открили нарушения в ремонта на НДК"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D1%82%D0%B5%D0%B7%D0%B8-%D0%B4%D0%B2%D0%B5-%D0%B7%D0%BE%D0%B4%D0%B8%D0%B8-%D1%89%D0%B5-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0%D1%82-%D1%81-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-news668466.html", "text": "Този месец ще е много динамичен в любовен план и някои от зодиите ще загубят стара любов, но е много вероятно да срещнат нова. Ето кои са те: Юли ще ви донесе много изненади, някои от тях няма да са приятни, но за всяка си има причина, която ще разберете на по-късен етап. Много е възможно взаимоотношенията ви със сегашната ви половинка да приключат, заради нередно действие от другата страна. Ние няма да имате вина, но ще се наложи да вземете трудното решение. Мислете за себе си и не правете компромиси с неща, които са табу за вас. Краят на една връзка е само началото на друга по-добра. Връзка, която няма бъдеще, е по-добре да приключи възможно най-бързо. Затваряте си очите за няколко съществени различия помежду ви, които ще ви изиграят много лоша шега, ако останете заедно. Не приличате почти по нищо на човека, който сте си избрали и това няма как да има бъдеще. Бъдете спокойни, до края на това лято ще срещнете друг човек, който ще ви върне вярата в любовта и ще бъдете спокойни с него.", "date": "2017.06.20", "title": "Хороскоп: Тези две зодии ще се сбогуват с любовта през юли"}
{"url": "http://pik.bg/%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BF%D0%B5%D0%BD%D1%81%D0%B8%D1%8F-%D0%BD%D0%B0-90-%D0%B3%D0%BE%D0%B4%D0%B8%D0%BD%D0%B8-news668450.html", "text": "Милиардерът Ли Ка-шинг обяви ,че догодина излиза в пенсия, тъй като ще навърши 90 години. Той ще прехвърли управлението на своята компания CK Hutchison Holdings Ltd на сина си Виктор Ли, съобщи „Уолстрийт Джърнъл”. Най-богатият човек в Хонконг има състояние от 32.6 милиарда долара и дълго време бе смятан за най-богат в цяла Азия, докато не бе изместен от собственика на „Алибаба” Джек Ма. Той е беглец от Китай, преселил се със семейството си в Хонконг през 1940 година. Работил е като чистач в завод, търгувал е с пластмасови цветя. Забогатява след успешни сделки с недвижими имоти. В момента за него работят 270 000 души в 50 страни по целия свят.", "date": "2017.06.20", "title": "Най-богатият човек в Хонконг излиза в пенсия на 90 години"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D1%8A%D1%82-%D1%87%D0%BE%D1%80%D0%B0%D1%82%D0%B0-%D0%BF%D0%B0%D0%B4%D0%BD%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%E2%80%9E%D0%B0%D0%BD%D1%82%D0%B8%D0%B4%D1%80%D0%BE%D0%B3%D0%B0%E2%80%9C-news668451.html", "text": "Криминалисти от Благоевград и Гоце Делчев проведоха вчера успешна операция \"Антидрога\". В капана на полицаите падна скандално известният Асен Андонов с прякор Чората от кресненското село Сливница. В късния следобед Чората пътувал в посока Благоевград, когато автомобилът му е спрян от полицаите. При обиск у него и в колата му е намерена марихуана, приготвена за продажба. Само преди дни Чората бе в съда по дело за разпространение на дрога и там направи опит да \"разплаче\" съда със сълзливото \"Невинен съм\". Вчера закоравелият дилър отново се прояви. Лежал е затвора за разпространение и притежание на наркотици. В Гоце Делчев при операцията бяха задържани 7 души, в Благоевград 2-ма. Операцията продължава и днес.", "date": "2017.06.20", "title": "ИЗВЪНРЕДНО! Наркодилърът Чората падна в капана на операция „Антидрога“"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B1%D0%BE%D1%80%D0%B8%D1%81-%D0%BF%D0%B0%D0%BD%D0%BA%D0%B8%D0%BD-%D0%BE%D0%B1%D1%80%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2---%D0%BE%D1%82%D0%BC%D1%8A%D0%BA%D0%BD%D0%B0-%D0%BC%D1%83-20-000-%D0%BB%D0%B5%D0%B2%D0%B0-%D0%B8%D0%B7%D0%BC-news668453.html", "text": "Скандалният режисьор Борис Панкин, който се прочу най-много с това, че на последните избори агитира от сцената на Народния театър за Татяна Дончева и беше част от листата ѝ, е измамил прочутия собственик на заведения Шеф Петров, отмъкнал му е около 20 000 лева, излъгал е с пари 14 актьори и още много хора, свързани с подготовката на нереализиран спектакъл. Това разказа самият Шеф Петров пред ПИК. Известният майстор кулинар ангажирал Панкин, който е и предподавател в Американския колеж в София, за откриването на \"Гурме театър\" в култово негово столично заведение по идея, родена от срещата му с негови испански колеги и много известен испански журналист, който се заел с цялата логистика за представянето на инициативата и в чужбина. Шеф Петров решил, че в заведението му ще се играе \"Дон Кихот\", тъй като в нея Сервантес поднася и нещо като кулинарна книга, за да опише живота на идалгото, и понеже една от двете постановки у нас е направена от Панкин, той го потърсил за сътрудничество. Още повече, че се познавал с него от 5-6 години, тъй като режисьорът бил редовен негов клиент и го следвал във всичките му заведения. През октомври 2016 г. се състояла и първата среща между кулинаря, испанския журналист и Панкин, който пристигнал с готов бюджет за начинанието. Според първоначалните му сметки инвестицията на Шеф Петров трябвало да възлиза на  70 - 80 000 лева, но сумата била редуцирана до 50 000 лева. Предвиждали се 5 сцени в ресторанта, ангажирането на актьори на две смени (общо 14), певци и балет \"Арабеск\", както и фирма, която да изработи декорите, начело с Константин Гарнизов, който също се появил и поискал капаро от 10 000 лева. Постановките трябвало да стартират през април - май тази година. Панкин пък обяснил на кулинаря, че до стартирането на постановката на актьорите трябва да се плаща т.н. \"данък ангажимент\" от 300 лева всеки месец, което правело общо 4 200. Шеф Петров и неговият съдружник редовно изплащали тази сума на режисьора. Но Панкин отказал предложението му да създадат обща фирма за по-нататъшно разпределяне на печалбата от постановките под предлог, че е щастлив само от това да осигурява работа на актьорите. Инвеститорите останали озадачени. Дваж по-озадачени останали те, когато само месец преди първото представление - през март, се  запознали с 14-те актьори и установили, че те нито знаят текста на бъдещата постановка, нито са репетирали. До този момент на инвеститорите им оставало да дадат последната сума от 4 200 лева по въпросния \"данък ангажимент\" за актьорите. Само ден преди да я изплатят на Шеф Петрров се обадила хореографката, която също получила около 1800 лева в аванс, и разтревожена попитала дали вече се продават билети за представлението. Шеф Петров останал учуден от този въпрос и обяснил, че тя няма защо да се притеснява, тъй като е получила парите си. В по-нататъшните си разговори инвеститорът установил, че Панкин е поискал от него силно завишена сума за актьорите, които не са вземали такива пари, макар режисьорът да е прибрал около 15 000 лева за тях. Всички останали плащания от Шеф Петров и съдружникът му били прекратени веднага. Ставало дума за още 5 000 лева, както и за покриване на новия представен от Панкин бюджет за облекла и други неща, възлизащ на 20 000 лева. Към тези суми се прибавят и получените още в началото 1 300 лева от пиарката на Панкин, която обаче обявила, че се отказва и дори върнала част от парите, но само 600 лева. От този момент нататък тя и скандалният режисьор са потънали вдън земя и всички опити на Шеф Петров и съдружникът му да ги открият удрят на камък. Те не вдигат телефоните си и са блокирали всякакъв достъп до тях. Известният кулинар е страшно разстроен от случилото се не само заради изхарчените напразно пари, но и заради това, че страшно се е изложил пред колегите си от чужбина, тъй като ги ангажирал, а те се запалили по идеята му да направи популярна България чрез Световната кулинарна асоциация. Кулинарят подозира, че Панкин може да е използвал тези пари, за да си прави предизборната кампания за партията \"Движение 21\", която се провали на последните парламентарни избори в коалиция с АБВ. Шеф Петров все още не е подал жалба до прокуратурата за пладнешкото разбойничество на режисьора, макар да разполага с разписки за получените суми. Това обаче очевидно ще е единственият начин, ако не да си получи парите обратно, поне да някаква справедливост да възтържествува. Ето и разговори от чатове по темата, както и една от разписките за парите, дадена на негов подчинен.", "date": "2017.06.20", "title": "ПЪРВО В ПИК! Скандалният режисьор Борис Панкин обра шеф Петров - отмъкна му 20 000 лева, измами актьори и постановчици (ДОКУМЕНТИ) "}
{"url": "http://pik.bg/%D0%BC%D0%BC%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%B7%D0%B0-%D0%B4%D1%80%D0%BE%D0%B3%D0%B0-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news668475.html", "text": "И въззивната инстанция остави в ареста ММА-бойците, разпространявали марихуана на територията на Бургас. Днес делото се гледа в Апелативния специализиран наказателен съд след жалбите на шестимата обвиняеми – Димитър Киров, Теодор Бангеев, Георги Карчев, Георги Иванов, Илко Паскалев и Филип Чорио, съобщава Флагман. Преди седмица тя бяха оставени в ареста от Специализирания наказателен съд. Въззивната инстанция потвърди решението. Според прокуратурата, става въпрос за организирана престъпна група за разпространение на дрога на територията на Бургас в периода октомври 2016 – юни 2017 г. Бандата се прочу с намерената модерна оранжерия - лаборатория за производство на марихуана в апартамент на Филип Чорио. И апелативният съд прецени, че шестимата са опасни и могат да извършат други престъпления, макар че няма сериозна вероятност да се укриват. Само един от шестимата няма криминално минало – Илко Паскалев. Това обаче не го прави по-малко обществено опасен. Дори напротив – налице са доказателства, че и той има изключително активна роля в престъпното сдружение, обяви съдебният състав.", "date": "2017.06.20", "title": "ММА-бандата за дрога от Бургас остава в ареста"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D1%8F%D0%BD%D0%B0-%D0%B0%D1%80%D0%BD%D0%B0%D1%83%D0%B4%D0%BE%D0%B2%D0%B0-%D0%BC%D0%B0%D0%BD%D0%BE%D0%BB-%D0%B3%D0%B5%D0%BD%D0%BE%D0%B2-%D0%B5-%D0%BF%D0%BB%D0%B0%D1%89%D0%B0%D0%BB-%D0%BF%D0%BE-25-%D0%BB%D0%B5%D0%B2%D0%B0-%D0%BD%D0%B0-%D0%BE%D1%81%D0%B8%D0%B3%D1%83%D1%80%D0%B5%D0%BD-%D0%B3%D0%BB%D0%B0%D1%81-%D0%B7%D0%B0-%D0%B8-news668490.html", "text": "Тя заяви, че при посещение в Берковица, шофьорът на НСО е оставил колата за 15 минути без надзор, иначе имаме наблюдение от престоя на автомобила в гаража, преди да тръгне за курса. Главният прокурор Сотир Цацаров внесе в Народното събрание искане за снемане имунитета на народния представител Димитър Гамишев.", "date": "2017.06.20", "title": "ИЗВЪНРЕДНО В ПИК TV! Румяна Арнаудова: Манол Генов е плащал по 25 лева на осигурен глас за изборите (ОБНОВЕНА)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%83%D0%BD%D0%B4-%D1%82%D1%80%D1%8A%D0%B3%D0%BD%D0%B0-%D0%BD%D0%B0%D0%B4%D0%BE%D0%BB%D1%83-%D1%81%D0%BB%D0%B5%D0%B4-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-news668478.html", "text": "Паундът, отбеляза спад, след като управителя на Английската централна банка Марк Карни заяви, че все още е притеснен за въздействиета на Брекзит, които ще сложат отпечатъка си върху икономиката на Великобритания и сигнализира, че не е време да се бърза с повишаване на лихвените проценти и това не трябва да се очаква в скоро време, анализира \"Блумбърг\". Стерлингът отслабна спрямо всичките десет основни двойки, след като Карни застана срещу настроенията от миналата седмица за увеличаване на лихвите на база на нарасналата инфлация във Великобритания. Управителят се позова на слабостта в икономиката и увеличаването на несигурността около официалното начало на преговорите за излизане от Европейския съюз. \"Карни срина паунда надолу\" с коментарите си, че сега не е време да се качват лихвите, казва Нийл Джоунс, ръководител Продажби на хедж фондове в Mizuho Bank. - Двойката GBP / USD спадна с 0,5% до 1,2678, двойката EUR/GBP се покачи с  0,5% до 0,8796 - Доходността по 10-годишните ДЦК спадна с 2 базисни пункта до 1,01%. - Великобритания загуби първата си битка с Европейския съюз в рамките на преговорите за Брекзит, след  като главният преговарящ на блока Мишел Барние предупреди, че последствията от напускането ще бъдат \"значителни\".", "date": "2017.06.20", "title": "Британският паунд тръгна надолу след изявление на шефа на Централната банка "}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news668473.html", "text": "89-годишният основател и почетен председател на френския крайнодесен „Национален фронт” Жан-Мари Льо Пен смята, че след провала на изборите за президент и парламент, неговата дъщеря  трябва да напусне лидерския пост, съобщи телевизия BFM. „Партията претърпя две сериозни поражения, на президентските и парламентарните избори във Франция. В демократична страна лидерите, които са допуснали това подават оставка. Така постъпи лидерът на Френската соцпартия, това трябва да направи и дъщеря ми”, каза политикът. Според него, хората от висшето ръководство на „Национален фронт” трябва да изберат приемник на Марин, защото „незаменими хора няма”.  Жан-Мари припомни, че е дал 9 милиона евро на партията и благодарение на това тя е участвала в изборите. Както е известно, опитите на Марин Льо Пен да намери финансиране от руски банки в навечерието на президентския вот се провали.", "date": "2017.06.20", "title": "Бащата на Марин Льо Пен я призова да подаде оставка"}
{"url": "http://pik.bg/%D1%83%D0%B4%D0%B0%D1%80-%D0%BD%D0%B0-%D0%B4%D0%B5%D0%BD%D1%8F-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B4%D0%B0%D0%B4%D0%B5-40-%D0%B1%D0%BE%D0%BD%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-news668483.html", "text": "40 хиляди лева са измъкнали телефонни измамници от 69-годишна жена от Севлиево, съобщават от Областната дирекция на МВР. Жената е била подведена по познатата схема - съдействие на полицията за залавяне на измамници. Вярвайки, че подпомага полицейските действия, жената оставяла различни суми на посочени места в Севлиево, а един път дори пътувала до Плевен, откъдето мнимите криминалисти поискали да вземат парите. От полицията за пореден път предупреждават, че всяко обаждане, свързано с искане на пари, е категоричен знак за измама.", "date": "2017.06.20", "title": "Удар на деня! Възрастна жена даде 40 бона на \"полицаи\""}
