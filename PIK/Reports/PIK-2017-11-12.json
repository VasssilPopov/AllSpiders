{"url": "http://pik.bg/%D1%80%D0%B5%D1%86%D0%B5%D0%BF%D1%82%D0%B8%D1%82%D0%B5-%D0%B7%D0%B0-%D1%85%D0%B0%D0%BF%D1%87%D0%B5%D1%82%D0%B0---%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news704318.html", "text": "Рецептите и направленията ще влязат в телефона и таблета през 2018 г. Здравното министерство пусна поръчка, с която се търси изпълнител на направата на информационен портал. Той включва въвеждането на медицински регистри, внедряване на единен пациентски идентификатор, електронно направление и електронна рецепта. Към всичко това ще бъде създадено и мобилно приложение, осигуряващо достъп до тези ресурси през таблети и смартфони. Поръчката е на стойност близо 5 млн. лева, а за целия проект са отпуснати почти 12 милиарда от бюджета.", "date": "2017.11.12", "title": "Рецептите за хапчета - по телефона от догодина  "}
{"url": "http://pik.bg/%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D1%86%D0%B8%D1%82%D0%B5-%D0%BF%D0%BE-%D1%81%D1%82%D1%80%D0%B0%D1%88%D0%BD%D0%B8-%D0%BE%D1%82-%D1%80%D0%B0%D0%BA%D0%B0-news704306.html", "text": "Светът спешно трябва да промени начина, по който се предписват и употребяват антибиотици, алармират специалисти. Консумацията им непрекъснато расте, а проблемът с резистентността към тях се задълбочава. Дори да бъдат разработени нови лекарства, ако не променим цялостно поведението си, инфекции като пневмония, туберкулоза и гонорея скоро ще станат нелечими с традиционните препарати, предупреждава Световната здравна организация. Резистентността към антибиотици може да засегне всеки, на всяка възраст, във всяка страна. Може да възникне естествено, но злоупотребата с антибиотици при животните и хората ускорява процеса. Така се стига до все по-продължителни хоспитализации, до все по-високи разходи за лечение и по-висока смъртност. Антибиотичната резистентност е риск и за постиженията на съвременната медицина. Трансплантацията на органи, химиотерапията и операции като цезаровото сечение стават по-опасни и немислими без ефекта на антибиотиците за превенция и лечение на инфекции, предупреждават специалистите. Новата заплаха, надвиснала над човечеството, е по-страшна и от онкологичните заболявания. Баналните доскоро бактериални инфекции след около три десетилетия ще взимат повече жертви, отколкото ракът, прогнозират от СЗО. Още преди две години здравните експерти изнесоха ужасяващия факт, че в някои части на света два от основните типове антибиотици вече не действат в половината от случаите на приложение. Сред тях е и антибиотик, използван като последно средство при сепсис, тежки пневмонии и бактериални инфекции при новородените. Тези бактерии вече са се превърнали в супер бактерии, а причинените от тях инфекции, леснолечими доскоро, днес убиват хора. А това е началото на постантибиотичната епоха, която изисква предприемането на спешни мерки. Само в Европа мутиралите бактерии ежегодно взимат живота на 25 хил. души, а в голяма част от случаите смъртността е резултат на развита резистентност към антибиотиците. За да избегнете бактериалната зараза, по-често посягайте към сапуна, препоръчват експертите. Приготвяйте храната си при строга хигиена, избягвайте близък контакт с болни хора и се ваксинирайте планово, а когато кихате и кашляте, слагайте ръка пред устата си. Предпазването и контролирането на разпространението на антибиотичната резистентност налага да използваме медикаменти само по лекарско предписание. „Ако здравният специалист не смята, че за лечението ви са необходими антибиотици, не настоявайте да ги изписва. Никога не посягайте към блистерите, останали в домашната ви аптечка от лечението на ваш близък, дори на вас самия“, съветват още докторите.", "date": "2017.11.12", "title": "Антибиотиците по-страшни от рака"}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B6%D0%B5%D0%BB%D1%8E-%D0%B6%D0%B5%D0%BB%D0%B5%D0%B2-%D1%81-%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%B8-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%B1%D0%B0%D1%89%D0%B0-%D1%81%D0%B8-news704338.html", "text": "През изминалата седмица четирима президенти почетоха паметта на президента Жельо Желев, поставяйки паметна плоча в родното му село Веселиново. Той ще остане в историята като първият демократично избран президент. Жельо Желев е роден на 3 март в с. Веселиново. Висшето си образование завършва в Софийския университет, специалност Философия. В края на следването си е изключен от партията и прогонен да живее в провинцията заради критика на Лениновото определение на материята в кандидатската му дисертация. „Баща ми беше много добър и благороден човек, беше един добър баща. Във всяко семейство има добро и лошо ченге, той беше доброто”, спомня си дъщеря му Станка Желева. „Много обичахме с него да ходим за гъби. Ходехме да ловим и риба с ръце”, разказва Станка за детството си пред Би Ти Ви. Желев е един от основателите на Съюза на демократичните сили. 1 август 1990 г. е избран от Великото Народно събрание за първия демократичен президент. „Аз бях в Рила с приятели, когато чух, че баща ми е станал президент и за мен това беше такъв шок. Беше ужасно. Аз не исках такова нещо. В продължение на няколко години имаше хора, които следяха баща ми от службите и същите тия хора идват и ти казват, аз съм твоята лична охрана”, разказва Станка. Майка ми, както можеше да убие човек, ако каже нещо лошо за баща ми, в същото време беше най-големият му критик. До такава степен, че баща ми казваше „Престани, ти си по-голям опонент и от БСП, не мога повече”, допълва дъщерята на Желев. Станка си спомня за случай, в който непознат човек отишъл в президентството и разкрил пред баща ѝ, че именно той е поставил микрофони в дома му. „Едно от местата са били краката на кухненската маса, защото в кухнята се случваше всичко. Там се събираха всички приятели на баща ми, обсъждаха се политически въпроси, четяха се забранени книги, слушаше се „Свободна Европа”, Би Би Си, Дойче веле”, спомня си Станка. Дъщеря му пази въпросната маса с микрофоните и до днес. Най-щастливото време за Жельо Желев и семейството му е времето, прекарано във Веселинов, където всеки имал задачи по къщата. Станка си спомня, че в трудните моменти най-често се опирала на рамото на баща си. „Майка ми беше доста строга и морална и за нея, когато имаше проблем, тя казваше „ти си виновна”. Разбира се, в голяма степен винаги е било вярно, но е неприятно, особено когато имаш нужда някой да те утеши или успокои. Баща ми беше точно тази фигура, винаги казваше „спокойно, няма проблеми”, спомня си тя. Станка казва, че никога не се е увличала от политиката. Завършва археология, а днес се занимава с изкуство. Жельо Желев си отива от този свят на 79-годишна възраст, само две години след като го напуска и съпругата му Мария. „Много съм им благодарна, че са ме научили да не бъда материалист. Че е по-важно да правиш нещата, които ти харесват. Също така да бъда принципна и да не бъда претенциозна”, казва Станка.", "date": "2017.11.12", "title": "СПОМЕНИ! Дъщерята на Желю Желев с незабравими разкази за баща си"}
{"url": "http://pik.bg/%D1%82%D0%BE%D1%88%D0%BA%D0%BE-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%B1%D0%BB%D0%B5%D1%81%D1%82%D0%B8-%D0%B7%D0%B0-%D0%B3%D1%80%D1%8A%D1%86%D0%BA%D0%B8-%D0%B3%D1%80%D0%B0%D0%BD%D0%B4-news704300.html", "text": "Тодор Алексиев и Олимпиакос (Пирея) спечелиха 3:0 (22, 15, 21) дербито с Етникос от 3-ия кръг на гръцкото волейболно първенство. Бившият капитан на българския национален отбор записа пореден много добър мач, завършвайки с 8 точки (1 блок, 58% ефективност в атака, 40% перфектно и 50% позитивно посрещане). Най-резултатен бе финландският диагонал Мико Ойванен с 12 точки (2 аса, 53% ефективност в атака), акцентира \"Новспорт\". За Етникос Кейси Найт завърши с 21 точки (2 аса). След успех №3 Олимпиакос е лидер в класирането с 3 от 3 (9 точки), а Етникос са трети с 6 точки (2 победи и 1 загуба). Следващият двубой на Тошко Алексиев и съотборниците му е в събота (18 ноември), срещу Ники (Егина).", "date": "2017.11.12", "title": "Тошко Алексиев блести за гръцки гранд!"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-10-%D0%B1%D0%B8%D0%BB%D0%BA%D0%B8-%D0%B7%D0%B0-%D0%B1%D1%8A%D1%80%D0%B7%D0%BE-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-news704321.html", "text": "ефедра токсини токсини Билките и подправките, освен многото ползи за здравето, могат да ни помогнат и в свалянето на килограмите. От многохилядното разнообразие има десет растения, които доказано са най-доброто оръжие в отслабването. На първо място по свойства билкарите слагат ефедрата. Тя е защитена у нас, затова не опитвайте да си я събирате сами. Можете обаче да си я закупите от всяка билкова аптека. Ефедрата спомага за освобождаване на невротрасмитери, които влияят върху метаболизма. Не прекалявайте с количествата чай от . Препоръчваме ви да пиете по 1 ч.ч. дневно, най-добре сутрин на гладно. Виждайки ефекта, не се полакомявайте да предозирате, защото това може да има неприятни последствия върху нервната ви система. Зеленият чай е любима и твърде популярна напитка, когато говорим за диети и отслабване. Така е, защото той най-силно подобрява храносмилането и помага за извеждане на те от организма. Може да пиете от него по средно 3-4 пъти дневно за по-добра фигура. В комбинация с нискокалорична диета напитката върши чудеса. По отношение на детоксикацията не е за подценяване и джинджифилът, който е сред зимните подправки. Той помага да изчистването на натрупаната шлака в храносмилателната система, за която учените казват, че е около 5 килограма при всеки човек. Можете да го дъвчете, да го настъргвате в чая или кафето си или да го добавяте в ястията. До него по свойства се нарежда глухарчето, което действа като диуретик – помага ви да прочистите тялото от токсините и противодейства на задържането на вода. От растението се използват корените и листата. Глухарчето съдържа витамини А, В, С и Е. Богато е и на полезните за тялото минерали калций, магнезий и фосфор. Може да се консумира прясно – на салата, но през зимата е по-лесно да го откриете изсушено и да го запарвате на чай. Канелата е още една подправка от шкафа в кухнята, която ни помага успешно да се борим с килограмите. Подходяща е за елиминиране на мазнините в коремната област. Може да се консумира с мед и мляко, да се добавя към зърнената закуска, а по-смелите могат директно да я дъвчат. Без странични ефекти действа и магданозът, от който можете да приготвите отвара, която да ви помогне в изчистването на те и свалянето на излишните килограми. В 1 л вода сварете 1/3 листа от магданоз за 5 минути. Пийте преди хранене. Пресният магданоз и отварата от него са подходящи, ако консумирате повече месо в ежедневието, защото изчиства шлаките от организма. Черният орех пък се отразява благотворно върху щитовидната жлеза, която влияе върху метаболизма. Комбинацията на черен орех с друга от изброените билки ще ви помогне да се вталите мигновено. Горчивият портокал също идва на помощ в битката с килограмите. От него се използват листата, плодовете и кората на дървото. Приготвяйте чай с някоя от тези съставки, като в 1 л вряща вода сложите 1 ч.л. от нея. Оставете 5-7 минути да ври, след което прецедете и оставете да се охлади. Отслабващ чай можете да си направите и от розмарин. В 400 мл вряла вода сложете за 3 минути 1 с.л. розмарин. Прецедете го и го пийте топъл и на гладно. На последно място билкарите поставят келпът, който е кафяво водорасло, тепърва набиращо популярност у нас. Използва се като хранителна добавка и подправка към различни видове ястия. Най-елементарният начин да го включите в менюто си е върху филийка препечен хляб вместо шарена сол.", "date": "2017.11.12", "title": "ВНИМАНИЕ, ДАМИ! 10 билки за бързо отслабване"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%E2%80%9E%D0%B0%D0%BB%D0%BE%E2%80%9C-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BE%D0%BF%D0%BB%D0%B8%D1%82%D0%B0%D1%82-%D0%B6%D0%B5%D1%80%D1%82%D0%B2%D0%B8-%D1%81%D1%8A%D1%81-7-%D1%81%D1%86%D0%B5%D0%BD%D0%B0%D1%80%D0%B8%D1%8F-news704323.html", "text": "За последните 8 месеца на телефон 112 са постъпили над 11 хиляди сигнала за жертви на „ало“ имами. От полицията съставиха списък на най-разпространените сценарии на крадците, с които оплитат предимно възрастни хора. Първият е за належаща спешна операция на близък човек. С него горят най-много хора. Вторият е за внасяне на гаранция за задържан близък, най-често син, дъщеря или внуци. Третият е за печалби от телевизионни лотарии, които в момента са супер нашумели. Следващият е свързан с предоставяне на помощ или финансиране на ремонт със средства от ЕС. Останалите разпространени схеми са капаро за купуване на климатици или телевизори, заем за познат, наемане на квартира и баене за разваляне на магия.", "date": "2017.11.12", "title": "ВНИМАНИЕ! „Ало“ измамници оплитат жертви със 7 сценария"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B8%D1%80%D0%B8%D0%BD%D0%B0-%D0%B1%D0%BE%D0%BA%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B0%D1%82%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D0%BE%D0%BE%D0%BD-news704346.html", "text": "Една от най-влиятелните българки в света приключи мандата си като директор на ЮНЕСКО. Ирина Бокова беше първата жена, оглавила най-голямата организация в рамките на ООН и първият източноевропеец на този пост. Пред Би Ти Ви Бокова за първи път коментира краха с двойната номинация на България за генерален секретар на ООН. \"Не получих изцяло отговор какво се случи през лятото на 2016 година, когато се озовахме с две кандидатури за генерален секретар на ООН. Това съм го оставали зад себе си. Изцяло бях съсредоточена върху това да направя една достойна кампания. Макар че аз не съм правила кой знае каква кампания, тъй като поста ми тук (В ЮНЕСКО) беше много видим. Аз съжалявам разбира се за това, което се случи, тъй като в крайна сметка и авторитета на България пострада. Най-важното за мен след това беше да получа един достоен резултат, който мисля, че получих… разбира се да не обидя държавата си\", сподели директорът на ЮНЕСКО. На въпрос защо до този момент не е говорила по тази тема, тя заяви: \"Не трябва да забравяме, че аз не бях просто кандидат, аз продължавах да бъда директор в най-голямата организация в рамките на ООН.\" \"Беше ми много болно, но в крайна сметка за мен беше по-важно да си довърша достойно мандата. Да продължа да правя това, което смятам, че трябва да се прави. Ако мога да продължа да правя нещо с уважение за страната си, което го направих с подписване на споразумение за Центъра за нематериално наследство, за разширяване на мрежата от градове\", коментира Ирина Бокова. \"Опитах се да попитам в София какво се случи, но видях, че трудно се намира отговор на този въпрос и затова реших да не продължавам в тази посока. Приех фактите такива, каквито са. Аз останах в кампанията, разбира се, защото смятах, че е достойно за мен като личност… и приключих с този въпрос. Това е зад гърба ми. Сега съм много доволна, че приключвам на висока нота втория мандат като генерален директор на ЮНЕСКО и смятам, че с това все пак съм направила нещо добро за страната\", заключи българката.", "date": "2017.11.12", "title": "ОТ ПЪРВО ЛИЦЕ! Ирина Бокова проговори за провалената кандидатура за шеф на ООН"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B2%D0%B8%D0%BE%D0%BB%D0%B0-%D1%81%D0%BA%D1%8A%D1%80%D0%B1%D1%8F%D1%82-%D0%B2-%D0%B5%D1%84%D0%B8%D1%80-%D0%BF%D0%BE%D1%87%D0%B5%D1%80%D0%BD%D0%B5%D0%BD%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D1%81%D1%82%D1%80%D0%B0%D0%BD%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8--news704345.html", "text": "Родителите на жестоко убитата Виола искат делото да се върне на първа инстанция и да се гледа от нов съдебен състав. Подсъдимият за убийството на Виола Николова – Стефан Станев получи 25 години затвор. Той трябва да изтърпи присъдата си при първоначално строг режим. Станев призна вината си пред СГС и делото мина по съкратената процедура, но решението не е окончателно, припомня Би Ти Ви. Родителите на убитата жена Райна и Валери Николови описаха необичайното според тях поведение както на Станев в съдебната зала, така и на съдийката и помощник-съдийката по време на делото. „На мен ми направи впечатление, че съдийката и помощник-съдийката много странно ни гледаха. Започна процесът, но се усещаше едно бързане. Да може по-бързо да премине, всичко да се чуе, да се разгледа, и наистина успяха”, казва Райна Николова. Според тях въпросите на съдийката подтиквали Станев да дава точно определени отговори. „Съдийката попита обвиняемия дали се признава за виновен и му каза, че ако се признае, това ще облекчи положението му и ще намали присъдата. И то е ясно, че щом ще му се намали присъдата, той си празна всичко и мина по съкратеното производство”, казва бащата на Виола – Валери. „Станев през цялото време разиграваше някакъв театър. Това допадна, поне по мое мнение, на съдийката. Започна да съжалява без да влага никакви чувства. Говореше някакви несвързани неща, извинения, съжаления, и той бил родител”, разказва Райна. По думите на родителите на Виола жената е представила новия си приятел само веднъж. Били заедно от около два месеца, все още се опознавали, преди Станев да отнеме живота ѝ. „Виола беше изключително добросъвестна, мила, почтена, честна. Затова и толкова бързо си отиде – тя не можеше да таи злоба, не беше интригант”, казва майка ѝ. Родителите на Виола казаха също, че по време на делото Станев така и не се е опитал да установи контакт с тях.", "date": "2017.11.12", "title": "ДРАМА! Родителите на Виола скърбят в ефир! Почерненото семейство разкри странни подробности от делото срещу изверга Стефан"}
{"url": "http://pik.bg/%D0%BF%D0%B5%D1%82%D1%8A%D1%80-%D1%85%D1%83%D0%B1%D1%87%D0%B5%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%BD%D0%B5%D1%89%D0%B0-%D0%BC%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0%D1%82-%D1%81%D1%80%D0%B5%D1%89%D1%83-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news704356.html", "text": "Селекционерът на България Петър Хубчев сподели мнението си преди срещата със Саудитка Арабия в Лисабон. Контролата ще се играе на стадион \"Рестело\" в португалската столица. \"Няма да го кажа за първи път, но нямам забележка към момчетата относно тренировките. Всичко това със пояснението, че трябва на мачовете да ги показват тези неща. Няма как да не сме доволни от условията тук. Това ни е втора тренировка в Португалия, но условията в Бояна също са отлични. Контузените? Това е футболът. Не може да има гаранция, че всички играчи са здрави в даден момент. Нашата работа е да реагираме възможно най-адекватно с момчетата, които сме повикали. Наясно сме със състава. Можем да направим шест смени, но не на всяка цена. Имаме няколко неща, които ни интересуват. Говорихме дълго с момчетата. Има някои неща, които да се подобряват много, а други да се затвърждават. Затова ще решим на мача, всеки един футболист как се чувства, но няма да ползваме всички смени на всяка цена. За пет-шест дни изгледах четири мача на Саудитска Арабия. За мен срещу Португалия играха нещо съвсем ново. Наскоро са сменили и треньора, а почти всеки мач ползват и различни схеми, но това са си техни проблеми. Хубаво е, да знаем тези неща, но трябва да се концентрираме върху нашите си неща и нашите задачи. За мен противникът е най-силен в офанзивната част на играта. Оставиш ли им много пространства, могат добре да си подават топката. Технични футболисти са. Според мен практикуват стил тики-така. Оставиш ли им пространства и не влизаш ли здраво в единоборствата, ще имаш проблеми. Мен лично ме интересуват най-много тези няколко неща, върху които работихме тази седмица. В една такава контрола резултатът не е най-важен, но няма да бъде лошо да победим за самочувствие. Много трябва да подобрим, за да имаме по-добро бъдеще, но първо ще го споделя на играчите. Най-вече сериозното отношението към националния отбор във всяка една тренировка и във всеки един мач. Не е било по-различно. Тук съм от година, а само веднъж се наложи да прекратим една тренировка. Като цяло винаги са се готвили много добре футболистите, но истината е, че оценката се дава от резултатите\", сподели Хубчев, цитиран от Спортал.", "date": "2017.11.12", "title": "Петър Хубчев: Няколко неща ме интересуват срещу Саудитска Арабия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D1%80%D0%B5%D1%8F%D0%BD%D0%BE%D1%82%D0%BE-%D0%B2%D0%B8%D0%BD%D0%BE-%D1%81%D1%8A%D0%B1%D1%83%D0%B6%D0%B4%D0%B0-%D0%BE%D1%81%D1%82%D0%B5%D0%BE%D0%BF%D0%BE%D1%80%D0%BE%D0%B7%D0%B0-news704310.html", "text": "Остеопорозата поразява не само възрастни, но и млади хора. Новото откритие е, че причина за нея могат да бъдат както някои лекарства, така и алкохолът, даже в малки количества. Експертите смятат, че чашата греяно вино или ракийка на вечеря също събуждат болестта. Остеопорозата е метаболитно заболяване на костната система, което се характеризира със загуба на костна маса, нарушаване на структурата и функциите на костите и повишаване на тяхната чупливост. Тя е няколко вида, може да се прояви при диабет, алкохолизъм и заболявания на черния дроб. Причината да е коварна е, че тя започва безсимптомно и човек трудно може да се ориентира дали вече проблемите в костната му система са започнали. Нещо повече, той дори се успокоява, че тази диагноза не може да го споходи, тъй като си хапва достатъчно мляко, сирене и яйца. Оказва се обаче, че такова разбиране, колкото и да е логично на пръв поглед, не е 100% правилно. Дори човек да си е хапвал много млечни продукти в миналото, да не отказва качествено сирене, ако е пристрастен към алкохола, пие някои групи лекарства или е генетично обременен с тази диагноза, няма гаранция, че костите му са здрави. Диагнозата остеопороза е необратим процес. Това не означава, че пациентът не бива да полага никакви грижи за здравето си. Лекарите препоръчват, независимо дали сме болни или не, да наблягаме на нискомасленото прясно мляко, което обаче е обогатено с калций.", "date": "2017.11.12", "title": "Внимание! Греяното вино събужда остеопороза"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D1%8F%D0%B6%D1%82%D0%B5-%D0%B0%D0%BD%D0%B0%D0%BD%D0%B0%D1%81-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-%D1%81%D1%82%D0%B0%D0%B2%D0%B8-news704313.html", "text": "Ананасът може да се окаже отлично средство срещу артрит . Плодът съдържа мощен ензим, който е в състояние да облекчи възпаленията на ставите, както и болките, свързани с различни форми на заболяването като остеоартрит и ревматоиден артрит. Въпросният ензим бромелаин се съдържа естествено в ананаса и има противовъзпалителни и болкоуспокояващи свойства и освен това предпазва от образуването на кръвни съсиреци. Авторите на настоящото проучване, обхванало 90 души, са установили, че само 160 мг бромелаин дневно са достатъчни за облекчаването на артритните възпаления и болки. За постигане на максимален ефект е необходимо ананасът да се консумира пресен или под формата на сок. Консервираният плод съдържа с между 50 и 66 процента по-малко бромелаин. Ананасът е богат и на витамини С и D. Витамин С допринася за възстановяването на протеините в съединителните тъкани, които са важни за правилното функциониране на ставите. Витамин D също помага на тялото да „ремонтира“ ставни увреждания.", "date": "2017.11.12", "title": "НЕОЧАКВАНО! Яжте ананас за здрави стави"}
{"url": "http://pik.bg/%D0%B3%D1%80%D0%B0%D0%BD-%D0%BF%D1%80%D0%B8-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%84%D0%B5%D1%82%D0%B5%D0%BB-%D1%81%D0%BF%D0%B5%D1%87%D0%B5%D0%BB%D0%B8-%D0%BC%D0%B0%D1%81%D0%B0-%D1%81%D0%B8-%D0%B2%D0%B7%D0%B5-%D0%B4%D0%BE%D0%B2%D0%B8%D0%B6%D0%B4%D0%B0%D0%BD%D0%B5-%D1%81-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B2-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news704358.html", "text": "Лидерът на Ферари Себастиан Фетел успя да отнеме лидерската позиция на Валтери Ботас още след старта и до финала не позволи на пилота на Мерцедес да му отнеме победата. В предпоследния кръг от сезон 2017 четирикратният световен шампион спечели за пети път за годината. Кими Райконен направи триумфа на Ферари още по-впечатляващ, като не позволи на Люис Хамилтън да го изпревари в края. Фелипе Маса си взе довиждане с екзалтираните фенове в Бразилия в последната домашна Гран При в кариерата си. Пилотът на Уилямс финишира седми и за разлика от миналата година, когато отново бе обявил, че ще се оттегля от Формула 1, успя да финишира. Пилотът на Мерцедес Валтери Ботас стартира от първа позиция в днешната Гран При на Бразилия след много силно представяне във вчерашната квалификация. Финландецът видимо потегли по-добре от втория Себастиан Фетел от Ферари. Четирикратният световен шампион обаче успя да се изравни с Валтери и да заеме вътрешната позиция на първи завой. Така германецът успя да завърши атаката си успешно и поведе колоната. Секунди след това последваха два инцидента, които принудиха съдиите на ФИА да изкарат колата на сигурността. Първо пилотът на Ред Бул Даниел Рикардо изхвърча от пистата, след като до контакт стигнаха Стофъл Вандоорн от Макларън-Хонда и Кевин Магнусен от Хаас, а след това състезанието за Себастиан Окон от Форс Индия приключи след удар с Ромен Грожан от Хаас. Французинът обаче остана в надпреварата след минаване през бокса. В 5-ата обиколка колата на сигурността се прибра. Лидерът Фетел изнерви до краен предел преследвачите си, като едва се движеше и веднага след това ускори и хвана неподготвен Ботас, който не успя да го контраатакува. До десетата обиколка Хамилтън вече е в зоната на точките, след като днес с отбора на Мерцедес решиха да стартират от бокса. 15-ата обиколка тече, а вече Рикардо също е в топ десет, въпреки инцидента на старта, който го прати последен. В 21-вата обиколка Хамилтън изпревари Фернандо Алонсо за шестото място и веднага подгони местния любимец Фелипе Маса. Въпреки помощта от трибуните на бразилските фенове Фелипе не успя да спре Люис и загуби петото място. В 28-ата обиколка първи от лидерите за нови меки гуми влезе Ботас. В следващата в бокса влезе Себастиан Фетел, който бе принуден да покрие стратегията на Валтери. Германецът се върна пред финландския си съперник, но с много по-малка преднина. Себастиан обаче веднага наложи убийствено темпо и отново отвори разлика пред Валтери. В 44-ата обиколка Хамилтън влезе за първи път в бокса и сложи супермеките сликове. Британецът се върна на пета позиция, а в бокса го последва и Рикардо. Австралиецът излезе на пистата като седми. В 50-ата обиколка Люис вече е пети и постепенно застига движещия се на четвърта позиция пред него Макс Верстапен. Основната цел на британеца е да се качи на подиума след стартиране на състезанието от бокса. В 59-ата обиколка Хамилтън атакува Макс и буквално го \"отвя\" на правата. Така пилотът на Мерцедес, който спечели четвъртата си световна титла два кръга преди финала на сезон 2017, вече е четвърти. В 67-ата обиколка Люис се залепи на скоростната кутия на Кими. В същото време колоната продължава да води другият пилот на Ферари Себастиан Фетел, следван от втория Ботас. Грешка при спирането за първи завой след дългата права обаче доведе до блокиране на гумите от страна на Хамилтън и даде глътка въздух за Райконен. До финала подреждането остана непроменено, Фетел не позволи да бъде настигнат и спечели, Ботас не успя да надскочи себе си и остана втори, а Кими Райконен се качи на третото място на почетната стълбичка. Финландецът даде всичко от себе си и не позволи на Хамилтън да му отнеме класирането на подиума в последните обиколки. Спортал", "date": "2017.11.12", "title": "Гран При на Бразилия: Фетел спечели, Маса си взе довиждане с феновете в родината си (СНИМКИ)"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%BC%D0%B0%D1%80%D1%82%D1%84%D0%BE%D0%BD%D1%8A%D1%82-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B2%D0%B0-%D0%BA%D0%BE%D0%B3%D0%B0-%D0%BD%D0%B8-%D1%83%D0%B4%D1%80%D1%8F-%D0%B8%D0%BD%D1%81%D1%83%D0%BB%D1%82-news704311.html", "text": "Приложение за смартфон казва дали сме застрашени от инсулт в следващите 5-10 години. Така човек може да предприеме действия с помощта на своя личен лекар. Мозъчносъдовите заболявания са глобален медицински и социален проблем поради високата болестност, смъртност и инвалидност, които причиняват. Според Националния център по здравна информация през 2016 г. от мозъчен инсулт у нас са заболели 57 369 болни, от които 96.5% (55 395) са хоспитализирани. Преобладават случаите на остър исхемичен мозъчен инсулт - 90.2% (51 789) случая. Въпреки напредъка в лечението на тази диагноза превенцията чрез своевременна диагностика и лечение остава най-важна за намаляване на заболеваемостта, посочват невролози. По думите им от огромно значение е първичната профилактика. Според данни на Световната здравна организация едно от шест лица по света получава инсулт. До 80% от мозъчните инсулти могат да бъдат предотвратени. Освен временни здравословни проблеми инсултите могат да предизвикат и проблеми в дългосрочен план. От значение е колко бързо е взета реакция след настъпване на инсулта, как е лекуван. Тези фактори влияят върху способността на пациента да се възстанови. Въпреки това често след острата форма на инсулта остават някои постоянни увреждания, настъпили в резултат на удара. Сред тях могат да са: проблеми с пикочния мехур и работата на червата, депресия, болки в ръцете и краката, двигателни и температурни нарушения и промени, трудности в говора и редица други.", "date": "2017.11.12", "title": "НЕВЕРОЯТНО! Смартфонът предсказва кога ни удря инсулт"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%BC%D0%B0%D1%80%D0%BA-%D0%BC%D0%B0%D1%80%D0%BA%D0%B5%D1%81-news704308.html", "text": "Марк Маркес спечели четвъртата си световна титла в MotoGP и стана най-младият пилот с цели четири световни титли от кралския клас в кариерата си. Развръзката на оспорвания сезон дойде с последния кръг във Валенсия, където на Андреа Довициозо му бе нужна победа, но и провал за Маркес, за да стане шампион. Довициозо обаче падна седем обиколки преди карирания флаг и не успя дори да финишира, но пристигайки в бокса си, бе аплодиран и поздравен от целия екип за усилената работа през годината. Победител в Испания стана съотборникът на Маркес - Дани Педроса, с което донесе на 110-те хил. зрители на \"Рикардо Тормо\" двойна радост, и измести Валентино Роси от четвъртата позиция в генералното класиране, пише \"Спортал\". Втори пък финишира сателитният пилот на Yamaha Йоан Зарко, който се размина на много малко от дебютната си победа, но със сезон 2017 вдигна доста очакванията към себе си занапред. Въпреки поздравленията около Довициозо, в тима на Ducati се появиха пукнатини в хода на последния кръг. Хорхе Лоренсо не пожела да пусне съотборника си пред себе си, въпреки че получи четири съобщения от бокса да му даде шанс. Секунди преди Дови пък именно Лоренсо падна и до известна степен отне концентрацията на италианеца.", "date": "2017.11.12", "title": "Страхотен триумф за Марк Маркес"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-34-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-news704336.html", "text": "Турската полиция задържа най-малко 34 чуждестранни граждани, заподозрени за връзки с терористичната групировка „Ислямска държава”, съобщават местни медии. Това се е случило в рамките на мащабна антитерористична операция. Заподозрените са планирали да извършат серия от атаки. По-рано те са били в редиците на ИДИЛ. Турските сили за сигурност са задържали чужденците, чиято националност не се уточнява, след претърсване на седем различни адреса в Истанбул. Очаква се задържаните да бъдат депортирани в страните им на произход.", "date": "2017.11.12", "title": "Спецакция в Турция! Арестуваха най-малко 34 предполагаеми джихадисти"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BF%D0%BE%D0%B4%D0%B0%D1%80%D0%B8%D1%85%D0%B0-150-%D0%BA%D0%BE%D0%B7%D0%B8-%D0%BD%D0%B0-%D1%81%D0%B8%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%BE%D1%82%D0%B5%D1%86-%D0%B8%D0%B2%D0%B0%D0%BD-news704319.html", "text": "Цяло стадо от 150 кози е дарил на приюта на отец Иван бизнесмен от Кресна. Благодетелят се представил само с малкото си име Стефан. Животните вече са пристигнали в Нови хан и в момента бригада от доброволци им строят кошара. Кози те ще осигуряват сирене и мляко на бедни те и сираци те, които са намерили подслон в приют а на отец Иван , разказа свещеникът. „Трудно ще ни бъде тази зима“, жалва се той. Имат нужда от 200-300 кубика дърва, пакетирана храна и пари за ток, освен това и пари за джобни на учениците по 2 лева на ден. „Даренията значително намалели“, допълни той. „Напоследък получавам дрехи и храни от хора от различни краища на страната, но предимно малки суми по 50, 100 лева. А нуждите на приютите преди Коледа се увеличават“, каза отец Иван.", "date": "2017.11.12", "title": "БРАВО! Подариха 150 кози на сираците на отец Иван  "}
{"url": "http://pik.bg/%D0%BC%D0%B8%D1%81%D1%82%D0%B8%D0%BA%D0%B0-%D1%81%D0%B0%D0%BC%D0%BE%D0%B4%D0%B8%D0%B2%D0%B8-%D1%81%D0%B5%D1%8F%D1%82-%D1%81%D1%82%D1%80%D0%B0%D1%85-%D0%B2-%D0%B5%D0%BB%D0%B5%D0%BD%D1%81%D0%BA%D0%B8%D1%8F-%D0%B1%D0%B0%D0%BB%D0%BA%D0%B0%D0%BD-news704324.html", "text": "Самодиви нападнаха Еленския Балкан и ослепяват всеки, срещнал ги нощем. За това разказват хора от района и допълват, че изпитват неподправен страх, когато им се наложи да замръкнат в планината. По-възрастните са категорични, че гората е пълна с митични създания и слуховете за тях ги карат да заключват портите с по три катинара. Много от местните вярват в легендата, че самодивите ослепяват всички, дръзнали да нарушат усамотението им. Разказите се превръщат в ужас от факта, че мнозина от старите имат проблеми с очите, за което обвиняват горските красавици. Истината е, че първите слухове за самодиви в Балкана се чуват още през седемдесетте години на миналия век, когато стар дядо започнал ненадейно да губи зрението си. За да разбере какво го е сполетяло, старецът отишъл да се поклони при Ванга в Рупите и да потърси съвет. Още с влизането му при пророчицата тя го запитала кога е срещнал самодивите. Думите й докарали силен шок на човека, но той се сетил, че наистина видял някаква тайнствена жена около стадото си в една дъждовна вечер. Не знаейки какво става, той се загледал в белите й одежди и скоро след това започнал да ослепява. От този случай легендата за вълшебните горски създания обикаля неспирно из селата и махалите на Еленския Балкан. Най-силно усещали самодивите животните. Често овчарското куче започвало да се държи странно вечер, докато хората прибират добитъка. Имало случаи, при които животните буквално подивявали и виели срещу луната в продължение на часове.", "date": "2017.11.12", "title": "МИСТИКА! Самодиви сеят страх в Еленския Балкан"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%BE%D1%87%D0%B5%D1%82%D0%B8%D0%BD%D0%BE-%D0%B7%D0%B0%D0%BC%D0%B5%D0%BD%D1%8F-%D0%BC%D0%BE%D1%83-%D0%B2-%D1%8E%D0%BD%D0%B0%D0%B9%D1%82%D0%B5%D0%B4-%D0%BE%D1%82-%D0%BB%D1%8F%D1%82%D0%BE%D1%82%D0%BE-news704304.html", "text": "Мениджърът на Тотнъм - Маурисио Почетино, може да замени Жозе Моуриньо начело на Манчестър Юнайтед през лятото на 2018 година, пише \"Гол\", позовавайки се на информация от Остърова. Визира се, че ръководството на \"червените дяволи\" се е спряло на младия наставник в случай, че Специалния си тръгне след края на сезона. Усилено се говори, че това е много вероятно, тъй като той отказа да подпише нов договор с тима и публично обяви, че не се вижда като дългосрочен треньор на отбора. В крайна сметка шефовете на английския колоса вече се оглеждат за евентуални опции и аржентинецът е една от тях. Междувременно и френският гранд ПСЖ е вперил поглед в Поч, в случай, че отборът не успее да достигне поне до 1/2-финалите на Шампионската лига. Ясно е, че Унай Емери може да бъде уволнен в такъв случай, след като вече през миналия сезон веднъж му се размина.", "date": "2017.11.12", "title": "Сензация! Почетино заменя Моу в Юнайтед от лятото?"}
{"url": "http://pik.bg/%D0%B4%D0%B6%D0%B8%D1%85%D0%B0%D0%BD-%D0%BE%D1%82-%E2%80%9E%D1%82%D0%B2%D0%BE%D1%8F%D1%82-%D0%BC%D0%BE%D0%B9-%D0%B6%D0%B8%D0%B2%D0%BE%D1%82%E2%80%9C-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news704315.html", "text": "Турската звезда Еркан Петеккая, изиграл знаковата роля на Джихан в сагата „Твоят мой живот“, е бил приет по спешност в болница. Актьорът претърпял инцидент, при който си счупил фатално крака. Нелепата случка го споходила на излизане от оживен турски търговски център, където артистът бил на шопинг. Точно пред входа екранният Джихан се подхлъзнал, а падайки, почувствал жестока болка. От мола веднага повикали линейка, а спешният екип веднага откарал звездата в болница. След серия от снимки и прегледи се оказало, че счупването е сериозно и възстановителният период ще е дълъг. Петеккая преживял трудно новината, като дори се срещнал с психолог. Щяло да се наложи за известно време да се оттегли от снимачната площадка, а по всяка вероятност контузеният крак щял да остане по-слаб и немощен от другия. В момента Еркан участва в криминален сериал, който обаче има нисък рейтинг и едва ли правата му ще бъдат откупени от българска телевизия.", "date": "2017.11.12", "title": "Джихан от „Твоят мой живот“ влезе в болница"}
{"url": "http://pik.bg/%D1%82%D1%80%D0%B8-%D0%B6%D0%B5%D0%BD%D0%B8-%D0%B8-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%B0-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B2-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-news704348.html", "text": "Три жени и двама мъже са получили различни наранявания, след взрив на газова бутилка в къща в Сапарева баня. Това съобщи за радио „Фокус” д-р Анелия Георгиева, директор на „Спешен център” – Кюстендил. Сигналът за инцидента е подаден към службите в 17.00 часа. Веднага са предприети организационни и медицински дейности. Петимата пострадали са транспортирани от екипи на „Спешен център”. По преценка на лекарите трите пострадали жени са транспортирани към Клиника по изгаряне в София. Пострадалите жени са на възраст 53 г., 70 г. и 73 години. Двамата пострадали мъже са настанени в хирургичните отделения на болниците в Дупница. Единият от тях е на 40 години, а възрастта на другия се уточнява. Те са с леки наранявания и ще останат за наблюдение в лечебните заведения. Според кмета на Община Сапарева баня Калин Гелев, инцидентът е станал в дома на възрастно семейство, намиращ се в квартал „Гюргево”. На място са изпратени екипи на противопожарната служба и на Районно управление – Дупница.", "date": "2017.11.12", "title": "Три жени и двама мъже са ранени след взрива на газова бутилка в Сапарева баня"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-100-%D1%85%D0%B8%D0%BB%D1%8F%D0%B4%D0%B8-%D0%BD%D0%B0%D1%88%D0%B5%D0%BD%D1%86%D0%B8-%D0%BF%D0%BE%D0%B2%D0%B0%D0%BB%D0%B5%D0%BD%D0%B8-%D0%BE%D1%82-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-news704326.html", "text": "Повече от 100 хиляди българи страдат от деменция, като половината от тях са с болестта на Алцхаймер. В световен мащаб с такива заболявания са регистрирани 47 милиона души, а ако в близките години не се намери лечение, броят им ще се утрои до средата на века. Деменциите и алцхаймер са глобална епидемия, посочи д-р Мария Карийо, главен научен директор на американската асоциация на пациентите с подобни диагнози. Тя уточни, че има фактори, които могат да забавят развитието на болестта. Сред тях са образованието през целия живот, като от особено значение е ранната възраст до 15-ата година. Като фактори за отключването на болестта Карийо посочи още депресивните състояния, пушенето, загубата на слуха. Усилията на учените са насочени върху разработване на терапии, които да помогнат на хората, които вече са с деменция или алцхаймер, допълни американският учен. По думите й в момента по света, включително в Европа, текат клинични изследвания на около 13 нови медикамента. В около 80 на сто от случаите на алцхаймер болестта е кодирана в гените на човека, допълват специалистите. Те уточняват, че учените все още не са напълно наясно кои гени са „виновни“ за развитие на заболяването. В момента в САЩ текат клинични проучвания с биомаркери, които изследват различни протеини в мозъка и кръвта и позволяват да се открие наличието на болестта в организма десетилетия преди да започнат първите й прояви. Възможността за ранно диагностициране обаче не означава, че ще се стигне бързо до лечението на заболяването. У нас държавата все още не полага никакви грижи за хората с деменция или алцхаймер. Грижите за пациентите се поемат изцяло от семействата им, които най-често не могат да си позволят да купуват нужните лекарства.", "date": "2017.11.12", "title": "НАПАСТ! 100 хиляди нашенци повалени от алцхаймер  "}
{"url": "http://pik.bg/%D1%82%D0%B5%D0%B3%D0%BB%D0%B8%D0%BC-%D0%BF%D0%BE-2400-%D0%BB%D0%B2-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B8-news704305.html", "text": "Теглим по 2400 лева за почивки и ваканции, като хората, прибягващи до подобен тип финансиране, са най-често на възраст между 29 и 39 години. Това показва банково проучване за периода май-октомври 2017 г. Оказва се, че тегленето на потребителски кредити за пътуване измества плащането на сметки, като отбелязва ръст от близо 300% в сравнение с периода ноември 2016 – април 2017 г. Изследването сочи, че българите най-често кандидатстват за потребителски кредити за ремонт на дома, обединяване на задълженията и покупка на автомобил втора ръка. До трезорите българите прибягват и когато имат нужда от пари в брой да купят нови мебели за дома си, за лечение, поправка на колата или за семейни тържества и образование.", "date": "2017.11.12", "title": "Теглим по 2400 лв. за почивки"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%B8%D1%80%D0%B0%D0%BD-%D0%B8-%D0%B8%D1%80%D0%B0%D0%BA-news704351.html", "text": "Земетресение от 7,2 по Рихтер разтресе тази вечер района на ирано-иракската граница, сочат данните на Европейския сеизмологичен център. Трусът е регистриран около 21:10 местно време. Дълбочината е била 19 км. В социалните мрежи се появиха клипове на изплашени хора от населени места, където трусът е бил усетен.", "date": "2017.11.12", "title": "Ужасяващо земетресение удари Иран и Ирак"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B3%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-%D0%B5-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D0%B2%D0%B8%D0%B4%D0%B5%D0%BE-news704350.html", "text": "Специализирана акция на полицията се провежда на Централната гара в София, съобщиха очевидци, цитирани от Би Ти Ви. По първоначална информация става въпрос за задържане на нелегални бежанци, които са били свалени от влак, идващ от Драгоман. Възможно е да са пътували от Кулата. Движението на влакове между „Захарна фабрика” и централна гара е спряно. Пожарната също е участвала в акцията, изваждали са бежанците от контейнери. От композицията са свалени около 30-35 чужденци. За да бъдат свалени безопасно, за известно време беше спряно електричеството по контактната мрежа.", "date": "2017.11.12", "title": "ОТ ПОСЛЕДНИТЕ МИНУТИ! Централна гара в София е под блокада, почерня от полиция (ОБНОВЕНА/ВИДЕО)"}
{"url": "http://pik.bg/%D1%81%D0%B5%D0%BA%D1%8A%D0%BD%D0%B4-%D1%85%D0%B5%D0%BD%D0%B4-%D1%87%D1%83%D0%B6%D0%B4%D0%B8%D1%82%D0%B5-%D0%B4%D1%80%D0%B5%D1%85%D0%B8-%D0%BD%D0%BE%D1%81%D1%8F%D1%82-%D0%BF%D1%80%D0%BE%D0%BA%D0%BB%D1%8F%D1%82%D0%B8%D1%8F-news704328.html", "text": "Обличайки чужди дрехи, можем да станем жертви на черна магия. За да се предпазим от злите сили, не бива да даваме назаем и собствените си вещи, тъй като нашата енергия остава в тях и някой може да се възползва от това, за да ни навреди, предупреждават родни магове и гадатели. В никакъв случай човек не бива да си дава дрехите на други хора, защото те са носители на собствената му енергия. И това продължава да бъде така, без значение дали са прани или не, разкрива сензитивът Надя Христова. Експертката не крие, че в практиката си е попадала на редица случаи на хора, които успяват да навредят сериозно на своите близки именно като им направят магия с техните дрехи. По думите й, особено сред жените, е често срещано явление две дружки да си разменят някоя одежда и след това да се намразят за мъж. Тогава едната решава да навреди на другата, като занесе заетата вещ на магьосник, който извършва върху нея ритуал и така успява да навреди на притежателката на дадената вещ. Според Христова най-опасно е, когато дрехи на хора от една националност попаднат в ръцете на личности от друга, тъй като има много чуждоземски практики, които са непознати и за едните, и за другите. Заклинанията, които могат да се направят върху тях, са толкова страшни и коварни, че пострадалият така и не може да разбере как изобщо го е достигнала бедата. По тази причина е желателно и да не изхвърляме дрехите, които не ни вършат работа вече, по кофите за боклук. Не се знае изобщо в какви ръце ще попаднат те след това и какво може да ни сполети.", "date": "2017.11.12", "title": "СЕКЪНД ХЕНД! Чуждите дрехи носят проклятия"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%B8-%D0%BA%D1%83%D0%BF%D0%B8-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%B9%D0%BD%D1%89%D0%B0%D0%B9%D0%BD-news704316.html", "text": "Ръкописната бележка на Айнщайн за тайната на щастието, известна като негово завещание, вече има нов собственик.  Европейски бизнесмен, пожелал да остане анонимен, се сдобил с послание на търг в Ерусалим срещу 1,56 милиона щатски долара. „Спокойният и скромен живот носи по-голяма радост от търсенето на успеха, което е свързано с непрестанни вълнения“, е написал на немски Айнщайн върху хартия за писма от хотел „Империал“ в Токио, където пребивавал през 1922 г. Навремето Айнщайн току-що бил информиран, че ще получи Нобелова награда за физика и известността му вече излизала отвъд пределите на научната общност. В хотела в Токио японски куриер му донесъл поща. Не е известно дали куриерът е отказал бакшиш, или ученият не е имал дребни, но Айнщайн му дал две бележки на немски език. „Ако имаш късмет, тези бележки ще имат по-голяма стойност от бакшиш“, казал известният физик. Едната бележка била за тайната на щастието, а другата цитат от Ленин – „Има ли воля, има и път“.", "date": "2017.11.12", "title": "Бизнесмен си купи завещанието на Айнщайн"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D1%81%D0%BB%D1%83%D1%85-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B3%D0%BE%D1%82%D0%B2%D0%B8-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-news704325.html", "text": "Членове на терористичната мрежа \"Ислямска държава\" са обсъждали покушение над правнука на кралица Елизабет II в едно от социалните приложения, наречено „Телеграм“. Британските медии съобщават, че в един от разговорите на терористите са установени заплахи по адрес на малкото момченце, което е в предните редици на наследяване на британския трон. Според информацията бойците мислели да го ликвидират в едно от училищата в Лондон. Терористите използват за заплахите си именно приложението „Телеграм“, защото през него не може да бъде установена локацията на този, който пише. Първият стряскащ акт извършили преди броени дни, когато пуснали снимка на малкия Джордж с думите: „Училището започва скоро...“. След това по-нататък в разговора се появил обезпокояващ текст на арабски, гласящ: „Когато войната идва с мелодията на куршуми, ще ударим невярващите с жажда за отплата“. Междувременно турската полиция съобщи, че е задържала 49 чуждестранни граждани в столицата Анкара за предполагаеми връзки с екстремистката група „Ислямска държава“. В сряда полицията съобщи, че по подобни причини е заловила 62-ма души в Истанбул, сред които 58 чужденци. И в двата случая не се съобщава националността на задържаните. Според Управлението за борба с тероризма някои от задържаните са планирали да извършат нападение в турската столица по време на отбелязването на Деня на републиката през миналата неделя, но те не са свързани с готвещия се атентат във Великобритания. По-рано през есента четиригодишният принц Джордж за пръв път прекрачи училищния праг. На първия учебен ден го придружи неговият баща Уилям. Школото, където престолонаследникът ще изучава наука и етикет, е сред най-престижните на Острова, а годишната такса за учениците му възлиза на 18 хиляди британски лири. Въпреки аристократичния си произход Джордж посещава учебните занятия със задължителната за заведението униформа, състояща се от къси панталони и сако, дълги червени чорапи и черни обувки. След като притеснителните закани на членове на терористичната групировка „Ислямска държава“ се появили в пространството, в училището охраната била рязко засилена, но част от родителите на останалите деца отказвали да ги пускат да посещават учебните часове, стресирани и за тяхната безопасност. Най-вероятно за известно време и малкият принц Джордж ще бъде спрян от училище.", "date": "2017.11.12", "title": "Шокиращ слух! „Ислямска държава“ готви атентат срещу Елизабет II"}
{"url": "http://pik.bg/%D0%BF%D0%BB%D0%B0%D0%BC%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D1%84%D1%83%D1%80%D0%BE%D1%80-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news704322.html", "text": "Селекционерът на националния отбор на България - Пламен Константинов, класира своя клубен тим Локомотив (Новисибирск) за участие в груповата фаза на Шампионската лига. Възпитаницете на Пламен Константинов победиха у дома словенския АХ Волей (Любляна) с 3:0 (25:20, 25:22, 25:18) в среща реванш от 3-ия кръг, който се игра пред 2000 зрители в Спортен комплекс “Север” в Новосибирск. Германският национал Георг Грозер се отличи с 19 точки за победителите, а Лукаш Дивиш добави още 12 точки за Локомотив, акцентира \"Спортал\". Матей Михайлович отбеляза 13 точки за АХ Волей. Първата среща между двата тима, играна в Словения по-рано тази седмица, завърши с победа с 3:0 полза на Локомотив.", "date": "2017.11.12", "title": "Пламен Константинов с фурор в чужбина"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D1%8A%D1%80%D0%BC%D0%B8-%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BB%D0%B5%D0%B4-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%BC%D0%B5%D0%B3%D0%B7-%D0%BD%D0%B0%D0%BF%D1%80%D0%B0%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-news704349.html", "text": "Огромен скандал гърми след \"ВИП Брадър\". Завършилата на трето място бизнесдама Миглена Каканашева-Мегз обвини в измама рапъра Тото, който спечели формата. Според Мегз изпълнителят се е срещал със свои близки и приятели по време на престоя си в предаването. Тото използвал участията си в нощни клубове, за да разговаря със семейството и приятелката си и да обсъжда останалите участници в предаването. Ето какво написа Мегз в социалната мрежа за случилото се: \"ТОВА ВИДЕО ПОКАЗВА КАК ТОТО Е НАРУШИЛ ПРАВИЛАТА ЗА ИЗОЛАЦИЯ В КЪЩАТА КАТО НЕ САМО СЕ Е СРЕЩАЛ ПО ВРЕМЕ НА УЧАСТИЯ С МАЙКА СИ, ПРИЯТЕЛКАТА СИ И ДРУГИ СВОИ БЛИЗКИ, НО И Е КОМЕНТИРАЛ С ТЯХ И Е ПОЛУЧАВАЛ СЪВЕТИ ЗА ИГРАТА СИ ВЪВ ФОРМАТА. Вчера напуснах къщата истински щастлива и си мислех, че битките ми във формата са приключили. За съжаление се оказа, че не е така и още веднъж се изправям пред вас за битка. Този път не само за нещата, в които вярвам, но и за правилните модели на подражание и достойнството на легенда като Маргарита Хранова. Тото е много талантливо младо момче, но той и всички негови фенове трябва да знаят, че идолите трябва да са достойни за любовта на хората. Младите не трябва да вървят напред чрез измама, а като взимат примери от легенди като Маргарита Хранова. Оставам изводите на вас и на съвестта на Тото.\"", "date": "2017.11.12", "title": "ЕКСКЛУЗИВНО В ПИК! Гърми огромен скандал след \"ВИП Брадър\"! Мегз направи шокиращи разкрития за Тото! Рапърът спечелил с измама (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B8-%D0%B3%D0%BE%D0%BD%D0%BA%D0%B0-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D0%B4%D0%B5%D1%82%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%81%D0%BE%D1%84%D0%B8%D1%8F-news704292.html", "text": "Стрелба посред бял ден на бул. „Тодор Каблешков” в София. Екшънът се е разиграл в близост до голям детски магазин, предава Нова телевизия. Стрелецът е задържан. Според очевидци той е стрелял с газов пистолет, след което е имало гонка.", "date": "2017.11.12", "title": "ИЗВЪНРЕДНО! Стрелба и гонка в близост до детски магазин в София"}
{"url": "http://pik.bg/%D1%82%D0%B5%D0%B6%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B0%D0%BC%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-news704297.html", "text": "Тежка катастрофа е станала на главен път Е-79 между Ботевград и с. Скравена, съобщава \"Фокус\". Пътният инцидент е станал на стеснен участък. На място има полиция и пожарна. По първоначална информация е лек автомобил е самокатастрофирал. В автомобила са пътували жена и нейното дете. Детето е без наранявания, а жената е с оплаквания за болки в ръката.", "date": "2017.11.12", "title": "Тежа катастрофа край Ботевград, лек автомобил самокатастрофира"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%B7%D0%B0-%D1%86%D1%81%D0%BA%D0%B0-news704285.html", "text": "Премиерът Бойко Борисов откри днес основно реконструираната и обновена зала \"Асикс Арена\". Ето какво сподели премиерът пред медиите по темата с базите на ЦСКА: \"В отношенията между феновете не се меся. Базата на ЦСКА си е на ЦСКА и за нищо друго не може да се използва. Това, което ние трябваше да осигурим - спокойствие и възможности да се развива клубът, ние сме го направили. От там нататък си има граждански организации на самите фенклубове, да седнат и да се разберат. Отборът им върви повече от добре. ЦСКА е клуб, който може и три, и четири клуба да поддържа винаги. ЦСКА имаше отбори на времето, в които всички бяха национали и резерви им стояха национали, толкова състезатели са имали. Да пожелаем успех на всички отбори, особено в челната тройка е много интересно, лека полека ще се развие първенството\", заяви Бойко Борисов.", "date": "2017.11.12", "title": "Бойко Борисов с важно изказване за ЦСКА"}
{"url": "http://pik.bg/%D0%B3%D0%B0%D1%84-%D0%BA%D1%80%D0%B8%D1%81%D0%BA%D0%BE-%D0%B2%D0%B7%D1%80%D0%B8%D0%B2%D0%B8-%D0%B5%D1%84%D0%B8%D1%80%D0%B0-%D0%BD%D0%B0-%D1%85-%D1%84%D0%B0%D0%BA%D1%82%D0%BE%D1%80-%D1%81-%D0%BF%D1%80%D0%BE%D1%81%D1%82%D0%B0%D1%88%D0%BA%D0%B8-%D0%B2%D0%B8%D1%86-news704347.html", "text": "Рап изпълнителят Криско, който е и част от журито на \"Х Фактор\", сътвори голям гаф в ефир. Музикантът трябваше да каже няколко думи за любовта, тъй като концертът тази вечер е посветен именно на тази тема. \"Искам да ви попитам нещо\", обърна се Криско към водещите Алекс Раева и Мария Игнатова. \"Знаете ли кое е общото между сърцето и задните форми на човешкото тяло? И двете могат да бъдат пръснати от любов\", изръси рапърът в национален ефир, минути след 20.00 часа. Нелепият му виц засрами останалите членове на журито, а водещите се опитаха да сменят темата и веднага дадоха думата на Заки. \"Няма какво да кажа, след тези думи на Криско\", заяви певецът от \"Авеню\" Припомняме, че това е поредният гаф на Криско през последните дни. Изпълнителят си позволи да оскърби папата и се изгаври с Библията, за да се продава .", "date": "2017.11.12", "title": "ГАФ! Криско взриви ефира на \"Х Фактор\" с просташки виц"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%87%D0%B0%D1%81%D1%82%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B1%D0%B5%D0%B7-%D0%B2%D0%BE%D0%B4%D0%BE%D1%81%D0%BD%D0%B0%D0%B1%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-13-%D0%BD%D0%BE%D0%B5%D0%BC%D0%B2%D1%80%D0%B8-news704272.html", "text": "„Софийска вода” временно ще прекъсне водоснабдяването в някои части на столицата на 13 ноември (понеделник), съобщиха от пресцентъра на дружеството, цитирани от Фокус. Във връзка с подмяна на сградно водопроводно отклонение на ул. „Тимок“, Център, се налага спиране на водоподаването от 09:00 до 16:00 часа на клиентите на „Софийска вода”, живеещи в района на: ул. „Тимок“ от ул. „Будапеща“ до ул. „Георги Сава Раковски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.„Тимок“ ъгъла с ул. „Будапеща“. Във връзка с монтаж на изпускатели на ул. „Кокиче“ в село Иваняне се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Кокиче“ от ул. „Силистра“ до края на улицата, ул. „Вит“, ул. „Силистра“ и по ул. „Какач“ от ул. „Кокиче“ до края на улицата. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кокиче“ ъгъла с ул. „Вит“.", "date": "2017.11.12", "title": "Важно! Части на столицата остават временно без водоснабдяване на 13 ноември"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BE%D1%82-%D0%BC%D0%BE%D0%BD%D1%82%D0%B0%D0%BD%D0%B0-%D0%B4%D0%B0%D0%BB%D0%B8-%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-4-000-%D0%BB%D0%B5%D0%B2%D0%B0-news704283.html", "text": "Семейство пенсионери от Монтана е броило на измамници 1 160 лева и 1 700 евро, съобщава Конкурент. Възрастните хора са станали жертва на апашите вчера вечерта, съобщиха от полицията. Те дали парите, вярвайки че помагат на полицията. Около 17:30 часа на домашния телефон на 82-годишния Г.Й.И. и 77-годишната му съпруга А.С.И. се обадил мъж. Той се представил като Илия Стоев - шеф на криминалния отдел на полицията. \"Началникът\" поискал от бабата и дядото да помогнат за залавянето на опасна група измамници. За целта те трябвало да опаковат в плик всички пари, които имат и да ги оставят под паркиран на улицата им автомобил. Възрастните хора изпълнили заръките. Чакали до 19:00 часа някой да им се обади, но повече никой не ги потърсил. Тогава те потърсили плика и установили, че е изчезнал. Така разбрали, че са паднали в капана на измамници и подали сигнал в полицията.", "date": "2017.11.12", "title": "Пенсионери от Монтана дали на измамници 4 000 лева"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D0%B5-%D1%87%D1%83%D0%B4%D0%BE%D0%B4%D0%B5%D0%B9%D0%BD%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D1%82%D0%B8%D0%BA%D0%B2%D0%B0%D1%82%D0%B0-news704282.html", "text": "Maĸap и cĸpoмнa, тиĸвaтa e изĸлючитeлнo пoлeзнa, ĸaтeгopичeн e д-p Ceт Paнĸин, ocнoвaтeл нa Дoĸтъpc ĸлиниĸ в Лoндoн. Здpaвният eĸcпepт нe пecти xвaлбитe cи зa плoдoвия зeлeнчyĸ. Tиĸвaтa e бoгaтa нa фибpи, блaгoдapeниe нa ĸoитo cъздaвa пo-пpoдължитeлнo чyвcтвo зa cитocт, пише дело.бг. „Фибpитe ca вaжни зa дoбpo здpaвe нa xpaнocмилaтeлнaтa cиcтeмa и peдoвни чepвa. Дoбpaтa нoвинa e, чe 100 г тиĸвa cъдъpжaт 0,5 г фибpи, зa cмeтĸa нa нeзнaчитeлнo ĸoличecтвo ĸaлopии. Xopaтa, ĸoитo иcĸaт дa oтcлaбнaт, мoгaт дa xaпвaт тиĸвa нa вoля, вмecтo дa зaлъгвaт глaдa мeждy xpaнeниятa c нeздpaвocлoвни пpoдyĸти“,ĸaзвa  д-p Paнĸин. Tиĸвaтa e c виcoĸo cъдъpжaниe нa ĸaлий – пo-виcoĸo, oтĸoлĸoтo в бaнaнитe, ĸoeтo я пpaви oтличнa зa ĸoнcyмaция cлeд тpeниpoвĸи зa възcтaнoвявaнe нa eлeĸтpoлититe. Πлoдoвият зeлeнчyĸ e пoлeзeн и зa зpeниeтo и имyннaтa cиcтeмa. Cъдъpжaщият ce в нeгo бeтa ĸapoтин, oтгoвopeн зa xapaĸтepния opaнжeв цвят, ce пpeoбpaзyвa oт тялoтo във витaмин A. Cтo гpaмa тиĸвa ocигypявaт 170 пpoцeнтa oт нeoбxoдимия зa дoбpoтo здpaвe нa oчитe витaмин, ocoбeнo в дългитe зимни вeчepи, плюc пoлeзнитe зa зpeниeтo aнтиoĸcидaнти лyтeин и зeaĸcaнтин. Гoлямoтo ĸoличecтвo витaмин A в тиĸвaтa, ĸaĸтo и cъдъpжaниeтo нa витaмин C, yĸpeпвaт имyннaтa cиcтeмa в ceзoнa нa виpycитe и гpипa. Tиĸвитe ca бoгaти и нa aминoĸиceлинaтa тpиптoфaн, ĸoятo e вaжнa зa пpoизвoдcтвoтo нa xopмoнa нa дoбpoтo нacтpoeниe cepoтoнин. Cepoтoнинът игpae poля и в peгyлиpaнeтo нa cъня, тaĸa чe xaпвaнeтo нa тиĸвa нa вeчepя мoжe дa пoдcигypи и ĸaчecтвeнa oтмopa пpeз нoщтa. Cъдъpжaщитe ce в тиĸвaтa фитocтepoли дoпpинacят зa пoнижaвaнeтo нa oпacния зa cъpцeтo „лoш“ xoлecтepoл. И aĸo тoвa нe e дocтaтъчнo, тиĸвaтa пoмaгa дa изглeждaмe пo-млaди. Toвa й ĸaчecтвo ce дължи нa бeтa ĸapoтинa. Ocвeн пoлeзeн зa oчитe, aнтиoĸcидaнтът пpeдпaзвa ĸoжaтa oт cъcтapявaщитe я cлънчeви yлтpaвиoлeтoви лъчи.", "date": "2017.11.12", "title": "Вижте каква е чудодейната сила на тиквата"}
{"url": "http://pik.bg/%D0%B4%D0%BE%D0%B1%D1%80%D0%BE%D0%BC%D0%B8%D1%80-%D0%B6%D0%B5%D1%87%D0%B5%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news704290.html", "text": "Легендата на Левски и българския футбол - Добромир Жечев, днес навършва 75 години. Той коментира представянето на \"сините\" пред \"Меридиан мач\". \"Няма да празнувам. Жена ми почина преди 3 месеца. Нито е редно, нито ми е до празници. Ще се видя с Вальо Михов и Димитър Ларгов. Футболът ни не е в плачевно състояние, но е в застой. Пожелавам на сегашните футболисти да ме задминат по участия на световни първенства, но не мисля, че скоро ще стане. Най-много се гордея с това, че съм единственият българин, който е участвал на четири световни първенства. Не съм доволен от представянето на Левски. Съставът е пълен със средни футболисти. Добри има, но отлични - не. От халфовете само Жорди Гомес има ниво, Обертан е много добър играч. На Левски му трябва повече качество. Делио Роси също не е доказан. Нека му дадат време, но до момента Левски е далеч от това, което трябва да показва\", заяви легендата на \"сините\".", "date": "2017.11.12", "title": "Добромир Жечев с тежки думи за \"сините\""}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D1%82%D0%B5%D1%84%D0%B0%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%BF%D1%83%D1%88%D0%B5%D0%BD%D0%B5-%D0%B3%D1%80%D1%83%D0%B1%D0%BE-%D0%BF%D0%BE%D0%B3%D0%B0%D0%B7%D0%B2%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%BD%D0%BE-%D0%BD%D1%8F%D0%BC-news704223.html", "text": "Местата в заведенията, пригодени за пушене, грубо показват закона,каза впредаването \"Тази неделя\" на Би Ти Ви бившият здравен министър Стефан Констонтинов. \"Като застудее, собствениците започват да ги ограждат и остъкляват. И тези заведения не са отктирити, как през стъклата ще излиза тютюневият дим. Няма такова нещо\", поясни Константинов. Според него има безхаберие в обществото, защото не се налагат глоби на собствениците. \"Да се спре рекламата и да се увеличат акцизите за цигари. Но преди това законът трябва да се спазва. Да спрем да създаваме закони, които предварително знаем, че няма да се спазва\", каза Стефан Константинов. От 2012 г. до 2017 г. броят на непушачите у нас се е увеличил с 3%, според бившия министър. \"В Еропа средният процент на пушещи е 26%, а унас - 36%. Ние сме в критичната точка. Смо Гърция ни надминава. Винаги знам, че нещо като се забрани, то става по-сладко. Както действаме към лекарствата, така трябва и да се отнасяме към храните. Заведенията за наргилета са по-полуряни сред младите хора. Те искат да се докажат как могат да престъпват забрани. Това е нормално за младата възраст. Но за хората с побелели коси е абсурдно\", каза Стефан Констинтинов.", "date": "2017.11.12", "title": "ГОРЕЩО! Стефан Константинов хвърли бомба: Заведенията за пушене грубо погазват закона, но няма кой да ги глоби "}
{"url": "http://pik.bg/%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%E2%80%9E%D0%B5%D1%8A%D1%80-%D1%84%D1%80%D0%B0%D0%BD%D1%81%E2%80%9C-%D0%B1%D0%B5-%D0%B2%D1%8A%D1%80%D0%BD%D0%B0%D1%82-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%82%D0%BE%D0%BA%D0%B8%D0%BE-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B1%D0%BB%D0%B5%D0%BC-news704267.html", "text": "Самолет на френската авиокомпания „Еър Франс“, изпълняващ полет между Токио и Париж, е бил върнат в японската столица малко след излитането си заради технически проблем, съобщи ТАСС, като се позовава на съобщение на Министерството на държавните земи, инфраструктурата, транспорта и туризма на Япония. Уточнява се, че до аварийната ситуация се е стигнало заради техническа неизправност на оборудването, отговарящо за пожарната безопасност на самолета. Посочва се, че няма пострадали сред пасажерите.", "date": "2017.11.12", "title": "Принудително! Самолет на „Еър Франс“ бе върнат аварийно в Токио заради технически проблем"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D0%B2-%D0%B1%D1%84%D1%81-news704291.html", "text": "Съдийската комисия към БФС ще има нов шеф през пролетния дял на Първа лига. Настоящият председател на реферите - Петър Петров, ще бъде освободен след конгреса на БФС, твърди \"Тема спорт\". В началото на следващия месец ще се проведе заседание на Изпълкома, на което ще бъде обявена дата за събрание за избор на президент на Централата. Петров бе готов да си тръгне още в началото на първенството, когато от Левски и ЦСКА обявиха, че съдийските грешки винаги са в посока на един определен отбор. Оставката му обаче не бе приета от Борислав Михайлов. Вече са обсъждани и имена, които да наследят Петър Петров. Сред тях е това на Антон Генов.", "date": "2017.11.12", "title": "Рокада в БФС?"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B4%D0%B0-%D0%BD%D0%B5-%D0%BD%D0%B0%D0%BF%D1%83%D1%81%D0%BA%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news704281.html", "text": "Испанският премиер Мариано Рахой призова националните и международни компании да не напускат Каталуния, след като по-рано стана ясно че стотици фирми са преместили седалищата си на други места, заради несигурното положение в региона, съобщи Франс Прес, цитирани от Фокус. По време на първото си посещение в Каталуния след налагането на директен контрол над областта от Мадрид, Рахой призова „всички компании, които работят или са работили в Каталуния да не си тръгват“ Испанският премиер е на посещение в Барселона за да даде старт на предизборната кампания на своята Народна партия за предсрочния парламентарен вот на 21 декември. Гласуването стана необходимо след като местното правителство бе разпуснато заради опита да обяви независима република Каталуния в края на октомври.", "date": "2017.11.12", "title": "Премиерът на Испания призова бизнесът да не напуска Каталуния"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D0%B4%D1%80%D0%B8%D1%84%D1%82-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news704276.html", "text": "Четирима души са пострадали, след като един от участниците в дрифт-състезание, което се провежда всяка седмица на територията на високопланинския курорт Тендзан, в западната част на японския остров Кюсю, се е врязал в публиката, съобщава телевизионният канал NHK При инцидента са пострадали шофьорът на автомобила и неговия навигатор, както и двама зрители. Четиримата ранени са били откарани веднага в болница. Причината за инцидента се изяснява. В дрифт-състезанието са участвали 66 автомобила. Посочва се, че надпреварата е била наблюдавана от около 100 души.", "date": "2017.11.12", "title": "Четирима пострадали, след като участник в дрифт-състезание се вряза в публиката в Япония"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%B8%D0%BA%D0%B0%D0%B9%D1%82%D0%B5-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0-%D1%80%D0%B0%D0%B4%D0%B5%D0%B2-news704253.html", "text": "Претенциозността на сноба е най-кошмарното състояние на българския провинциализъм. И това си личи всеки път при сблъсъка с външния свят, който ни доказва отново и отново в каква наша самозатворена и кофти реалност живеем - място, където не проникват слънчеви лъчи и се носи политическа смрад на талази. В такава среда единствената възможна форма на живот е имитацията, а истеричният крясък и слюнките - основен начин на комуникация. Което като минимум означава, че историческото време у нас не помръдва и е застинало в някакво токсично безвремие, което е размило границите и е коронясало претенциозните фукльовци. Георги Марков в \"Задочните репортажи\" с убийствена ирония е написал за враждата на двама режисьори, предизвикана от спора кой от тях да бъде наричан \"българския Фелини\". Спорът е за имитацията. Никой от тях няма какво оригинално да предложи. Те настояват да бъдат уподобявани на света, въпреки че са интелектуални микроорганизми. Същото, уви, наблюдаваме и днес. Като миг на просветление това най-ясно си пролича на 1 ноември - празника на будителите. Датата, на която обикновено се сипят дежурни послания и от килера на българския език се вадят всички втръснали клишета и обилно се поръсват по белия лист. И точно тогава се чу един внезапен прилив на хълцания и виртуални киселини от ужас. Президентът Румен Радев бил казал, че \"будителят не е интелектуалец по европейски образец\". Кошмар! Викайте полиция! Уведомете ООН! Алармирайте Жан-Клод Юнкер! Сезирайте Тръмп! Накарайте САЩ да обърнат ядрените ракети към нашата територия! Тука се ражда чудовищно посегателство срещу ценностите на градския лумпенаж, който се изживява като жълтопаветна космополитна буржоазия. Какво скандално точно каза Румен Радев? Той просто посочва нещо, което е време да изясним поне пред себе си докрай, за да разберем истината за миналото си. Днес сме се научили да злоупотребяваме с прилагателното \"европейски\", но е крайно време да се освободим от тази хипноза, особено когато мислим историята си. В противен случай рискуваме да заприличаме на Росен Плевнелиев, който обяви Паисий едва ли не за родоначалник на Европейския съюз, докато Хилендарският монах си поставя много по-голяма задача - да пробуди своя собствен народ, да го впише в световната история, но с ясно съзнание за собствена значимост. Между другото, когато Плевнелиев тръгна да осъществява тази историческа гавра, си направих труда да прочета \"История славянобългарска\" отново, но с конкретна цел, за да видя среща ли се там прилагателното \"европейски\". Няма го нито веднъж. Говори за Европа, но никога за нещо \"европейско\". Което е съвсем нормално за времето си - епоха за национално пробуждане на отделни държави, а не общностно осъзнаване на цял континент. Заради това днес да търсим назад в историята си и да откриваме модели на европейско поведение от днешна дата, е не само смешно, то е нелепо. Това е старата травма на българската душевност - да не би пък да има някаква самобитност, която да я отличи от света. Всъщност будителите са ценни именно защото не са по европейски модел. Те са наше самобитно явление, ярък знак за това, че в миговете на най-голяма чернота и безвремие българският народ е успял да надскочи веригите на робството и да роди такива хора. В най-мрачната епоха да пробудиш един народ за собствените му корени, за собствената му култура, за собствената му вяра - пред нито един европейски интелектуалец никога не е стояла толкова голяма и мъчна задача. И едва когато осъзнаем това, можем да търсим своите начини да ги впишем в Европа, но не като повлияни, а като интегрална част от нея. Толкова е простичко, но може да бъде осъзнато единствено от хора, които не се срамуват да бъдат българи. А опасявам се, че една голяма част от тези, които днес рият с крак, ненавиждат до дъно етническия си произход и всичко онова, което постоянно им дава знаци за него. Балканската литература от началото на миналия век, почти до неговата среда, с удивително постоянство ражда един и същи сюжет, и то много пъти. Хванете \"Търновската царица\" на Емилиян Станев или пък „Завръщането на Филип Латинович“ на Мирослав Кърлежа, или произволен роман, създаден на Балканите в онова смутно време, и ще видите за какво говорим. Разказът винаги е за човека, който е отишъл в Европа да учи с надежда и мисъл за бъдещето, а връщайки се в родната си среда, всички светли идеи рухват под мизерията на еснафската действителност. И този конфликт се дължи не на това, че балканските страни не принадлежат към Европа, а че задачите на интелигенцията тук, на будителите, е била съвсем друга. Привнесените отвън модели не работят, чуждите схеми се трошат като клечки за зъби, опитът да съществуваш в имитация се проваля с гръм и трясък. Това е сюжет за велика литература и повод за лирична драма на не един и двама. И всъщност можем да прочетем думите на Радев като призив за отстояване на идентичност, като порив за памет на хората по портретите и истинския смисъл на техния живот. Между другото, ако тръгнем да натоварваме историята със съвременен контекст, ще се получи доста странно упражнение, защото една голяма част от будителите ни са натрупали знания не в Западна Европа, а в тогавашна Русия. Христо Ботев учи в Одеса, Любен Каравелов минава и през Одеса, и през Москва, Добри Чинтулов учи в Одеса, Найден Геров - в Одеса. Примерите са много. Защото днес градският буржоазен лумпен си позволява да мисли Русия като страна вън от Европа, противопоставена на Европа, а чудо – тези, за които настоява така отчаяно, че са европейци, всъщност са получили образование там. Това е и добър отговор на всички, които днес се опитват да я изкарат вечен враг на България. Тогава как така - най-светлите ни умове, онези, които посветиха живота си на възраждането на страната, получиха своето образование там? Когато говорим за будителите, може би винаги ще се налага да се връщаме към великолепната книга на Тончо Жечев \"Българският Великден, или страстите български\" - текстът, който по най-великолепен начин е описал трепетите и копнежа на онези дни. Един от величавите мигове на това Пробуждане е датата 3 април 1860 г., когато Иларион Макариополски чете службата на български език и изхвърля името на гръцкия патриарх от нея. Това е събитие само българско. В него не са намесени външни сили, няма чужди влияния - всичко е порив на българската душа. Не мисля, че има смисъл да описваме това като \"европейско\". Днес може да използваме спомените за онези дни като част от европейската ни идентичност, но ще е много пошло да прилагаме аршините на ежедневната политика от настоящето към толкова съкровени мигове и личности. Заради това беше добре, че някой се осмели да каже - будителите са си наша местна направа. Това е началото на българската интелигенция в нейния най-чист и смислен вид. Интелигенцията, която не презираше своя народ, а искаше да го изкара от мрака на духовната нищета и да му покаже различни исторически хоризонти. Интелигенция, която не се държи като елитен клуб на богоизбрани, а тръгва сред хората, за да им предаде своите пориви и знания. Именно тази връзка спасява нацията ни. И днес тези, които са обратното на будители, участниците в пърформанси, платените лакеи на чужди интереси и спонсорираните с грантове, нямат никакво право да пипат с мръсните си ръце в историята и да оставят мазни и потни отпечатъци там. Всъщност когато говорим за будителите, винаги трябва да си даваме сметка, че днес повечето от тях щяха да бъдат потресени от тази неясна консуматорска плява, в която се е превърнала една  част от българското общество. Будителството настояваше България да бъде равна на другите европейски народи не за да изгуби опорите на своята идентичност или страната да се превърне във вечен изпълнител на чужди интереси, а да има народ с усещане за собствена значимост и смисъл. Паметта за тях изисква усилия и всекидневно посвещаване, защото твърде измамни са гласовете, които ще ни повтарят отново и отново, че патриотизмът е отживелица, а усещането за исторически корен трябва да остане на бунището на историята. Между другото - съпротивата на българския дух започва именно от противопоставянето на размазването на идентичност. Тоест - винаги е време за будители. Особено сега.", "date": "2017.11.12", "title": "САМО В ПИК И \"РЕТРО\"! Александър Симов с ексклузивен коментар: Викайте полиция за Радев!"}
{"url": "http://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D0%B8%D0%B2%D0%B0-%D0%BD%D0%B0-%D0%B2%D0%B0%D0%B6%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news704295.html", "text": "Министърът на отбраната Красимир Каракачанов ще участва в заседанието на Съвета „Външни работи и Отбрана“ на ЕС, което ще се проведе на 13 ноември в Брюксел, Белгия. Съветът ще бъде предшестван от официална церемония по подписване на Нотификация по постоянното структурирано сътрудничество на ЕС в областта на отбраната. От българска страна в церемонията ще участват министърът на отбраната Красимир Каракачанов и министърът на външните работи Екатерина Захариева. По време на заседанията министрите на отбраната на страните-членки на ЕС ще обсъдят изпълнението на глобалната стратегия на ЕС в областта на сигурността и отбраната. В дневния ред е включено и заседание с участието на генералния секретар на НАТО Йенс Столтенберг, на което ще бъде обсъдено сътрудничеството между ЕС и НАТО. В края на работния ден ще се проведе заседание на Направляващия борд на Европейската агенция по отбрана, с участието на министрите на отбраната на страните- членки на ЕС. В състава на българската делегация са включени заместник-министърът на отбраната Атанас Запрянов, директорът на дирекция „Отбранителна политика“ Росица Димитрова и експерти от Министерството на отбраната.", "date": "2017.11.12", "title": "Красимир Каракачанов отива на важно заседание в Брюксел"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B4%D0%BF%D1%81-%D0%B4%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D1%81%D0%B8%D0%BB%D0%B2%D0%B0%D1%82-%D0%B2-%D0%B4%D0%B5%D0%BC%D0%BE%D0%BD%D1%82%D0%B0%D0%B6%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%89%D0%BE%D1%82%D0%BE-%D0%BC%D0%BE%D0%B6%D0%B5-%D1%82%D0%B5-%D0%B4%D0%B0-%D0%BF%D0%BE%D1%81%D1%82%D1%80-news704279.html", "text": "Бих посъветвал ДПС да не се пресилват в демонтажа на правителтвото, защото може те да пострадат\", коментира лидерът на \"Атака\" Волен Сидеров в предаването \"Опорни хора\" на Bulgaria ON AIR. По думите му, в Европа коалицията между ГЕРБ и Патриотите се възприема добре. Сидеров е убеден, че вотът на недоверие на опозицията е просто ПР-акция по време на европредседателството. \"Ще плюят пред гостите от трибуната на парламента - това е национално-безотговорно\", категоричен бе той. \"Когато си политик, трябва да си мериш приказките. Това го разбрах в годините. Яркият образ в политическото говорене не е най-доброто. Съжалявам, че бях по-остър\", допълни той. По думите му грешката на прехода е, че СДС и БКП нямаха визия за България. \"Никой не говореше за икономика. Имаше театралност и на площадите имаше дирижираност. Дори от балкона на Анжел Вагенщайн имаше предварително подготвени плакати\", настоя Волен Сидеров.", "date": "2017.11.12", "title": "Волен Сидеров: ДПС да не се пресилват в демонтажа на правителството, защото може те да пострадат"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%83%D0%B4%D0%B0%D1%80%D0%BD%D0%B0-%D0%B0%D0%BA%D1%86%D0%B8%D1%8F-%D1%81%D0%BF%D1%80%D0%B8-%D0%B4%D0%B6%D0%B8%D0%B3%D0%B8%D1%82%D0%B0-%D1%81-%D0%BA%D0%B0%D0%BC%D0%B8%D0%BE%D0%BD-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-30-%D0%BC%D0%B0%D1%88%D0%B8%D0%BD%D0%B8-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D0%B7%D0%BD%D0%B0-news704230.html", "text": "Ударна акция \"Спри джигита с камион\" се е провела в Пазарджик, при която над 30 машини са хванати в нарушениее, научи ПИК от достоверни източници. Само за едно денонощие по пътищата в Пазарджишка област са установени 31 товарни автомобили, които се управляват по републиканската пътна мрежа баз да имат валиден винетен стикер. За различните видове товарни автомобили глобите варират от 1500 и 3000 лева, както и временно спиране на автомобила от движение. Протоколите от проверката са предоставени  на КАТ.", "date": "2017.11.12", "title": "САМО В ПИК! Ударна акция \"Спри джигита с камион\" в Пазарджик! 30 машини изгоряха, защото не знаят какво е винетка! "}
{"url": "http://pik.bg/%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB%D1%8A%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D0%BF%D0%BE%D1%87%D0%BD%D0%B0-%D1%84%D0%B5%D0%B4%D0%B5%D0%BA%D1%81%D0%BF%D1%80%D0%B5%D1%81-%D0%BF%D0%BE%D0%B4-%D0%BF%D0%B0%D1%80%D0%B0-news704339.html", "text": "Роджър Федерер потегли с победа в група \"Борис Бекер\" на Nitto ATP Finals, налагайки се над Джак Сок с 6-4 7-6(4). Американецът игра освободено и с настроение, което направи задачата на фаворита в Лондон трудна. Федерер реализира само един пробив в двубоя, макар да имаше 6 брейкбола, пише \"Тенис Кафе\". Маестрото влезе в двубоя и в турнира на високи обороти, като респектира допълнително противника си с пробив още в първия гейм. Сок след това достигна до дюс при подаването на швейцареца, но брейкът бе затвърден.  При 3-1 американецът поведе с 40-15, но двойна грешка и уинър от ретур бързо доведоха нещата до равенство, след което все пак той се спаси и разликата не бе увеличена. В следващите два гейма се стигна до дюс, но така и не видяхме точка за пробив. В крайна сметка Федерер запази аванса си и спечели сета – 6-4. Втората част започна спокойно за сервиращите, като до 3-3 и двамата бяха губили най-много по точка в подаванията си. Тогава обаче, при 0-15, Сок допусна своята пета двойна грешка в двубоя. Стигна се до 15-40, но победителят от Мастърса в Париж се справи и с двата брейкбола. В следващото подаване на американеца отново се стигна до точка за пробив, но минаващият удар на световния номер 2 не попадна в корта. Геймът продължи над 8 минути и на Сок му се наложи да отразява още една възможност за противника си, но той отново намери начин да се измъкне – 4-5. Федерер взе трето поредно рутинно подаване на 0 и отново оказа натиск на чуждото. На Джак Сок му се наложи да се изправи пред пети брейкбол в сета, но той продължи да показва здрави нерви и отново остана невредим. Швейцарецът отново не даде точка на противника си и сетът щеше да бъде решен в тайбрек. До 2-2 минипробиви липсваха, но тогава Маестрото нанесе своя удар. Сок успя да изравни, но при 4-4 отново поддаде и този път връщане назад нямаше. При мачбола изстрелът на американеца бе отсъден в аут, а обжалването потвърди – 6-4 7-6(4).", "date": "2017.11.12", "title": "Спектакълът в Лондон започна! ФедЕкспрес под пара!"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BF%D1%80%D0%B5%D0%BC%D0%B8%D1%8F-%D0%B7%D0%B0-%D0%B1%D0%B5%D1%80%D0%B1%D0%BE-news704296.html", "text": "Българският нападател Димитър Бербатов ще получи уникален скъпоценен дар, ако успее да спечели титлата в Индия с Керала Бластърс. На голаджията е обещан, от ръководството на клуба, петкилограмов златен слон със скъпоценни камъни, твърди \"Меридиан мач\". Подаръкът ще бъде жест от страна на шефовете на отбора към родната мегазвезда. Слонът ще бъде изработен по специална поръчка, а цената му със сигурност ще бъде поне шестцифрена сума. Индийската суперлига започва идния петък, когато Керала Бластърс се изправя срещу Атлетико де Колката.", "date": "2017.11.12", "title": "Уникална премия за Бербо?"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D1%81%D0%B5%D1%80%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BC%D0%BB%D0%B0%D0%B4%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%BA%D0%B0%D0%BC%D0%B8%D0%BE%D0%BD-news704259.html", "text": "в района на летовище „Мечката” на пътя Самоков - София. Сигналът бил подаден към 11.20 часа. По първоначална информация шофьорката изгубила контрол над автомобила и се е ударила в несрещно движещ се тежкотоварен автомобил. От удара тя е загинала на място. Районът е отцепен, извършва се оглед. Трагедията станала малко след полунощ в района на село Сопот. Млада жена е загинала при тежката катастрофа край Самоков, за която ПИК съобщи. Тя е 22-годишна е е шофирама автомобила, каза от пресцентъра на МВР. Катастрофата стана днес Временно движението в района е ограничено, обходният маршрут е по път III-181 Ковачевци – Железница – Бистрица – София. Две деца загинали при катастрофа нощес. Едното от тях е управлявало автомобила, както ПИК писа.", "date": "2017.11.12", "title": "ОТ ПОСЛЕДНИТЕ МИНУТИ! Кървавата серия продължава, млада шофьорка загина след удар в камион"}
{"url": "http://pik.bg/%D0%BF%D0%BE%D0%B4%D0%BE%D0%B1%D1%80%D0%B5%D0%BD%D0%B8%D1%8F-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news704293.html", "text": "ЦСКА ще може да използва новоизградения трети терен в Панчарево още през следващата седмица, пише \"Тема Спорт\". Покритието бе изцяло завършено преди месец, като вече е достатъчно слегнало и се намира в перфектно състояние. В понеделник се очаква да пристигнат и вратите за новия терен. Веднага след като те бъдат поставени, ще започнат и занимания на него. Това ще облекчи сериозно другите две игрища, които трябва да поемат тренировки на представителния отбор, както и официални мачове на 3 набора в школата.", "date": "2017.11.12", "title": "Подобрения при \"армейците\"!"}
{"url": "http://pik.bg/%D1%81%D1%85%D0%B5%D0%BC%D0%B0-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%B8%D0%B7%D1%80%D0%B0%D0%B1%D0%BE%D1%82%D0%BA%D0%B0-%D0%B8-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B2-%D1%81%D0%BE%D1%84%D0%B8%D1%8F-%D0%B8-%D0%BF%D0%BB%D0%BE%D0%B2%D0%B4-news704263.html", "text": "В резултат на проведено разследване и предприети действия от служители на отделите „Криминална полиция“, „Икономическа полиция“ и „Разследване“ при Главната дирекция „Национална полиция“, „Икономическа полиция“ при Областната дирекция на МВР - Пловдив и СДВР е разкрита схема за производство и разпространение на фалшиви документи, съобщават от пресцентъра на МВР, цитирани от Фокус. Специализираната полицейска операция е реализирана на територията на София и Пловдив. Задържани са петимата участници в престъпната схема: 51-годишен с инициали Т. Г., 38-годишният М. С., 28-годишният Г.Б., 30-годишният А.К. и 19-годишният В.Г. Установено е, че единият от тях се е занимавал с производството на фалшивите документи, други трима изпълнявали ролята на посредници. Сред задържаните е и техен клиент. Действията по разследването са започнали в София. При предприетите обиски и претърсвания на адреси и автомобили са намерени и иззети фалшиви документи. Операцията продължила на територията на Пловдив. При процесуално-следствените действия на частни адреси е открита и печатница за фалшиви документи. Оттам са иззети множество фалшиви документи и валута – лични карти, шофьорски книжки, чужди паспорти, разрешителни за превоз на опасни товари. Намерени са и материали и техника за изработването им. Работата по изясняването на случая продължава под надзора на Софийската районна прокуратура.", "date": "2017.11.12", "title": "Схема! Петима задържани за изработка и разпространение на фалшиви документи в София и Пловдив"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D1%80%D0%B0%D1%82-%D0%B4%D0%B5%D1%82%D0%B5-%D0%B8-%D0%BC%D0%B0%D0%B9%D0%BA%D0%B0-%D0%BC%D1%83-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news704289.html", "text": "9-годишно дете и майка му са пострадали при катастрофа на изхода на Габрово, съобщиха от Областната дирекция на МВР. Инцидентът е станал между два леки автомобила „Ауди” и „Тойота”. По първоначална информация водачът на „Ауди” излиза на път с предимство, където се движи лекият автомобил „Тойота”. В резултат на удара по-сериозно са пострадали 9-годишно момче и майка му, които са откарани в болницата в Габрово за медицински преглед. Двамата водачи са с отрицателна проба за употреба на алкохол. Тече оглед на местопроизшествието, като до приключването му движението в участъка се осъществява според регулирането от страна на Пътна полиция.", "date": "2017.11.12", "title": "Зверско меле на пътя! Карат дете и майка му в болница"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B7%D1%80%D0%B8%D0%B2-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news704341.html", "text": "Между 3 и 4 души са пострадали при взрив на газова бутилка в къща в Сапарева баня, предава Нова телевизия. Ранените са откарани в „Пирогов”. Инцидентът е станал към 17:00 часа.", "date": "2017.11.12", "title": "ОТ ПОСЛЕДНИТЕ МИНУТИ! Взрив разтърси Сапарева баня, има ранени"}
{"url": "http://pik.bg/%D0%B2%D0%B0%D0%B6%D0%B5%D0%BD-%D0%B8%D0%B7%D0%B1%D0%BE%D1%80-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news704299.html", "text": "Ръководството на Левски е взело решение да върне вратаря Николай Кръстев на \"Герена\" през зимата. В момента той играе под наем в лидера във Втора лига Ботев (Враца). Младокът се представи на много високо ниво през пролетта, но през лятото бе преценено, че е по-добре да отиде на друго място, където да трупа игрова практика. \"Сините\" са останали много доволни от представянето на Кръстев по време на европейската квалификация на младежкия национален отбор на България срещу Франция. \"Лъвчетата\" загубиха с 0:3, като стражът няма вина за нито един от головете в своята врата, а спаси отбора от по-голямо поражение. Така \"сините\" са преценили, че е по-добре да дадат шанс на Ники, който минава за един от любимците на феновете, отколкото да хвърлят пари за вратар през зимата, пише \"Меридиан мач\".", "date": "2017.11.12", "title": "Важен избор при \"сините\""}
{"url": "http://pik.bg/%D0%BE%D0%BA%D0%BE%D0%BB%D0%BE-60-000-%D0%B4%D1%83%D1%88%D0%B8-%D1%81%D0%B0-%D0%B2%D0%B7%D0%B5%D0%BB%D0%B8-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B2-%D0%BF%D0%BE%D0%BB%D1%88%D0%B0-news704220.html", "text": "BBC Около 60 хил. души са взели участие в националистическа демонстрация в полската столица, провела се в събота и съвпадаща с Деня на независимостта на страната, предава , като се позовава на данни от местната полиция. Събралите се хора са скандирали „бог, чест, родина“, като са се чували и някои расистки призиви. Срещу националистите е бил организиран контрапротест събрал около две хиляди души. Вътрешният министър на Полша заяви, че е „горд\" защото \"толкова много поляци са решили да участват в честванията“, свързани с националния празник. Митингът съвпада с посещението на Председателя на Европейския съвет Доналд Туск в страната, който също присъства на отбелязването на деня на полската независимост. Туск бе премиер на Полша в продължение на седем години, преди да бъде избран не сегашната си позиция през 2014 г.", "date": "2017.11.12", "title": " Около 60 000 души са взели участие в националистическа демонстрация в Полша"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BD%D0%B0-%D0%BF%D1%8A%D1%82%D1%8F-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B4%D0%B2%D0%B5-%D0%BE%D1%82-%D1%82%D1%8F%D1%85-%D1%81%D0%B0-%D1%81-%D0%B4%D0%B5%D1%86%D0%B0-news704250.html", "text": "пресцентъра на МВР Две деца са загинали при катастрофа – едното от тях е управлявало автомобила, съобщиха от . Тежкият пътен инцидент е възникнал тази нощ в района на село Сопот. Сигнал в полицията бил получен към 00.24 часа тази нощ. По първоначални данни 15-годишен от село Кирчево, Ловешко, е управлявал лекия автомобил. Поради шофиране с несъобразена скорост, в близост до бензиностанция, неправоспособният водач е изгубил управлението над колата, която се е ударила в крайпътно дърво. От удара той и 16-годишен младеж, пътувал до него, са загинали на място. В тежко състояние в болница е откарана 14-годишна тяхна спътничка. С леки натъртвания е и 17-годишен младеж, също от с. Кирчево. Човек загина и при катастрофа по пътя София – Самоков в района на летовище „Мечката”. За сега няма повече информация за пътнотранспортното произшествие. Към мястото на инцидента пътуват екипи на полицията.", "date": "2017.11.12", "title": "КАСАПНИЦА НА ПЪТЯ! Трима загинаха при тежки катастрофи, две от тях са с деца"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BD%D1%8F%D0%BC%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D1%86%D0%B8-%D0%B8-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-%D0%B2-%D0%BC%D0%B5%D1%81%D0%BE%D1%82%D0%BE-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-news704244.html", "text": "От началото на годината Българската агенция за безопасност на храните е направила повече от 300 проверки на предлаганото месо на пазара и не е открила наличие на забранени вещества в него. Това съобщи министърът на земеделието Румен Порожанов в предаването \"Денят започва с Георги Любенов\". Министърът обясни още, че според него няма битка между производителите и търговците от големите вериги и цените на храните нарастват не заради търговски договори. Според него просто има дефицит на мляко и яйца. Употребата на антибиотици върху животните в българските ферми се извършва под стриктен надзор като има срок, в който продукти от третираните единици не могат да се предлагат на пазара, категоричен беше Порожанов. Така той коментира доклада на Европейската агенция за лекарства, според който българското месо е сред месата с най-високо съдържание на антибиотици. Порожанов коментира и борбата с короядите като освен стандартния подход за изсичане на заразените дървета вече се работи и по други алтернативи - чрез облъчване.", "date": "2017.11.12", "title": "Румен Порожанов: Няма открити антибиотици и забранени вещества в месото на пазара"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B1%D0%B5%D0%B7-%D1%80%D1%83%D1%81%D0%BA%D0%B8-%D0%B3%D0%B0%D0%B7-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D0%B1%D1%8A%D0%B4%D0%B5-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F%D1%82%D0%B0-%D0%B7%D0%B0-%D0%B3%D0%B0%D0%B7%D0%BE%D0%B2-news704228.html", "text": "Без руския газ няма как да бъде реализирана концепцията за газоразпределителен центъра на територията на България. Това заяви министърът на енергетиката Теменужка Петкова в предаването „Събуди се“ по Нова телевизия. „Този проект се ползва с безрезервната подкрепа на Европейската комисия, ние получихме и финансиране, на базата на което в момента се извършва обществена поръчка с избор на изпълнител, който да изготви предпроектното проучване за проекта“, разясни тя. По думите й реализацията му ще бъде много важна и приоритетна не само за нас, а и за Европейския съюз. На въпрос дали реализирането на газовия хъб „Балкан“ би ударило по руските интереси тя отговори: „Русия снабдява 42% от природния газ за Европа. Така че без руския газа няма как да бъде реализирана концепцията за газоразпределителен центъра на територията на България. Но за да бъде реализиран такъв хъб, трябва да са на лице поне три различни източника. И ние работим именно в тази посока“. Министър Петкова подчерта, че проектът ще се реализира изцяло при спазването на европейското законодателство. По думите й диверсификацията на източниците и маршрутите на природен газ ще даде повече опции и по-конкуренти цени за страната ни.", "date": "2017.11.12", "title": "Министър Теменужка Петкова: Без руски газ няма как да бъде реализирана концепцията за газов хъб на територията на България"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%B8%D0%BD%D0%B4%D0%B8%D1%8F-%D1%89%D0%B5-%D0%BA%D1%83%D0%BF%D0%B8-%D1%80%D1%83%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%BC%D0%B8-171%D0%B02-news704232.html", "text": "Русия и Индия ще сключат споразумение, според което Ню Делхи ще закупи хеликоптери тип Ми-171А2, съобщава РИА Новости, цитирани от Фокус. Агенцията се позовава на изказване на председателя на компанията „Хеликоптери Русия“ Андрей Богински.. „По време на въздушното шоу Дубай 2017 г. ще сключим договор с индийска фирма за доставка на хеликоптери за граждански цели тип Ми-171А2“, заявява Богински. Той добавя още, че отношенията с индийската страна се развиват успешно, като най-вероятно в началото на 2018 г. ще бъде сключена и сделка за продажба на друг вид машини – Ка-226. Не се съобщава възможният брой на машините, които ще бъдат закупени.", "date": "2017.11.12", "title": "Сделка! Индия ще купи руски хеликоптери Ми-171А2"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%BD%D0%B0%D1%85%D0%BB%D1%83-%D0%B2-%D1%85%D0%B8%D1%82%D0%BE%D0%B2%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B4%D0%B6%D0%B5%D0%BD%D0%B0-%D0%B8-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D1%81%D0%B8-%D0%B8%D0%B7%D0%BA%D0%B0%D1%80%D0%B0%D0%BB%D0%B8-news704239.html", "text": "Тежко въоръжени жандармеристи нахълтаха в хитовата пернишка дискотека \"Скрийм\" снощи, която се намира в топ център на града, съобщи struma.com. Внезапно около 1.30 часа, в \"полумрака\" на нощното заведение, влезли над 20 въоръжени жандармеристи, които спрели музиката, а танцуващите замръзнали на дансинга. Започнала проверка на личните документи на клиентите на заведението. Снощи гост - изпълнител е била Джена, която тъкмо щяла да се появи, за да зарадва феновете си, но проверката забавила изявата ѝ. След около половин часов \"тараш\" в клуба жандармеристите си тръгнали. Перник е блокиран. Масови проверки на автомобили, пешеходци и заведения тресат града от няколко дни. Търсят обирджиите на банкомата в Сапарева баня. Припомняме, че трима от тях изоставиха джипа си край пернишкото село Бонсек и успяха да избягат от мястото. Издирват Кирил Йорданов, Тодор Боганов и Кирил Микев, хора на пернишкия кримибос В. Кирилов - Пуйката, които са извършителите на серия от обири на банкомати на територията на Югозападна България. В ареста е само единия от бандата 34-годишен Г. Динев. q  Внезапно около 1.30 часа, в \"полумрака\" на нощното заведение, влезли над 20 въоръжени жандармеристи, които спрели музиката, а танцуващите замръзнали на дансинга. Започнала проверка на личните документи на клиентите на заведението. Снощи гост - изпълнител е била Джена, която тъкмо щяла да се появи, за да зарадва феновете си, но проверката забавила изявата ѝ. След около половин часов \"тараш\" в клуба жандармеристите си тръгнали. Перник е блокиран. Масови проверки на автомобили, пешеходци и заведения тресат града от няколко дни. Търсят обирджиите на банкомата в Сапарева баня. Припомняме, че трима от тях изоставиха джипа си край пернишкото село Бонсек и успяха да избягат от мястото. Издирват Кирил Йорданов, Тодор Боганов и Кирил Микев, хора на пернишкия кримибос В. Кирилов - Пуйката, които са извършителите на серия от обири на банкомати на територията на Югозападна България. В ареста е само единия от бандата 34-годишен Г. Динев.", "date": "2017.11.12", "title": "АТАКА! Жандармерия нахлу в хитова дискотека в Перник, певицата Джена и клиентите си изкарали акъла (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D1%8A%D1%88%D0%BA%D0%B0%D1%87%D1%8A%D1%82-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%82-%D0%B6%D0%B5%D0%BD%D0%B0-%D1%81%D0%B8-%D0%B2-%D1%80%D0%B8%D0%BC---%D0%BF%D0%BE%D1%85%D0%BE%D1%82%D0%BB%D0%B8%D0%B2%D0%B8%D1%8F%D1%82-%D0%B0%D0%BA%D1%82-news704071.html", "text": "Стоян Алексиев отново е спечелил сърцето на съпругата си след изневерите с 44 години по-младата от него Ивана, научи „Ретро“. Похотливият актьор и законната му жена Надежда са били на романтично пътешествие за двама в Италия през последните дни на октомври. Воаяжът бил иницииран от екранния д-р Генадиев, който търсел начин да се реабилитира пред майката на децата си. След публичното унижение, на което я подложи, бъркайки в гащите на младата си любовница насред центъра на София, Алексиев решил да изпълни дългогодишното й желание да види Рим. За пътуването наскоро пенсионираният актьор пръснал шестте си брутни заплати, които получил като награда за стажа. Въпреки че продължава да е част от трупата на Народния театър, Стоян вече се облажвал и с пенсия. „Тъкмо парите ще му стигат да издържа и жена си, и любовница“, шушукали колегите му. В Италия със съпругата му обиколили най-знаковите обекти, сред които Колизеума и фонтана Ди Треви. През цялото време се държали за ръце и демонстрирали близост, сякаш третият човек помежду им никога не се е появявал. Надежда се чувствала на седмото небе и изобщо не повдигала темата за кръшкането на мъжа си. Макар да са представители на старата генерация, за която бракът е институция, двамата имали отворена връзка, която всъщност поддържала пламъка помежду им. Колегите на Надежда в консултантската фирма, където работела, недоумявали как досега не го е изпъдила след всичко, което й е причинил. Тя обаче хич не давала вид на страдаща съпруга, а сякаш още повече се гордеела с личността на Стоян. В същото време той не прекратявал срещите си с младата Ивана, а тъкмо обратното. Все по-често тя го чакала на служебния вход на Народния театър след работа, а той посещавал постановките, в които участвала в НАТФИЗ. Придружавал я дори когато излизала по барове със свои състуденти, които могат да бъдат внуци на актьора ветеран.", "date": "2017.11.12", "title": "САМО В ПИК И \"РЕТРО\"! Кръшкачът Стоян Алексиев иска прошка от жена си в Рим - похотливият актьор заведе съпругата си на екскурзия след скандала с младата любовница"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BF-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BB%D0%B0-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B7%D0%B0-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5---%D1%81%D0%B2%D0%B0%D0%BB%D1%8F%D1%82-%D0%B3%D0%BE-%D0%BE%D1%82-%D0%B5%D0%BA%D1%80%D0%B0%D0%BD-news704247.html", "text": "Огромни изразходени суми, за които няма документи, откри НАП при извършване на проверка на водещия на сутрешния блок на Нова телевизия Виктор Николаев. Това съобщава BNews, като се позовава на два абсолютно достоверни и независими източника - представители на съдебната система и държавната агенция. Разминаването в доходите и изразходваните пари е изключително голямо. Оказва се‪, демонстрираният от журналиста стандарт на живот и придобитите имоти вероятно са дошли с киселинния дъжд, тъй като няма доказателства за реализирани приходи в необходимите затова размери. Скандалът е огромен, тъй като Националната агенция по приходите следва да излезе с ревизионен акт, с който да сезира прокуратурата, която от своя страна да повдигне обвинение на водещия за финансово престъпление в особено големи размери. Българският законодател приема, че суми в особено в големи размери са тези, надвишаващи 12 000 лв. При Виктор Николаев обаче изразходваните средства, за които няма документи и респективно не са заплатени съответните данъци са в пъти повече, което автоматично означава, че водещият на Нова телевизия следва да бъде изправен пред Темида. Разпоредбата на чл.255, ал.3 от НК предвижда в тези случаи наказание лишаване от свобода от три до осем години и конфискация на цялото имущество на виновния. Припомняме, че проверката на Виктор Николаев от данъчните тръгна след сигнал до прокуратурата и НАП от евродепутата Николай Бареков за лъскавия апартамент, купен от водещия на Нова телевизия без ипотека на една от най-тузарските столични улици -  \"Раковска\". Преди това също по сигнал на евродепутат данъчните се заеха и с Анна Цолова. След сигнала на Бареков за тузарския й палат в скъпарския столичен квартал \"Драгалевци\" бившата екранна половинка на Николаев - Анна Цолова, буквално дни след това бе свалена от ефир. Запознати с така разразилия се скандал около Виктор Николаев коментират, че този път е невъзможно да бъде спасен с обаждане отгоре, защото при такова разминаване, в случай че бъде покрит, прокуратурата и съдът биха извършили престъпление от своя страна. На практика, въпреки компроматната война, която Николаев и Цолова водеха срещу бившия си колега и стожер в българската журналистика Николай Бареков, той излезе абсолютно чист, както след проверките, които самият той претърпя, така и след сигналите за двамата водещи, от които очевидно няма да излязат сухи. Според информация на медията, Виктор Николев е бил изключително притеснен в последните седмици и се очаква след Нова година да бъде свален от ефир. Въпреки че се опитвал всячески да докаже произхода на парите си, използвайки шефовете си в Нова ТВ, по време на проверката лъсва истината, че е получавал пари и под масата. В случая възникват няколко сериозни въпроса: възможно ли е журналист, чиито финансови средства са нередовни и не си плаща данъците, да раздава \"правосъдие\" от сутрешния ефир на една от най-големите национални телевизии; на фона на прокламираната от премиера Бойко Борисов информация, че борбата срещу корупцията у нас е изключително успешна, този скандал с Виктор Николаев и колежката му Анна Цолова е в пълен разрез с думите на министър-председателя. В заключение според източници в скандала с начета от проверката на Николаев става въпрос за десетки хиляди български левове, с които стотици български пенсионери биха преживели цяла година без лишения. И предвид, че скандално огромният начет излиза след проверка само за една година назад, какво ли би било, ако се назначи редовна цялостна ревизия на Викторчо Николаев за пет години назад...?", "date": "2017.11.12", "title": "ИЗВЪНРЕДНО! НАП разследвала Виктор Николаев за хиляди левове - свалят го от екран?"}
{"url": "http://pik.bg/%D1%84%D1%83%D1%80%D0%BE%D1%80-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B1%D0%BB%D0%B5%D1%81%D1%82%D0%B8-%D0%B2-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F-%E2%80%9E%D1%85-%D1%84%D0%B0%D0%BA%D1%82%D0%BE%D1%80%E2%80%9C-news704245.html", "text": "Българинът Георги Симеонов се превърна в една от големите звезди на румънския „Х Фактор“. Георги изненадващо получава покана за участие във формата, като в момента е сред големите претенденти за място във финала. „Бях изненадан от поканата, но в крайна сметка реших да се пробвам и заминах за Букурещ – разказва Георги Симеонов в предаването „Събуди се“ на Нова телевизия. – След кастигна нещата тръгнаха невероятно добре. Журито и публиката ме приеха страхотно. Там предаването е малко по-различно като формат, като има още два кръга. Сега във втория кръг ще изпълня песен на Джордж Майкъл“. Симеонов заявява, че с участието си в румънския „Х Фактор“ иска да се види по света, че в България наистина има таланти и не сме една малка държава, чийто имидж в Европа никак не е добър заради „разни хора, които правят глупости по света“. „Моята мисия е да направя така, че Румъния да говори за нас, и то хубави неща“, категоричен е той. Георги композира и музика. „Първата песен, която написах, я изпя Цветелина Янева – разказва Георги. – След това написах още една балада за нея. Тя спечели и награда преди няколко години. Тончо Русев написа специално за мен и Цветелина Янева дует – много красива коледна песен“. Не без гордост Георги отбелязва, че е музикален продуцент на последния албум на Хилда Казасян. „Българската поп сцена се развива страхотно в последните години – анализира Георги Симеонов. – Имам предвид най-вече Кристиан Костов,  който е изключително талантлив млад човек и наистина заслужава хубавите неща, които му се случиха. Той и Гери Никол мисля че са най-успешните родни поп-артисти в последните години“.", "date": "2017.11.12", "title": "Фурор! Българин блести в румънския „Х Фактор“"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BE%D1%80%D1%85%D0%B0%D0%BD-%D0%BF%D0%B0%D0%BC%D1%83%D0%BA-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%BF%D0%BE%D1%87%D0%B5%D1%82%D0%BD%D0%B0-%D0%B4%D0%BE%D0%BA%D1%82%D0%BE%D1%80%D1%81%D0%BA%D0%B0-%D1%81%D1%82%D0%B5%D0%BF%D0%B5%D0%BD-%D0%BD%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%B2-%D0%BA%D1%80%D0%B8%D1%82-news704235.html", "text": "Факултетът по филология към университета в Крит ще връчи почетна докторска степен на турския писател Орхан Памук, съобщава Ekathimerini, цитирани от Фокус. Преподаватели от университета заявиха, че желаят да покажат уважение на Памук, когото описаха като световноизвестен автор и застъпник за демокрация и човешки права. Церемонията ще се проведе на 4 май 2018 г.", "date": "2017.11.12", "title": "Признание! Орхан Памук получава почетна докторска степен на университета в Крит"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B4%D1%8A%D1%80%D0%B2%D0%BE-%D0%B2-%D0%BD%D1%8E-%D0%B9%D0%BE%D1%80%D0%BA-%D0%B1%D0%B5-%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%BE-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%E2%80%9E%D1%80%D0%BE%D0%BA%D1%84%D0%B5%D0%BB%D0%B5%D1%80%E2%80%9C-news704231.html", "text": "Най-голямото коледно дърво в Ню Йорк бе поставено на площад „Рокфелер\", в сърцето на Манхатън, съобщи Нова телевизия. С помощта на кран, 80-годишното иглолистно дърво с височина 23 метра и тегло около 13 тона, бе изправено върху специален постамент. За няколко дни елхата ще бъде украсена с гирлянди от 50 000 цветни крушки. На върха й ще има звезда с диаметър 2,9 м и тегло 250 кг, изработена от 25 000 изкуствени кристали. Светлините на коледното дърво ще бъдат пуснати официално на 29 ноември и ще останат включени до 7 януари. След това дървото ще бъде нарязано на дъски, които по традиция ще се използват за строителството на къщи за социално слаби семейства.", "date": "2017.11.12", "title": "Най-голямото дърво в Ню Йорк бе поставено на площад „Рокфелер“"}
{"url": "http://pik.bg/%D0%BD%D0%B5%D0%B1%D0%B5%D1%81%D0%BD%D0%BE-%D1%88%D0%BE%D1%83-%D0%BC%D0%B5%D1%82%D0%B5%D0%BE%D1%80%D0%BD%D0%B8%D1%8F%D1%82-%D0%BF%D0%BE%D1%82%D0%BE%D0%BA-%D0%BB%D0%B5%D0%BE%D0%BD%D0%B8%D0%B4%D0%B8-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0-%D0%BD%D0%B0%D0%B4-%D0%B7%D0%B5%D0%BC%D1%8F%D1%82%D0%B0-news704236.html", "text": "През тази година не се очаква метеорният поток Леониди да покаже висока активност, но на 17 ноември в 18:30 ч. българско време ще бъде неговият максимум, казаха от Института по астрономия с Национална астрономическа обсерватория при БАН. Потокът е активен от около 6 до 30 ноември. По време на максимума могат да се наблюдават около 10 – 15 метеора на час. Леониди бяха интензивни метеорни дъждове последно през 2001 и 2002 г. с около 3500 – 4000 метеора на час, като тази висока активнст се повтаря през периоди от около 33 години – колкото е периодът на кометата-причинител 55P/Tempel-Tuttle (Темпъл-Тътл). Леониди са едни от най-бързите метеори – те навлизат в земната атмосфера със скорост 71 km/s. На 18 ноември в 13:42 ч. Луната ще бъде в новолуние, т. е. няма да пречи на наблюденията в близките до максимума няколко нощи. Около средата на ноември съзвездието Лъв е видимо над източния хоризонт от около 01 ч., т. е. Леониди ще бъдат достъпни за наблюдение през втората половина на нощите, като условията ще се подобряват с издигането на съзвездието Лъв по-високо над хоризонта към края на нощта. В безлунните есенни нощи, например след новолунието на 18-и ноември до около началото на декември 2017 е единият от двата най-удобни периода в годината, през които най-удобно се наблюдава т. нар. „зодиакална светлина\". Сега този природен феномен се наблюдава най-добре рано сутрин преди изгрева, в посока изток. Най-подходящото време за това е от около 1 час и 40 мин. преди изгрев слънце до около 20-тина минути по-късно, когато вече започва зазоряването. За Западна България през ноември удобното време е от около 5:40 ч. до около 6:00 ч. За източната половина на страната трябва да се извадят десетина минути, преценено най-общо. Другият най-удобен период за наблюдение на това явление е преди новолуние през март или през април – вечер след залеза, в посока запад. През есента – сутрин, а през пролетта – вечер еклиптиката се издига по-стръмно над хоризонта, което прави феномена по-добре видим. Пак тогава Млечният път е видимо далеч и неговото сияние не се смесва с това на зодиакалната светлина. Фотографирането на зодиакална светлина е сравнително лесно. Тя може да се снима с дълги експозиции, както с неподвижен фотоапарат – на статив, така и от екваториална монтировка с водене, каквито използват много астролюбители. Трябва обаче да се избере място, откъдето по посока на зодиакалната светлина (в случая – изток-югоизток) да няма сияния от градове и селища. Трябва също наблюденията да се извършват при много добри метеорологични условия. В междупланетното пространство в централната част на Слънчевата система се разпростира прахов диск, лежащ в равнината на еклиптиката. Той съдържа прахови частици останали още от времето на формирането на Слънчевата система, както и такива, донесени от преминалите покрай Слънцето комети. Този прах разсейва дифузно слънчевата светлина, пораждайки така сиянието на зодиакалната светлина.", "date": "2017.11.12", "title": "НЕБЕСНО ШОУ! Метеорният поток Леониди преминава над Земята"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B2%D0%B5%D1%82%D0%B0-%D0%BA%D0%B0%D1%86%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BD%D0%BE%D0%B2%D0%BE%D1%81%D0%B8%D0%B1%D0%B8%D1%80%D1%81%D0%BA-news704234.html", "text": "Най-големият пътнически самолет в света Airbus А-380 на авиокомпанията „Луфтханза“ е извършил извънредно кацане на новосибирското летище Толмачово, съобщава Известия. Машината е изпълнявала полет от Франкфурт за Шанхай. Непредвиденото кацане се е наложило заради здравословен проблем с един от пътниците. Два часа по-късно самолетът е излетял отново по маршрута си.", "date": "2017.11.12", "title": "Най-големият пътнически самолет в света кацна извънредно в Новосибирск"}
{"url": "http://pik.bg/%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%BD%D0%B0-%D1%81%D0%B8%D0%BB%D0%B0-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news704241.html", "text": "Съединените щати и Южна Корея провеждат четиридневни военни учения в морското пространство на Южна Корея с цел демонстрация на сила пред Пхенян, съобщава Policito, цитирани от Фокус. В маневрите участват бойните групи на американските самолетоносачи „Роналд Рейгън“, „Теодор Рузвелт“ и „Нимиц“, както и конвой от 11 американски кораба, разполагащи със интегрирана защитна система тип „Егида“. От страна на Южна Корея ще участват седем бойни кораба. Целта на маневрите е демонстриране на „силна воля и военна подготовка за победата над всяка провокация, която Северна Корея би мога да извърши в момент на криза“, посочват  от командването в Сеул. Ученията ще бъдат проведени най-вече в морското пространство на Южна Корея.", "date": "2017.11.12", "title": "Демонстрация на сила! САЩ и Южна Корея провеждат съвместни военни учения"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BD%D0%B5%D0%BD%D0%BA%D0%BE%D0%B2-%D0%B1%D0%B5%D1%88%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8%D0%BD%D1%82-news704238.html", "text": "Доскорошният заместник-министър на здравеопазването Мирослав Ненков заяви, че работата му в здравното министерство е била уникално интересно изживяване за него. В предаването „Събуди се“ на Нова телевизия доктор Ненков каза, че не е получавал предложение да остане на поста в екипа на новия здравен министър Кирил Ананиев. „Не бих и приел да остана, защото се чувствам като част от екипа на проф. Николай Петров. Това би било службогонство”, категоричен бе д-р Ненков. Известният с чувството си за хумор медик каза, че е вярно твърдението, че политик и муха се убиват с вестник. В случая с оставката на проф. Петров „убиецът” била телевизията. „Ако съдът се поизнесе, че няма нарушение, кой ще се извини?\", риторично запита доктор Ненков. Бившият заместник-министър говори и за воденого от него дело срещу издание. „Написаха, че съм щял да открадна едно 100 млн. лева европейски средства – разказа доктор Ненков. - Сигурен съм, че и към днешна дата има хора, които вярват, че съм го направил. Тази щета как се поправя, освен с лопата?“ Сега докторн Ненков възнамерява да се върне към предишната си работа във Военно-медицинска академия.", "date": "2017.11.12", "title": "Откровено! Бившият заместник-министър на здравеопазването Мирослав Ненков: Беше уникално интересно изживяване"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news704258.html", "text": "Кметът на Лондон Садик Хан призова министърът на външните работи на Великобритания Борис Джонсън да подаде оставка, съобщава Ройтерс. По думите му, Джонсън „е длъжен да подаде оставка“ заради твърде многото гафове, които е направил като министър на външните работи. По-конкретно Садик Хан упрекна Джонсън, че с изказванията си е нанесъл оскърбления на жители на Ливан, Съединените щати, Испания и други страни.", "date": "2017.11.12", "title": "Кметът на Лондон призова Борис Джонсън да подаде оставка"}
{"url": "http://pik.bg/%D0%B0%D0%BC%D0%B8-%D1%81%D0%B5%D0%B3%D0%B0-%D1%82%D1%80%D1%8A%D0%BC%D0%BF-%D0%BF%D0%BE%D1%81%D1%82%D0%B0%D0%B2%D0%B8-%D0%B2-%D1%88%D0%B0%D1%85-%D0%B4%D0%BE%D0%BC%D0%BE%D1%80%D0%B0%D1%81%D0%BB%D0%B8%D1%82%D0%B5-%D0%BD%D0%B8-%D1%80%D1%83%D1%81%D0%BE%D1%84%D0%BE%D0%B1%D0%B8-news704268.html", "text": "\"Кога ли глупаците ще разберат, че хубавите отношения с Русия са нещо добро?\" Не, това не са думи на някой \"пещерен български русофил\", а на самия президент на САЩ Доналд Тръмп. \"Дружбата между двете страни ще донесе полза на целия свят\", отсече категорично той след разговора си с Владимир Путин във Виетнам. Руският президент пък го похвали, че бил възпитан и добронамерен човек. Това са нормални дипломатически ходове, ще кажат мнозина. Да,така е. Е, при Тръмп езикът е малко по-експресивен и нетипичен за дипломацията, но е характерен за него - искрен и неподправен. Може да го окачествим с нашия крилат израз: \"Право, куме, та в очите\". Интересите са в основата на тези ласкателства, бързат да обясняват критикарите. Напоследък роящите се с шеметна скорост \"специалисти\", мразещи до смърт Русия, се чудят как да си обяснят думите на Тръмп и вероятно затова клеймят, че така той иска да се измъкне от скандала с руската намеса в президентските избори. За тях пък важи друга наша поговорка: \"Котка по гръб не пада\". Между другото разузнавателните служби на САЩ отрекоха влияние на Москва в американския вот за държавен глава. Каквито и да са мотивите за категоричното изказване на Тръмп, истината е една - враждата с голяма световна сила не води до нищо добро. Студената война го доказа. Само дето не разбирам защо все повече наши политици и общественици се тълпят зорлем да отварят война с Русия? Защо не използват \"фалшивия дипломатически език\" и \"преследването на интереси\" на Тръмп?! Та нали на него се опитват да се харесват тези наши доморасли многознайковци?! За тях пък се отнася друг наш крилат израз: \"Видяла бълхата, че подковават вола, и тя вдигнала крак\". Е, сега какво след позицията на Тръмп? Как ли ще започнат да се оправдават? Предстои да видим, а може би не. То и за измъкване от дадена ситуация се изисква акъл. То не беше заклеймяване на Русия като най-голямото зло на света, не бяха изхвърляния от рода на \"Да се защитаваме от руската агресия\" - дори идваха не от кого да е, а от президента на България. Ако не е ясно - Росен Плевнелиев. А сега се сърдят на провокациите, които Москва пуска по наш адрес. \"Винаги с Европа, никога против Русия\", предупреждава от години Симеон II. Той е най-пострадалият българин от комунистите и дори от Русия чрез връзката й с нашия соцрежим. Но за такава позиция, надмогваща личните симпатии и антипатии, пък се изисква аристократизъм и далновидност, каквито, уви, ние явно не притежаваме.", "date": "2017.11.12", "title": "Ами сега!? Тръмп постави в шах домораслите ни русофоби"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%81%D0%B5%D1%82-%D0%BC%D0%B8%D1%80%D0%BD%D0%B8-%D0%B6%D0%B8%D1%82%D0%B5%D0%BB%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B0%D0%B2%D0%B8%D0%BE%D1%83%D0%B4%D0%B0%D1%80%D0%B8-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80-news704261.html", "text": "Най-малко десет мирни граждани са били убити при авиоудари на самолети на международната коалиция, водена от Съединените щати по сирийското село Дуежи на границата с Ирак, в провинция Дейр ез-Зор, съобщава сирийската национална агенция САНА. Според информацията, авиацията е нанесла ракетни удари по жилищния квартал Тел Ал Шаер. Една от ракетите е ударила линейка, като всички, които са се намирали в автомобила, са загинали.", "date": "2017.11.12", "title": "Трагедия! Десет мирни жители са загинали при авиоудари на коалицията на САЩ в сирийската провинция Дейр ез-Зор"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%82%D0%BE%D0%B2%D0%B0-news704271.html", "text": "\"Не съм знаел за този одитен доклад. Ако е служебното правителството е смятало, че има нарушения, то да са взели мерки срещу ген. Петров. Приехме оставката му като морален акт. А \". Това заяви премиерът Борисов пред журналисти при откриването на обновената \"Асикс Арена\" Той допълни, че има компетентни органи, които освен това са се произнесли. Министър-председателя заяви, че квалификации не е давал на никого, за него е важно всеки ден да се гради нещо ново, както в случая с бившата зала \"Фестивална\", която днес има нов и модерен облик. Журналист от Би Ай Ти обаче опита да влезе остро на лидера на ГЕРБ като му сложи думи в устата, което видимо ядоса премиера. Репортерът попита Борисов за \"лошия човешки материал\" при което премиерът мигновенно заяви \"Ще те осъдя за това. Ако ти ми дадеш, че съм казал \"лош думата\" добре. Ти ми задаваш въпрос с \"лош човешки материал\", това е лъжлива новина. Има звуков файл, който сме предоставили. Независимо от това обаче, репортерът продължи да твърди обратната информация. в същото време в парламента стоят хора, замесени с наркотрафик и с купуване на гласове от затворници в отговор на въпрос, свързан с това, че в петък в парламента лидерът на БСП го нарече страхливец. Защо лъжете? Къде думата лош аз съм използвал. Казал съм, че не е вярно, пуснали сме звуков файл и в същото време вие продължавате да го говорите. Аз обяснявах съвсем друго тогава. Но разбирам пръчката. Е това са политически поръчки. Защо ми слагате думи, които не съм казал?\", попита премиерът. Попитан дали ще отговори на въпроса за назначаването на проф. Николай Петров за министър на здравеопазването, при положение, че е знаел за обществените поръчки и дали наистина е бил информиран за това, премиерът отговори, че има органи, които се занимават с това. „Ако мислите, че с госпожата ще ми развалите настроението за направеното от нас. Тя може да излезе и да каже едно нещо, което е направила по време на нейно ръководство някога. С цялото ми уважение към тях. Нашата работа е да градим и го правим всеки ден. Останалите едни ги бъркат с рошави мъже, други ги…аз епитети не употребявам. Не съм знаел за одитния доклад на ВМА“, заяви Борисов. По думите му, ако са знаели за този одитен доклад, да са го уволнили тогава в служебното правителство на президента Радев. „Така че от къде да го знам аз това. Нито ми е оставено като документ, нито като информация. В същото време има органи, които с това се занимават. Ние като морален жест му приехме оставката. В същото време в парламента продължават да стоят хора, които са замесени с наркотрафик. Хора, които са купували гласове и то от затворници, хора, които наричат българите дебили“, подчерта премиерът.", "date": "2017.11.12", "title": "ИЗВЪНРЕДНО В ПИК! Премиерът Борисов с коментар за оставката на ген. Петров и опозицията: Това е морален акт, а в парламента стоят хора за купуване на гласове"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D1%82%D0%BE%D0%B2%D0%B0-%D0%B5-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE-news704246.html", "text": "Недопустимо е лекари да бъдат задържани само защото са дошли да помогнат на наши сънародници. Това каза вицепремиерът и министър на външните работи Екатерина Захариева по повод на задържането на български лекари в Босилеград, съобщи \"Фокус\". „Веднага след като в Генералното консулство в Ниш е получена информацията за задържането на тримата лекари, генералният консул Едвин Сугарев установява контакт с местните полицейски власти в Босилеград. Проведени са няколко телефонни разговора и медиците са освободени, без да са разпитвани, без да е предявено каквото и да е обвинение към тях и без да е съставен протокол за задържането им“, обясни министър Захариева. „След като бях запозната със случая, веднага разпоредих на посланика на България в Белград Радко Влайков да постави въпроса и да реагира пред сръбската страна. Премиерът Бойко Борисов също лично следи въпроса“, допълни тя. По думите й днес или най-късно утре се очаква чрез разговорите на посланик Влайков да бъда получени нужните обяснения. „В зависимост от тях ще определим и нашата позиция“, поясни външният министър. По думите й обаче още на този етап е очевидно, че става въпрос за една непремерена реакция на полицията в Босилеград. „Недопустимо е лекари, към които няма конкретни обвинения, да бъдат държани с часове само защото са дошли да помогнат на сръбски граждани от български произход като им дават медицински консултации“, каза още министър Захариева. „Със сръбската държава и с централната власт днес имаме такива отношения, които изключват прилагането на действия от миналото към малцинството\", подчерта тя.", "date": "2017.11.12", "title": "Екатерина Захариева скочи срещу скандала в Босилеград: Това е недопустимо"}
{"url": "http://pik.bg/%D1%88%D0%BE%D0%BA-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D1%85%D0%B0-%D1%83%D0%BB%D0%B8%D1%87%D0%BD%D0%B0-%D0%BA%D0%BE%D1%82%D0%BA%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news704257.html", "text": "Японската полиция подозира улична котка за убийството на 82-годишна пенсионерка от префектура Кумамото в Япония, съобщава Japan Today. Според информацията, тялото на възрастната жена било открито от дъщеря й. По лицето на пенсионерката имало около 20 порезни рани, някои от които били доста дълбоки. „Когато я намерихме, всичко над брадичката й бе в кръв. Лицето й бе обезобразено. Нямаме представа какво се е случило“, разказва дъщерята на жертвата. Полицията е започнала разследване на възможно убийство. Органите на реда обаче не са открили никакви признаци за това, че някой чужд човек е влизал или излизал в дома, в който е живяла пенсионерката, когато се предполага, че тя е била нападната. На полицаите направило впечатление, че раните по лицето на пенсионерката напомнят на следи от котешки нокти. По данни на местните медии полицията е успяла да открие и улична котка със следи, за които се предполага, че са от човешка кръв, по нея. Били са взети проби, които са пратени за експертиза.", "date": "2017.11.12", "title": "Шок! Заподозряха улична котка за убийство на пенсионерка в Япония"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B6%D0%B8%D1%82%D0%B5%D0%BB-%D0%BD%D0%B0-%D1%80%D1%83%D1%85%D0%BD%D0%B0%D0%BB%D0%B0%D1%82%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%B8%D0%B6%D0%B5%D0%B2%D1%81%D0%BA-%D0%B2-%D0%BF%D1%80%D0%B5%D0%B4%D1%83%D0%BC%D0%B8%D1%88%D0%BB%D0%B5%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-news704186.html", "text": "Обвинение в предумишлено убийство бе предявено на жител на девететажната жилищна сграда в руския град Ижевск, която се срути частично заради газова експлозия и уби седем души, предадоха световните агенции, цитирани от БТА. Заподозреният за срутването се яви в съда днес и не отрече наказателна отговорност. Обвиняемият Александър Копитов призна частично вината си, съобщи следовател по делото. Следствието се съмнява в психичното здраве на Копитов и ще му бъде назначена съдебно-психиатрична експертиза. Първоначално се смяташе, че срутването е предизвикано от злополука - изтичане на газ. Впоследствие обаче следователите арестуваха мъж, живеещ с майка си в апартамент в рухналата част на сградата. Следственият комитет съобщи, че предполагаемият мотив е спор със съседите, но даде подробности. В трагедията загинаха седем души, от които две деца. Сред пострадалите има трима тийнейджъри, един от които остава в болница, а другите двама са били изписани в четвъртък. В Удмуртската република, чиято столица е Ижевск, 11 и 12 ноември са обявени за дни на траур.", "date": "2017.11.12", "title": "Обвиниха жител на рухналата сграда в Ижевск в предумишлено убийство"}
{"url": "http://pik.bg/%D0%B1%D0%B8%D1%82%D0%BA%D0%B0-%D1%81-%D0%B2%D1%80%D0%B5%D0%B4%D0%BD%D0%B8%D1%82%D0%B5-%D0%B5%D0%BC%D0%B8%D1%81%D0%B8%D0%B8-%D0%B8%D1%82%D0%B0%D0%BB%D0%B8%D1%8F-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D0%B2%D1%8A%D0%B3%D0%BB%D0%B8%D1%89%D0%B0%D1%82%D0%B0-%D0%B4%D0%BE-2025-%D0%B3-news704188.html", "text": "Италия ще спре да използва въглища в топлоелектрическите централи до 2025 г., като се стреми да намали вредните емисии с 63% до 2050 г. в сравнение с 1990 г. Това се посочва в новата национална енергийна стратегия, одобрена от правителството. Документът предвижда \"ускоряване на процеса на пълен отказ от използване на въглища в топлоелектрическите централи до 2025 г. чрез изпълнението на инфраструктурни проекти\". \"Целта е пълна декарбонизация, така че до 2030 г. емисиите да бъдат намалени с 39% в сравнение с 1990 г. и с 63% до 2050 г.\", се казва в плана. Предвижда се инвестиция от 175 милиарда евро до 2030 г., от които 110 милиарда са предвидени за енергийна ефективност и 35 милиарда евро за развитие на алтернативни енергийни източници. Друга цел е да се намали до 2030 г. зависимостта от външни доставки на газ от сегашните 76 до 64%. За изпълнението на този план отговорността е възложена на няколко съответни министерства – на икономическо развитие и околна среда, на икономиката, транспорта и инфраструктурата, на културното наследство и културните дейности.", "date": "2017.11.12", "title": "Битка с вредните емисии! Италия се отказва от въглищата до 2025 г."}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D0%BF%D1%80%D0%B5%D0%B4%D0%B8-%D0%B7%D0%B8%D0%BC%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B8-%D0%B2-%D0%BF%D0%B0%D0%BD%D0%B8%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%BA%D0%B0%D0%B4%D1%80%D0%B8-news704179.html", "text": "Тревога преди началото на зимния сезон – в много от курортите ни хотелиери и рестораньори очакват със „свити сърца” първите туристи. В голяма част от заведенията и хотелите липсват кадри и собствениците се надяват да попълнят недостига от работна ръка със служители от чужбина, предава Би Ти Ви. Повсеместни са и опасенията от сивия сектор. С тревога се очакват евентуални масирани проверки за нивото на шума в дискотеките, а на места се оплакват и от недостиг на туристически съоръжения. Банско ще посрещат новия сезон с миналогодишни проблеми – липса на втора кабинка и борба със сивия сектор. Все още има туристи, които не знаят, че автентичните механи се намират в т.нар. Стар град на Банско, а модерните хотели и заведения, в района около начална станция. Въпреки призива за покачване на цените, малко хотелиери се осмелиха да поискат повече за услугите си, от страх от конкуренцията и сивия сектор. Държавата обаче обещава повече проверки на новопоявяващите се обекти без регистрация, както и сериозна борба с лъжливата реклама. Обещаха и повече полиция както в града, така и по пистите. Сигурно е обаче, че и тази година ще се чака с часове на опашката за лифта. В другия ни голям зимен курорт – Пампорово има сериозни затруднения с набирането на кадри. Проблемът се задълбочава с всяка изминала година, а хотелиерите твърдят, че това е негативна тенденция за цялата страна. За да се справят с кризата, хотелиерите са решили тази година да разчитат на сезонни работници от други страни. Готвачи, камериерки, сервитьори и администратори са най-търсените позиции в хотелите в Пампорово. Заплатите започват от 500 лв., а при управителите стигат и до 2000 лв. Хора обаче няма. Според местни бизнесмени причината е, че младите бягат в чужбина заради несравнимо по-високите заплати в сектора. Ниските заплати не са единствената причина за липсата на кадри. От туристическия бранш смятат, че проблемът ще се задълбочава. Вместо да мотивират служителите с по-високи заплати обаче, засега се надяват на внос на работници от чужбина. В Чепеларе също изпитват недостиг на персонал. Поради тази причина в обслужването на малките хотели са ангажирани цели фамилии.", "date": "2017.11.12", "title": "Тревога преди зимния сезон! Хотелиери в паника заради липсата на кадри"}
{"url": "http://pik.bg/%D0%B2%D0%B8%D0%BD%D0%B8-%D0%B4%D0%B6%D0%BE%D1%83%D0%BD%D1%81-%D0%BF%D1%80%D0%BE%D0%B4%D0%B0%D0%B4%D0%B5-%D0%BF%D1%80%D0%B8%D0%BA%D0%B0%D0%B7%D0%BD%D0%BE%D1%82%D0%BE-%D1%81%D0%B8-%D0%B8%D0%BC%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news704154.html", "text": "Вини Джоунс най-накрая успя да продаде луксозния си имот. Къщата му бе пусната за продажба още през юли за $ 2,349 млн., но звездата така и не успя да намери купувачи за нея. Чак след като смъкна цената, Джоунс успя да се раздели с холивудското имение за $ 2,025 млн. Къщата е от средата на века и е мебелирана в модерен стил. Построена през 1958 г. в Холивуд Хилс, тя е идеална за партита, благодарение на закритите и открити барове, с които разполага, както и с просторната кухня. Щастливият нов собственик може да се наслаждава и на четири спални, четири бани, като жилищната площ е 3500 квадратни метра, съобщава Дейли Мейл, цитиран от Тялото.бг. Градината разполага с плувен басейн, край който има и кът за хранене, пейки, телевизор и нагревател на открито. Вътре има и дрешник и хол, както и спа вана. Вини купи имота преди десетина години за $ 1,56 млн., Така въпреки намалената цена от лятото, той пак спечели $ 465 000, отбелязва изданието. Актьорът, който живее в Лос Анджелис със съпругата си Таня Джоунс, е сложил своя личен печат върху имота. В градината седи странна статуя на куче, а рафтовете са пълни с паметници от кариерата му. Вини става известен като футболист през 80-те и 90-те години, когато играе за Уимбълдън. Премества се в Щатите, заради филмовите си роли, а кариерата му става все по-успешна. Вижте имота с който се раздели Джоунс в галерията ни.", "date": "2017.11.12", "title": "Вини Джоунс продаде приказното си имение (СНИМКИ)"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B0-%D0%B5%D1%81%D0%B5%D0%BD-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D1%81%D0%BF%D0%B8%D1%80%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D1%82-%D0%B4%D0%BE-20-%D0%B3%D1%80%D0%B0%D0%B4%D1%83%D1%81%D0%B0-news704197.html", "text": "Температурите ще се повишат още и минималните ще са от 4° до 9°, а максималните между 15° и 20°. Такава е прогнозата за времето на Националния институт по метеорология и хидрология пре БАН. Златна и топла есен ни очаква днес. До обяд валежите ще спират, най-късно в югоизточните райони. През деня на места облачността ще се разкъсва и валежи са малко вероятни. Ще духа до умерен, на север от планините временно до силен вятър от юг-югозапад, който след обяд ще се ориентира от запад-югозапад и ще отслабва. Атмосферното налягане ще е по-ниско от средното за месеца и ще продължи бавно да се понижава. По Черноморието облачността ще е значителна, след обяд по Северното Черноморие временно ще се разкъса. На места в южните райони е възможно да превали. Ще духа слаб до умерен югозападен вятър. Максималните температури ще са между 15° и 17°, температурата на морската вода е 13°-14°. Вълнението на морето ще е 1-2 бала. В планините ще е предимно облачно, преди обяд на места главно в Рило-Родопската област ще превалява дъжд, на височина над 2200 метра – сняг. Ще духа до силен, по високите и открити части – бурен западен вятър, който постепенно ще се ориентира от югозапад. Максималната температура на височина 1200 метра ще е около 10°, на 2000 метра – около 4°. През следващата седмица по-често ще преобладава облачно време. В началото ще е почти без валежи, само на отделни места, главно в Южна България, са възможни незначителни превалявания. Ще има и временни разкъсвания и намаления на облачността. Вятърът ще е слаб, в източната половина от страната умерен, с южна компонента. Ще бъде топло, с минимални температури предимно между 6° и 11°, максимални - между 15° и 20°. В средата на седмицата валежите ще се активизират - ще вали на много места из цялата страна, а в отделни райони сумарните количества ще са значителни. Вятърът ще се ориентира от изток. Температурите ще са с много малък дневен ход, като понижението на дневните в сравнение с предишните дни ще е чувствително.", "date": "2017.11.12", "title": "ЗЛАТНА ЕСЕН! Дъждовете спират, температурите се повишават до 20 градуса"}
{"url": "http://pik.bg/%D0%B4%D0%BE%D1%81%D1%82%D1%8A%D0%BF%D1%8A%D1%82-%D0%BD%D0%B0-%D0%BC%D0%B5%D0%B4%D0%B8%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B0%D0%B7%D0%B8%D0%B0%D1%82%D1%81%D0%BA%D0%B8%D1%8F-%D1%82%D1%83%D1%80-%D0%BD%D0%B0-%D1%82%D1%80%D1%8A%D0%BC%D0%BF-%D0%B1%D0%B8%D0%BB-%D1%81%D0%B8%D0%BB%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD-news704187.html", "text": "Асоциацията на кореспондентите, акредитирани към Белия дом, изрази недоволство от достъпа на медиите до събития от обиколката на президента Доналд Тръмп из Азия, предаде Асошиейтед прес. Репортерите и фотографите, придружаващи президента, не са били допуснати на нито едно от събитията днес на срещата на върха на Азиатско-Тихоокеанското икономическо сътрудничество в Дананг, във Виетнам. Репортерите са недоволни също, че Тръмп е отклонил въпроси в Китай, въпреки че е дал пресконференции в Япония и Южна Корея и е говорил дълго пред журналистите в президентския самолет днес. Президентката на Асоциацията Маргарет Талев изрази загриженост от името на колегите си, че „достъпът на медиите при това пътуване е бил ограничен значително” и „че уведомления за промени или за нови ограничения над отразяването на събитията често са били давани в прекалено кратък срок, за да има време за ефикасна реакция”.", "date": "2017.11.12", "title": "Достъпът на медии по време на азиатския тур на Тръмп бил силно ограничен"}
{"url": "http://pik.bg/%D1%82%D0%B5%D0%B7%D0%B8-%D0%B7%D0%BD%D0%B0%D1%86%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D0%B2%D0%B8%D0%B5-%D1%81%D1%82%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B4%D0%B2%D0%BE%D0%B9%D0%BA%D0%B0-news704151.html", "text": "Създаването на по-дълбока връзка и щастие в отношенията ви не изисква мащабни и велики жестове. Малките всъщност водят до по-добри резултати. Предлагаме ви три неща, за които щастливите двойки отделят време и това им позволява да имат здравословни взаимоотношения, пише Тялото.бг. 1. Изразяват благодарност Благодарете на партньора си, че всеки ден ви прави чай или кафе. Нека знае, че оценявате този жест. Той/тя трябва да разбере, че сте щастливи и благодарни, за това, че се е сетил/а да се отбие през аптеката, за да ви купи лекарство за настинката ви например. Всички ние искаме и имаме нужда да знаем, че партньорът ни оценява. 2. Те отправят искания, вместо да мрънкат Много често двойките усвояват навика да се оплакват като начин да дадат обратна връзка на партньора си. Типичен пример е: „Ти никога не си прибираш прането!“ Толкова по-различно би било, когато съберете смелост и помолите за това, което искате. Например: „Наистина ми харесва, когато спалнята ни е чиста. Можеш ли да прибереш прането, което стои цяла седмица?“ 3. Намират време да бъдат заедно Ако давате на връзката си само времето и вниманието, които ви остават в края на деня, това никога няма да бъде достатъчно. Щастливите двойки са убедени във важността да намерят време само за себе си. Това може да означава да изчезнат за почивните дни и да изключат телефоните си. Те са определили един ден в седмицата, в който заедно да приготвят вечерята, както и излизане навън.", "date": "2017.11.12", "title": "Тези знаци показват, че вие сте щастлива двойка"}
{"url": "http://pik.bg/%D0%BC%D0%B0%D1%85%D0%BD%D0%B0%D1%85%D0%B0-%D0%B2%D0%BE%D1%81%D1%8A%D1%87%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%BD%D0%B0-%D0%B0%D0%B4%D0%BE%D0%BB%D1%84-%D1%85%D0%B8%D1%82%D0%BB%D0%B5%D1%80-%D0%BE%D1%82-%D0%BC%D1%83%D0%B7%D0%B5%D0%B9-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news704201.html", "text": "От музея в индонезийския град Джокякарта бе махната восъчна фигура на Адолф Хитлер, съобщава Би Би Си. От ръкововдството на музея се решиха на тази стъпка заради гневни реакции в социалните мрежи на снимки, които посетителите си правили с фигурата. Хората се усмихвали до статуята на Хитлер на фона на концлагера в Освиенцим. На доста от снимките тийнейджъри пък отправяли нацисткия поздрав. „Трудно могат да се намерят думи, колко отвратително нещо е това“, коментира равин Абрахам Купър от еврейската правозащитна организация „Център Симон Визентал“.", "date": "2017.11.12", "title": "Махнаха восъчна фигура на Адолф Хитлер от музей в Индонезия"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D1%80%D0%BE%D0%B4%D0%BE%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8-%D1%81%D0%BD%D0%B8%D0%BC%D0%B0%D1%85%D0%B0-%D1%82%D0%B0%D0%B9%D0%BD%D0%BE-%D0%BB%D0%BE%D0%B2%D0%B0-%D0%BD%D0%B0-%D0%BA%D0%B8%D1%82%D0%BE%D0%B2%D0%B5-%D0%BD%D0%B0-%D1%84%D0%B0%D1%80%D1%8C%D0%BE%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8-18-news704163.html", "text": "Природозащитници от организацията „Сий шепърд” работиха под прикритие в продължение на месеци, за да разкажат от първо лице за ловът на китове и делфини на Фарьорските острови. Акцията им се казва „Кървави фиорди”. Фарьорските острови са автономна област в рамките на кралство Дания. Намират се между Шотландия и Исландия. Като част от традициите им всяка година там се провежда масов лов на китове и делфини, с които местното население се е изхранва в продължение на векове, предава Би Ти Ви. Според данни на „Сий шепърд” тази година обичаят е бил особено кървав – местните са убили 1203 пилотни кита и 488 делфина по време на общо 24 операции в морето. Целта на организацията е да покаже мащабът на този кървав обичай, който нарушава популацията на китове и делфини всяка година. Ловът продължава от юли до септември месец. Фарьорски рибари и техните семейства излизат с лодки в открито море, за да се доближат до групи от китове и делфини. Животните се избутват към брега с куки и мрежи, след което се колят от местните жители. „Местните се наслаждават на това клане! Датските туристи се смята за късметлии, че го виждат. Китовете са убити и разчленени не само пред моите очи, но и пред тези на малки деца”, разказва един от очевидците от „Сий шепърд”. Първият „гриндадрап”, както се нарича този обичай от местните, е документиран през 1584 г. В Европейският съюз е забранен ловът на китове и делфини, но тези правила не важат за автономната област.", "date": "2017.11.12", "title": "Шокиращо! Природозащитници снимаха тайно лова на китове на Фарьорските острови (СНИМКИ 18+)"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%BE%D0%B0%D0%B5-%D0%B5-%D0%B7%D0%B0%D0%BA%D1%83%D0%BF%D0%B8%D0%BB%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B1%D0%BE%D0%B8%D0%BD%D0%B3-%D0%BD%D0%B0-%D0%BE%D0%B1%D1%89%D0%B0-%D1%81%D1%82%D0%BE%D0%B9%D0%BD%D0%BE%D1%81%D1%82-151-%D0%BC%D0%BB%D1%80-news704260.html", "text": "\"Емирейст Еърлайнс\", собственост на националната авиокомпания на Обединените Арабски емирства, е сключила договор за закупуване на 40 самолета \"Боинг\" 787-10 на обща стойност 15.1 млрд. долара, заявиха от фирмата-превозвач, цитирани от Фокус. В момента компанията е един от най-големите клиенти на „Боинг“, като разполага с 165 самолета от модела 777 и още 164, които предстои да бъдат доставени. През отминалата седмица  Китай също подписа договор с американския гигант за доставянето на 300 самолета.", "date": "2017.11.12", "title": "Сделка! Националната авиокомпания на ОАЕ е закупила самолети \"Боинг\" на обща стойност 15,1 млрд. долара"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B2%D1%8A%D0%BB%D0%B5%D0%B2-%D0%BF%D0%B8%D1%82%D0%B1%D1%83%D0%BB%D0%B0-%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D1%8F%D1%85-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%88%D0%B0%D0%BC%D0%BF%D0%B8-news704254.html", "text": "Депутат от парламентарната група на ПП ГЕРБ. Женен, има син. - Роден съм във Варна на 10 юли 1984 г. Бяхме много бедно семейство. Родителите ми работеха в местния радиозавод. Този завод сега го няма. Майка ми Снежана беше началник склад, а баща ми Славчо беше стругар. Той почина, когато бях на около 13 години. Така останах полусирак. Майка ми и дядо ми се грижеха за мен. Имам и по-голяма сестра – Катя. С нея винаги сме си помагали и сме се подкрепяли. И до ден-днешен мога да кажа, че с нея двамата сме едни от най-добрите приятели. Поддържаме близки отношения. - Майка ми ме възпитаваше в това да бъда честен, да бъда добър към хората, но да бъда добър и към животните. Да бъда истински. - Майка ми разсъждаваше така: когато един човек е добър към животните, той ще бъде добър и към хората. И в това има здрава житейска логика. Възпитаваше ме да вярвам в бога, което неведнъж после ми е помагало. - От дете ми е. От първия ми спортен клуб, в който започнах да се занимавам по-активно. Бях най-малкият в клуба, а талисманът на клуба беше питбул. И защото всички видяха, че съм борбен и не се отказвам, че се боря докрай за победата, така започнаха да казват: „Ти си нашият питбул!“. И така ми остана прякорът. - Вярващ съм. Не мога да кажа, че спазвам всичко, предопределено от Църквата по канон. Посещавам храмовете. Е, не мога да кажа, че съм на службите всяка неделя, но съм вярващ. Вярвам в тая сила, която я има. Тя определено ме е изваждала от трудни моменти. - О, и това е свързано с детството ми. Майка ми навремето е била национален състезател по джудо. Може би го нося като наследена заложба от нея. Е, разбира се, своята роля оказаха и разпространяваните най-вече през видеотеките тогава кунг-фу филми. Брус Лий, Джеки Чан – това бяха моите любимци. Оттам се записах на карате киокушин. Бях съвсем малък. Една моя съседка, която ми се пада и братовчедка, ме беше завела в залата. Две години и половина се занимавах с киокушин. Мога да кажа, че това е много хубав и дисциплиниращ спорт. Залата, в която тренирах, обаче беше много далеч, чак на другия край на града. Обстоятелствата се стекоха така, че я и затвориха. И аз вече не можех да посещавам новата зала, където се изместиха занятията. Затова се записах на кикбокс в собствения си квартал. Там ми беше удобно да ходя свободно сам. Така кикбоксът е с мен от пети клас. От тогава до сега се занимавам предимно с това. - Всички са гледали боксовата среща между Владимир Кличко и Антъни Джошуа. И двамата излязоха и казаха, че боксът идва от Англия, а там са джентълмени. Това е спорт на джентълмените. Точно в такъв вид спорт можеш да покажеш уважението си към противника. Това, че ти искаш да победиш, е само спортната злоба, не е агресия. Тя трябва да се разграничи от злобата и агресията като манталитетен дефицит. - Който не е влизал в зала по бокс, по кикбокс, по някакъв вид боен спорт, може би не го разбира така. Но който се е занимавал за по-дълъг период от време, а не е бил един-два пъти в залата заради сеира, схваща същността на нещата. Всички други са боксьори еднодневки. - В казармата влязох в 2004 г. Бях в морското училище. Там беше новобранският център. Там и останах после. Благодарение на моя командир успявах да посещавам и тренировките в клуба, когато не съм наряд, разбира се. Това беше добре за мен. Още тогава – в края на 2004 г., имах игра за световната титла за професионалисти по тайбокс. Спокойно мога да кажа, че казармата ми е дала навици, които са ми ценни и трайни. - Това се случи малко по-късно. Започнах работа точно десет дни, след като се бях уволнил от казармата. Точно защото съм от бедно семейство, нямаше време за губене и помайване. Започнах работа – такава, че да мога да спортувам. Бях охранител в едно нощно заведение. - Там ходех по-скоро благотворително. То не беше работа. Това за мен беше начин да приобщя тези деца към обществото. С тях станах приятел наистина. Имаше програма, която позволяваше човек да ходи и да се занимава с тези деца. Предложи ми го тогава треньорът, с когото работех – Красимир Киров се казва. Попита ме дали искам. Веднага подадох ръка. С тези деца и досега се чувам, макар че доста време не съм ходил в дома. Чуваме се, виждаме се. Радвам се, че успях да спечеля тяхното уважение и тяхното приятелство. Защото наистина там има прекрасни деца. - Моите идеи, разбира се, са свързани основно със спорта. Нелепо би било да си измислям нещо друго. Благодарение на хората, с които съм общувал в спорта, съм успял да си избистря някои идеи. Защото в тази област има много неща, които липсват и могат да бъдат реализирани. Такива модели съществуват вече в другите държави. Няма защо да измисляме велосипеда и топлата вода. Спортът и у нас, в България, може да стане нещо, което е уважавано. Днес спортистът тук не е уважаван. - Да. Може би трябва да се търси някакво взаимодействие между държавата и частни инициативи, за да се развива по-качествено спортът въобще. Няма как хората, които правят законите, да знаят какво липсва в дадения спорт, докато не дойде някой спортист, който конкретно да каже: „Това липсва“. - Именно. - Явно те са ме видели и оценили. Поканиха ме кметът на Варна Иван Портних и спортният министър – г-н Красен Кралев, който също е варненец. С тях съм имал чести контакти благодарение на състезанията, на които съм участвал и съм взимал награди.  Разговаряли сме. Може би тази е причината, поради която съм в листата на ГЕРБ. Очевидно те са ме оценили като личност, авторитет в спорта. - Да. Това е вярно. Имам приятели, които и сега се готвят за световно първенство. Отивам в залата и помагам. Искам да се чувствам част от тях. Не искам да сменям кръга си от приятели. - Точно там си стои. Вътре има ръкавици, протектори, каска, назъбник, бинтове, две-три тениски и два чифта шорти. - Това ли е формулата на успеха, така ли се става шампион от Сау Пауло в Бразилия? - Световен шампион съм от Македония, от Бразилия, от Тайланд и от Русия. Имам четири световни титли. Три са при аматьорите, една – при професионалистите. Имам и три европейски титли. - С постоянство, вяра и подкрепа от семейството, от родителите. Това е и вярата в бога. - Да чуеш химна, е голямо нещо. Пред толкова хора. Емоцията наистина е голяма. - Помагали са ми хора. Да, имаме син. Станислав се казва. Сега ще стане на шест години. Още ходи на детска градина. Един приятел ме запозна със съпругата ми преди 12 години. Оттогава сме заедно. Много се радвам, че успяхме да преминем през многото трудности, които имахме в съвместния ни живот. Най-големият ми шок беше след раждането на детето. Бях станал световен шампион пет дни преди това, но бях останал без работа и без пари. Имах задължения. Но благодарение на подкрепата на съпругата ми Радослава, която е преподавател по български език и литература, и на семейството ми успях да преодолея всичко. Така и успях да се задържа в спорта. - Не плача, когато съм се ударил или нещо ме боли по тялото, а когато съм емоционално ранен. Нещо, свързано със семейството. Ако нещо се случи с детето. В моменти, когато го няма, а пък аз мисля за него. Такива моменти ме натъжават. Съпругата ми се занимава основно със Станислав. Тя е преподавател. Не ги взех в София, за да не ги извеждам от естествената им среда. - Не са ми се обаждали за защита на титлата. Не мога все още да кажа, че ще я защитя, защото не мога да се готвя толкова активно, колкото преди, но все пак не съм се откъснал от спорта и продължавам да водя тренировки в клуба, в който съм тренирал. Това е спортният клуб „Тим“ на Красимир Димов. - В Народното събрание още не съм получавал сериозни травми. В спорта съм получавал травми. Те се лекуват бавно. Имал съм периоди от по 11 месеца възстановяване. - Почивам, докато съм със семейството си. На разходки. - Кучетата, които имам. С тях също разпускам. - Питбули, естествено. Да отговарят на прякора ми. - Едно старо ауди от 2002 г. Комби. Семейна кола.", "date": "2017.11.12", "title": "САМО В ПИК И \"РЕТРО\"! Депутатът Владимир Вълев-Питбула в откровена изповед: Бях световен шампион, но нямах работа и пари (УНИКАЛНИ СНИМКИ)"}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%81%D0%BB%D0%B5%D0%B4-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D1%80%D0%BE%D0%BA%D0%BE-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D1%81%D0%BD%D0%B8%D0%BC%D0%BA%D0%B8-news704214.html", "text": "Една кола е била подпалена. Видеоклипове в социалните мрежи показаха как полицията блокира феновете на път към площада пред борсата на Брюксел – традиционно място за отбелязването на спортни победи. Към 20:30 ч. по Гринуич (22:30 ч. наше време) спокойствието и редът бяха възстановени. Мароко се класира за Мондиал 2018 в Русия, като победи вчера Кот д'Ивоар в Абиджан с 2:0. Стотици хиляди ликуваха по улиците на Рабат, Танжер, Фес, Маракеш и други градове в Мароко. След мача крал Мохамед VI лично поздрави играчите от националния отбор за „огромното постижение“. Той разговаря по телефона с треньора Ерве Ренар и капитана Мехди Бенатия. За последен път Мароко участва във финалния стадий на световното по футбол през 1998 г. във Франция. Футболни фенове, празнуващи класирането на Мароко за световното първенство в Русия през 2018 г., предизвикаха снощи безредици в центъра на Брюксел, предаде АФП, като цитира агенция Белга. Полицията използва водно оръдие, за да разпръсне тълпата от около 300 души.", "date": "2017.11.12", "title": "Безредици в Брюксел след класирането на Мароко за Мондиал 2018 (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B5-%D0%BA%D1%83%D1%80%D1%81-%D0%BA%D1%8A%D0%BC-%D0%BC%D0%BE%D1%81%D0%BA%D0%B2%D0%B0-%D0%BA%D0%BE%D0%B3%D0%B0-%D0%BB%D0%B8-%D0%B3%D0%BB%D1%83%D0%BF%D0%B0%D1%86%D0%B8%D1%82%D0%B5-%D1%89%D0%B5-%D1%80%D0%B0%D0%B7%D0%B1%D0%B5%D1%80%D0%B0%D1%82-%D1%87%D0%B5-%D1%85%D1%83%D0%B1%D0%B0%D0%B2%D0%B8-news704206.html", "text": "\"Въпреки че срещу Москва са въведени тежки санкции, с нея трябва да се сътрудничи, дружбата между Русия и САЩ ще донесе полза на целия свят\", заяви Тръмп на пресконференция в Ханой с президента на Виетнам Тран Дай Куан. \"Мисля, че ако Русия заеме приятелска позиция, това ще бъде достижение за целия свят. Ще бъде и полза, а не недостатък за нашата страна\", добяви американският лидер на цитираната пресконференция, която се предаваше пряко от Белия дом. Москва може да окаже \"сериозна помощ\" в борбата с терироризма и разрешаването на проблемите в Северна Корея, Сирия и Украйна, категоричен е Тръмп. Руско-американските преговори можели да доведат до спасението на много животи. Тръмп съобщава, че провел няколко кратки разговори с Путин и двамата останали с добри впечатления един за друг, пише РИА Новости. Тръмп обяви, че има пълно доверие на разузнавателните си служби, според които Русия няма намеса в президентските избори в САЩ през 2016 г., съобщи \"Франс прес\". Путин също категорично отрече участие на страната си в американския вот. \"Кога ли глупаците ще разберат, че хубавите отношения с Русия са нещо добро\", това написа американският президент Доналд Тръмп в профила си в Туитър. Така той отговори на тези , които го критикуат за срещата му с Владимир Путин. Двамата проведоха няколко кратки разговори във Виетнам по време на срещата на високо равнище на АТИС, на която обсъдиха войната в Сирия и ядрената заплаха на Северна Корея. Още в събота Путин и Тъмп излязоха със съвместно изявление за Сирия, което беше съгласувано с външния министър на Русия Сергей Лавров и държавния секретар на САЩ Рекс Тилърсън. Двамата лидери потвърдиха съгласието за си борба с \"Ислямска държава\" до пълния й разром.", "date": "2017.11.12", "title": "ЕКСКЛУЗИВНО В ПИК! Доналд Тръмп пое курс към Москва: Кога ли глупаците ще разберат, че хубавите отношения с Русия са нещо добро"}
{"url": "http://pik.bg/%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D1%83%D1%81%D0%B8%D0%BB%D0%B8%D1%8F-%D0%B7%D0%B0-%D0%B4%D0%B0-%D0%B7%D0%B0%D0%B2%D1%8A%D1%80%D1%88%D0%B0%D1%82-%D1%85%D1%80%D0%B0%D0%BC%D0%B0-%D1%81%D0%B2%D0%B5%D1%82%D0%B8-%D1%81%D1%82%D0%B5%D1%84%D0%B0%D0%BD-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D1%8E%D0%B6%D0%B5%D0%BD-news704164.html", "text": "Да се обединят усилията на институциите, на Столична община, на Столичния общински съвет, на Светия синод и други, за да се доизгради започнатият храм \"Свети Стефан\" в Южния парк, обсъждат в СОС. В дневният ред на СОС е и безвъзмездното учредяване право на строеж за изграждане на православен храм в кв. \"Изток\". \"На територията на Южния парк се намират четири района, които нямат църква. Предлагам спешно да се предприемат мерки и действия. СОС да даде пример и заедно с гражданите от района да се организира дарителска кампания за набиране на средства за довършването на храм \"Свети Стефан\"\", коментира общинският съветник Симеон Славчев, цитиран от Нюз.бг. Църквата е започната преди години, но все още има само основи, а преди месеци там е открит параклис, но за градежа на храма са необходими още средства. \"Основите са излети, но ако не се предприемат мерки всичко построено досега ще трябва да се разруши. Затова е необходимо да спасим изграденото до момента, както и да се завърши храмът. Ако през зимата успеем да съберем средства на пролет спокойно може да се завърши тази църква\", допълва Славчев.", "date": "2017.11.12", "title": "Институции и граждани обединяват усилия, за да завършат храма \"Свети Стефан\" в столичния \"Южен парк\""}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%80%D0%B8%D1%87%D0%B0%D1%80%D0%B4-%D0%B4%D1%80%D0%B0%D0%B9%D1%84%D1%83%D1%81-%D0%B1%D0%B5-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news704209.html", "text": "Американската писателка и сценаристка Джесика Тайш отправи обвинения за сексуален тормоз срещу холивудската звезда Ричард Драйфус, съобщава БГНЕС, цитирани от Нова телевизия. Признанието на 58-годишната Тайш публикува вчера в електронната версия на списание \"Ню Йорк\". Според писателката, инцидентът станал през 1987 г., когато тя работела заедно с Драйфус и пишела сценария за едно от предаванията по телевизия ABC. Тогава актьорът я поканил във фургона си на снимачната площадка и се съблякъл гол пред нея. Освен това, Тайш заявява, че през периода, в който е работила с него, Драйфус многократно й отправял непристойни предложения и правел неприлични коментари по неин адрес. 70-годишният Драйфус, който е носител на „Оскар“, излезе с изявление, в което отрича обвиненията, че се е събличал пред Тайш. Той обаче признава, че наистина е флиртувал със сценаристката, но смятал, че тя нямала нищо против това.", "date": "2017.11.12", "title": "Поредният! Актьорът Ричард Драйфус бе обвинен в сексуален тормоз"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B8-%D1%81%D0%BC%D0%B5%D0%BD%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%BE-%D0%B8-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news704208.html", "text": "Висшият съдебен съвет ще обяви до дни процедури за избирането на нови административни ръководители на районните прокуратури в Оряхово и Козлодуй, съобщава „Конкурент“. Сега на двете ръководни позиции са съответно Гергана Кюркчийска и Марин Николов. Тъй като и двамата карат втори мандат, а по закон нямат право на повече трудов стаж като шефове, се налагат промените. Предложенията за назначаване на административните ръководители се подават до ВСС, едва след като бъде обявена процедурата за избор на нови ръководители.", "date": "2017.11.12", "title": "Рокади! Сменят прокурорите на Оряхово и Козлодуй"}
{"url": "http://pik.bg/%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D1%81-%D1%83%D0%BA%D1%80%D0%B0%D0%B8%D0%BD%D0%B5%D1%86-%D0%B2-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%BC%D0%B0%D1%87-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%80%D0%B8%D0%BD%D0%B3-%D0%B2%D0%B8%D0%B4%D0%B5%D0%BE-news704207.html", "text": "Тервел Пулев записа поредна победа на професионалния ринг и първа в централен двубой от галавечер. В Берлин по-малкият от братята Пулеви се изправи срещу 35-годишния украинец Артьом Редко. Тервел, в чийто ъгъл бе и Кубрат, победи съперника си в третия рунд, като реферът прекрати мача в полза на българина. Още с началния гонг Тервел тръгна стремително напред и с канонада от безпощадни удари прати украинеца в нокдаун, след което реферът присъди победата на българина. До края на годината Тервел вероятно ще изиграе още един мач.", "date": "2017.11.12", "title": "Тервел Пулев се разправи с украинец в първия си централен мач на професионалния ринг (ВИДЕО)"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%B5%D0%B4%D0%BD%D0%BE%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B4%D0%B5%D1%81%D0%B5%D1%82-%D1%81%D1%8A%D1%80%D1%86%D0%B0-%D1%83-%D0%BD%D0%B0%D1%81-%D0%BF%D0%BE-%D0%BD%D0%B0%D0%B9-%D0%BC%D0%BE%D0%B4%D0%B5%D1%80%D0%BD%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BC%D0%B5%D1%82%D0%BE%D0%B4%D0%B8-news704221.html", "text": "Операции на сърце бяха излъчвани на живо по време на конгрес на кардиолози в Пловдив, съобщи \"Стандарт\". Десет пациенти от три болници получиха шанса за безкръвно лечение чрез най-иновативните методи в света. Подбрани са сложни случаи, а екипите, извършващи манипулациите в \"Св. Георги\" и \"Пълмед\" - Пловдив, както и в \"Болница Тракия\" в Стара Загора, бяха напътствани чрез видеовръзка от световни светила в инвазивната кардиология. \"При този тип операции пациентите са в пълно съзнание, за да могат да коментират състоянието си с лекарите. А упойката, която се поставя, е по-малко и от дозата за вадене на зъб\", обясни д-р Валери Гелев, председател на Българското дружество по интервенционална кардиология. \"Това е един от най-добрите методи за обучение, защото в нашата професия 50% от успеха е плод на работа, 40% на гледане и останалото се дължи на четене\", каза д-р Гелев, който е и шеф на Кардиологично отделение в Токуда Болница София, част от групата на Аджибадем Сити клиник. Над 300 медици от България и света обсъждаха новостите в света на инвазивното лечение на сърдечносъдови заболявания по време на VIII-я конгрес на Българското дружество по интервенционална кардиология. Сред чуждестранните лектори са проф. Ив Лувар (Болница „Клод Галиен\", гр. Куинси-Су-Сенар, Франция), д-р Тиери Льофевър (Институт „Жак Картие\", гр. Маси, Франция), проф. Хайм Даненберг (директор на Израелски Университетски медицински център „Хадаш\", Йерусалим, Израел), проф. Джордж Сианос (Университетска болница Солун, Гърция), проф. Нараянсвами Срийрам (детски кардиолог и електрофизиолог, Университетска болница Кьолн, Германия), д-р Горан Оливекрона (Университетска болница „Скейн\", гр. Лунд, Швеция). От българските специалисти присъстват д-р Васил Велчев, доц. д-р Добрин Василев, доц. д-р Пламен Гацов, проф. д-р Диана Трендафилова, проф. д-р Юлия Джоргова. \"Форумът и тази година е на международно ниво - както като представителност на делегатите, така и като споделени постижения в областта\", каза доц. Кирил Карамфилов – член на УС на Дружеството на кардиолозите в България. На конгреса бяха представени и обсъдени всички най-нови решения в областта на инвазивната кардиология. Съвременните световни и европейски препоръки включват все повече минималноинвазивното интервенционално лечение като стандарт и при заболявания, лекувани до този момент препоръчително с отворена хирургия - стволови стенози, структурни и клапни заболявания, сложни коронарни запушвания и др. \"Все още за нас са предизвикателство клапните заболявания. Това са скъпо струващи методи, но съм сигурен, че най-много до 10 години инвазивната кардиология ще се занимава по равно с лечение на коронарни артерии и на структурни заболявания\", каза д-р Гелев. \"Българските специалисти са на международно ниво\", призна проф. Джордж Сианос, който често идва у нас. Той разказа, че преди е бил заедно с д-р Гелев на световна конференция в Денвър, САЩ. \"Мога да ви уверя, че това, което беше представено като постижиния там, видях приложено от българските лекари в катеризационните днес тук\", допълни проф. Сианос. Д-р Гелев припомни, че тази година се навършват 40 години от първата направена ангиопластика и 15 години от поставянето на клапа по ендоваскуларен път. \"За тези години е направено страшно много в сферата на инвазивната кардиология, а бъдещето е в усъвършенстването на наличните методи за лечение на заболявания на сърцето, което беше обект на този форум\", заключи д-р Гелев.", "date": "2017.11.12", "title": "РЕКОРД! Оперираха едновременно десет сърца у нас по най-модерни световни методи"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%8A%D0%B2%D0%B5%D0%B4%D0%B5%D0%BD%D0%B0-%D0%B5-%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D0%BF%D0%BE%D0%BC%D0%B5%D0%BD%D0%B0%D1%82%D0%B5%D0%BB%D0%BD%D0%B0-%D1%86%D0%B5%D1%80%D0%B5-news704211.html", "text": "Въвежда се временна организация на движението за провеждането на възпоменателна церемония, съобщиха от пресцентъра на Столична община, цитирани от Фокус. Събитието ще се проведе на Централни гробища. Във връзка с това се забранява престоят и паркирането на пътни превозни средства по ул. “Каменоделска“ между ул. “Първа българска армия“ и ул. “Кожарска“, с изключение на автомобилите на гостите, поканени на отбелязването на Деня на загиналите във войните. СДВР осигурява охрана на мероприятието и постове за контрол и регулиране на движението.", "date": "2017.11.12", "title": "Важно! Въведена е временна организация на движението за провеждането на възпоменателна церемония на Централните гробища в столицата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D1%81-%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0%D0%B9-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B8%D0%BD%D0%B4%D0%B8%D0%B9%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%89%D0%B5-%D0%BA-news704225.html", "text": "Индийска компания е най-вероятният нов собственик на ЧЕЗ. Това заяви в ефира на предаването „Събуди се“ на Нова телевизия министърът на енергетиката Теменужка Петкова. „Щом чешките медии са го обявили, най-вероятно наистина индийска компания ще купи ЧЕЗ – коментира тя. – Чешката държава ще избере купувач и те ще бъдат съобразени с българската държава. Това е процедурата. Ще бъде направена щателна проверка. Ако те отговарят на критериите, ще одобрим продажбата\". Теменужка Петкова бе категорична, че за момента официална информация по въпроса не е пристигала. Вече стана ясно, че от чешката компания ЧЕЗ водят финални преговори с един избран кандидат, който да купи активите ѝ в България. Според медиите, става дума за индийската фирма „Фючър енерджи”, която е предложила най-висока цена. За момента от ЧЕЗ няма официален коментар на тази информация, а официалната ѝ позиция е, че преговори се водят с няколко потенциални купувачи", "date": "2017.11.12", "title": "ЕКСКЛУЗИВНО! Министърът на енергетиката с гореща новина: Най-вероятно индийска компания ще купи ЧЕЗ   "}
{"url": "http://pik.bg/%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BF%D0%BE%D0%BB%D1%83%D1%87%D0%B8%D1%85%D0%B0-%D1%88%D0%B0%D0%BD%D1%81-%D0%B7%D0%B0-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%BB%D0%B5%D1%87%D0%B5%D0%BD%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news704165.html", "text": "Десет пациенти в три болници в Пловдив и Стара Загора получиха шанса да се лекуват чрез най-иновативните миниинвазивни сърдечносъдови интервенции, приложени от водещи специалисти от България и света. Това се случи на VIII-я конгрес на Българското дружество по интервенционална кардиология (БДИК), провел се в Пловдив. Манипулациите, извършени в УМБАЛ Св. Георги, УМБАЛ Пълмед Пловдив и Болница Тракия - Стара Загора, бяха излъчвани на живо на кардиологичния конгрес, а напътствия и дискусии относно хода на процедурите получаваха от едни от най-добрите инвазивни кардиолози в света. \"Това е един от най-добрите методи за обучение, защото в нашата професия 50% от успеха е плод на работа, 40% на гледане и останалото се дължи на четене\", споделя д-р Валери Гелев - председател на БДИК. Над 300 медици от България и света обсъждаха новостите в света на инвазивното лечение на сърдечносъдови заболявания. \"Конгресът и тази година е на международно ниво както като представителност на делегатите, така и като споделени постижения в областта\", коментира доц. Кирил Карамфилов - член на УС на Дружеството на кардиолозите в България. На конгреса бяха представени и обсъдени всички най-нови решения в областта, включително съвременните световни и европейски препоръки, които включват все повече минималноинвазивното интервенционално лечение като стандарт и при заболявания, които до този момент са лекувани препоръчително с отворена хирургия - стволови стенози, структурни и клапни заболявания, сложни коронарни запушвания и др. \"Все още за нас са предизвикателство клапните заболявания. Това са скъпо струващи методи, но съм сигурен че най-много до 10 години инвазивната кардиология ще се занимава по равно с лечение на коронарни артерии и на структурни заболявания\", споделя д-р Гелев. Проф. Джордж Сианос - един от чуждите лектори сподели, че поредното му идване в България е потвърдило мнението му, че българските специалисти са на международно ниво. \"Преди седмица аз и д-р Гелев бяхме на едно от най-значимите събития в областта в Денвър, САЩ, и мога да ви уверя, че това, което беше представено като постижения там, видях приложено от българските лекари в катеризационните днес тук.\", допълва Проф. Сианос. Д-р Гелев припомня, че тази година се навършват 40 години от първата направена ангиопластика и 15 години от поставянето на клапа по ендоваскуларен път. \"За тези години е направено страшно много в сферата на инвазивната кардиология, а бъдещето е в усъвършенстването на наличните методи за лечение на заболявания на сърцето, което беше обект на този форум\", заключи д-р Гелев.", "date": "2017.11.12", "title": "Пациенти получиха шанс за иновативно кардиологично лечение в Пловдив и Стара Загора"}
{"url": "http://pik.bg/%D1%80%D0%B0%D0%B9%D1%8A%D0%BD%D0%B5%D1%8A%D1%80-%D0%BD%D0%B0%D0%B5%D0%BC%D0%B0-%D0%BE%D1%89%D0%B5-%D0%BF%D0%B8%D0%BB%D0%BE%D1%82%D0%B8-%D0%B2%D1%8A%D0%BF%D1%80%D0%B5%D0%BA%D0%B8-%D0%BC%D0%B0%D1%81%D0%BE%D0%B2%D0%B0%D1%82%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%BF%D0%BE%D0%BB%D0%B5%D1%82%D0%B8-news704193.html", "text": "Авиокомпанията „Райънеър” ще увеличи броя на пряко наетите пилоти и ще назначи още персонал по силата на нова програма за подобряване на мениджмънта. Това се посочва в документ, достъп до който е получила Агенция „Ройтерс”, съобщава БТА. През септември превозвачът отмени 20 000 полета за периода до края на март 2018 г., твърдейки, че мярката се предприема заради проблеми с графиците за отпуски и дежурства. Тогава от компанията заявиха, че не са останали достатъчно пилоти на разположение, за да се лети без големи закъснения. Раздадени бяха компенсации, след като 700 000 клиенти бяха засегнати от анулирането на полетите. „Райънеър” , най-голямата по брой на пътниците авиокомпания в Европа, обеща на летците да подобри заплащането и условията им на труд. До петък близо 20 от общо 86 центъра на компанията са гласували в подкрепа на сделката за заплатите. Редица обекти, включително най-големият център на лондонското летище \"Станстед\", обаче са отхвърлили офертата на работодателя. Някои пилоти използват септемврийските проблеми, за да оказват натиск за още по-добри условия и създаване на общоевропейски представителен орган, тъй като авиокомпанията не признава синдикатите. Според новата управленска програма през ноември ще бъдат предложени договори на 180 втори пилоти, а през декември - на още 300. Компанията посочва също, че тази година е наела 1040 летци, като новоназначените са получили по-добро възнаграждение. Очаква се до март на работа да бъдат взети още 400 души.", "date": "2017.11.12", "title": "\"Райънеър\" наема още пилоти въпреки масовата отмяна на полети"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D1%83%D0%B4%D0%B0%D1%80%D0%B8-%D1%80%D0%B0%D0%BC%D0%BE-%D0%BD%D0%B0-%D0%BB%D0%B8%D0%B2%D0%B0%D0%BD-news704143.html", "text": "От Белия дом призоваха в събота за уважение на ливанския суверенитет и независимост, съобщава радио Voice of America. В съобщението на Вашингтом, се казва, че „всички страни“ трябва да „уважават суверенитета, независимостта“ и Конституцията на Ливан.\" В изявлението също така се отхвърлят „всички опити“, били те вътрешни или външни, за подриване на стабилността на ливанските управляващи институции или на страната като цяло. Изявлението на САЩ идва в момент на криза за Ливан, след като по-рано премиерът на страната Саад Харири обяви пред медии в Саудитска Арабия, че смята да си подаде оставката заради заплахи срещу неговия живот и иранската „хватка“ над региона. Министър-председателят обаче все още не се е завърнал в Бейрут, близо седмица след като направи изненадващото си изявление.", "date": "2017.11.12", "title": "Белият дом удари рамо на Ливан"}
{"url": "http://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-news704150.html", "text": "Еврокомисарят по разширяването похвали Македония и Албания, че са на прав път в процеса на евроинтеграция. В същото време Йоханес Хан се въздържа да обвързва с конкретен график присъединяването им към Европейския съюз, предадоха световните агенции. Председателят на Европейската комисия Жан-Клод Юнкер посочи 2025 г. като възможна дата за присъединяването им, но Хан коментира, че никоя държава няма гаранции, че ще се присъедини дотогава. Според Хан ако се определи конкретен срок е възможно страните от Западните Балкани да не се справят. Хан спомена подобряването на климата между Македония и Гърция, който по думите му открива възможности през следващите месеци за евентуално прекратяване на гръцката блокада по спора за името на Македония.", "date": "2017.11.12", "title": "Йоханес Хан похвали Македония и Албания"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B7%D0%B0%D0%B3%D1%80%D1%8F-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D0%B0%D1%81%D1%82%D1%8A%D1%80%D1%81-news704161.html", "text": "Григор Димитров днес проведе двучасова тренировка с победителя от последния Мастърс турнир за годината Джак Сок. Американецът изненадващо триумфира в Париж и с това си спечели последното място за Финалите на ATP в Лондон. Вчера Димитров тренира три часа, като накрая игра с първата резерва в Лондон - испанеца Пабло Кареньо Буста, предава Спортал.бг. Най-добрият български тенисист и Сок ще дебютират на турнира на най-добрите осем за годината. Григор започва участието си в понеделник с мач срещу Доминик Тийм, а американецът ще играе в първия двубой на турнира, като утре ще се изправи срещу Роджър Федерер. Джак няма спечелен сет срещу швейцареца в трите мача между двамата.", "date": "2017.11.12", "title": "Григор загря за финала в Лондон с победителя от последния Мастърс"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D1%81%D1%8A%D0%B2%D0%B5%D1%82%D0%B2%D0%B0-%D1%8F%D0%BF%D0%BE%D0%BD%D0%B8%D1%8F-%D0%BA%D0%B0%D0%BA-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-news704147.html", "text": "Китайският президент Си Дзинпин на среща с японския премиер Шиндзо Абе призовава Токио да \"предприеме практически стъпки за подобряване на отношенията с Китай\". Китайската информационната агенция \"Синхуа\", цитирана от ТАСС съобщава, че двамата са разговаряли в Данан, Виетнам. Си Дзинпин също така призова президента на Република Корея Мун Дже Ин, да продължи диалога с КНДР. Припомнаме, Южна Корея се присъедини към три американски самолетоносача за участие в съвместни бойни учения от 11 до 14 ноември, като военноморските кораби на Южна Корея ще участват в игрите до източното крайбрежие на страната. Япония също съобщи, че ще изпратят единия от двата си големи хеликоптероносача и други два кораба на ученията. Японските кораби \"Исе\", \"Иназума\" и \"Макинами\" ще участват в игрите с американските самолетоносачи, поясниха от японската армия На трите американски самолетоносача има общо около 200 бойни самолета.", "date": "2017.11.12", "title": "Президентът на Китай съветва Япония как двете страни да подобрят отношенията си"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news704178.html", "text": "Турският президентът Ердоган заявява, че идеите за \"умерен\" и \"неумерен\" ислям, са изобретени от Запада, за да \"отслабят\" вярата, съобщават иранската агенция ABNA и Daily News. Говорейки на голяма инвестиционна конференция в Рияд на 24 октомври, саудитският принц Мохамед бин Салман обещава да върне Саудитска Арабия към \"умерен ислям\". Ердоган коментира по време на конференция за предприемачество на жените на Организацията за ислямско сътрудничество (ОИК) в президентския дворец в Анкара, че саудитският принц не притежава ислямската вяра. \"Терминът \"умерен ислям\" се използва отново. Патентът за \"умерения ислям\" принадлежи на Запада. Няма \"умерен\" или \"неумерен\", ислямът е един, а целта на тези термини е да отслабят исляма\", коментира Ердоган. \"Те (саудитците) казват, че ще се върнат към умерения ислям, но те все още не дават на жените правото да управляват автомобил. Има ли такова нещо в исляма? Предполагам, че ще им дадат това право, когато се обърнат към умерения\", допълва саркастично Ердоган, цитиран от ABNA. Бин Салман е посочен за първи наследник на саудитския трон от баща му, крал Салман бин Абдулазис Ал Сауд през юни. Оттогава той участва в редица икономически и социални проекти, които представя като реформаторски. Тези проекти се разглеждат по-скоро като консолидиране на личната власт и по-малко като осъществяване на реална промяна в страната.", "date": "2017.11.12", "title": "Ердоган разкритикува Саудитска Арабия"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D0%B8-%D0%BB%D0%B8%D1%8A%D0%BC-%D1%85%D0%B5%D0%BC%D1%81%D1%83%D1%8A%D1%80%D1%82-%D1%81-%D0%B1%D1%80%D0%B0%D1%87%D0%BD%D0%B8-%D1%85%D0%B0%D0%BB%D0%BA%D0%B8-news704152.html", "text": "Майли Сайръс и Лиъм Хемсуърт отдавна са двойка и често обясняват, че се чувстват достатъчно щастливи така, за да не предприемат по-сериозни стъпки един към друг, като сватба, например. Оказа се обаче, че двамата вече тайно са се венчали. Влюбените прекарват всяка свободна минута заедно и не крият чувствата си един към друг. Слуховете тръгват от факта, че фотографи са уловили двамата да носят брачни халки, пише OK Magazine. По-рано Life&Style писа, че Майли и Лиъм са се оженили тайно, а церемонията се състояла още през януари. Източници на изданието разкриват: „Те тайно се ожениха в дома им в Малибу. Това бе много психеделичен и безумно весел празник. Именно такова събитие би организирала Майли, всичко бе абсолютно в неин стил.“ Майли и Лиъм се срещнаха на снимачната площадка на „Последната песен“. През 2012 г. двамата обявиха, че ще се женят, но сватба така и не се състоя. Двамата се разделиха и предпочетоха да не коментират случилото се, но сега са отново заедно.", "date": "2017.11.12", "title": "Сензация! Изловиха Майли Сайръс и Лиъм Хемсуърт с брачни халки"}
{"url": "http://pik.bg/%D1%82%D0%B0%D0%BF%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%BE%D0%B2%D0%B0-%D0%BA%D0%BE%D0%BB%D0%BE%D0%BD%D0%B0-%D0%BE%D1%82-%D1%82%D0%B8%D1%80%D0%BE%D0%B2%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%B3%D0%BA%D0%BF%D0%BF-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news704200.html", "text": "пресцентъра на ГД „Гранична полиция” На българо-турската граница на ГКПП „Капитан Андреево” се е образувала 7 км колона от товарни автомобили на изход, на ГКПП „Лесово” – колоната от товарни автомобили е 3 км на изход от страната. Това съобщиха от . На българо-румънската граница трафикът е нормален, на ГКПП „Дунав мост” – Видин има 1,5 км колона от товарни автомобили на изход от страната. На българо-гръцката граница трафикът е нормален на всички гранични контролно-пропускателни пунктове. В района на мост Бистрица поради ремонтни дейности гръцките власти са затворили една от двете изходни ленти. Движението на излизане от страната е затруднено за всички видове превозни средства. На българо-сръбската и българо-македонската граница трафикът е нормален на всички гранични контролно-пропускателни пунктове.", "date": "2017.11.12", "title": "ТАПА! Километрова колона от тирове блокира ГКПП \"Капитан Андреево\""}
{"url": "http://pik.bg/%D1%83%D1%87%D0%B5%D0%BD%D0%B8-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B8%D0%B5-%D0%B8%D0%B7%D0%BC%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-%D0%B1%D0%B8%D0%BB%D0%BE-%D1%81%D0%BB%D1%83%D1%87%D0%B0%D0%B9%D0%BD%D0%BE-news704131.html", "text": "Японски учени стигнаха до заключението, че изчезването на динозаврите от лицето на нашата планета е станало случайно, съобщи Лента, цитирана от БТА. Резултатите от изследването им сочат, че след като астероид се блъснал в богат на природни изкопаеми район на Земята, са били изхвърлени въглеводороди в атмосферата и глобалните климатични промени са се усилили. Динозаврите са измрели преди около 66 милиона години най-вероятно в резултат на падането на астероид с диаметър 9 км. Небесното тяло паднало на днешната територия на Мексико и това довело до образуването на кратера Чиксулуб, чийто диаметър е около 180 км. За масовото изчезване на гигантските влечуги допринесло глобално застудяване, предизвикано от попадането на голямо количество прах и сажди в атмосферата. С помощта на компютърно моделиране учените изяснили, че до измиране на динозаврите е можело да се стигне единствено ако в атмосферата са изхвърлени 230-2300 тераграма сажди. Необходимото за целта количество полезни изкопаеми било характерно за едва 13 процента от земната повърхност. Резултатите от изследването са публикувани в Scientific Reports.", "date": "2017.11.12", "title": "Учени с изненадващо заключение: Измирането на динозаврите било случайно"}
{"url": "http://pik.bg/%D0%BD%D0%B0%D0%B9-%D0%BD%D0%B5%D0%B4%D0%BE%D0%BD%D0%BE%D1%81%D0%B5%D0%BD%D0%BE%D1%82%D0%BE-%D0%B1%D0%B5%D0%B1%D0%B5-%D0%B2-%D1%81%D0%B2%D0%B5%D1%82%D0%B0-%D0%BD%D0%B0%D0%B2%D1%8A%D1%80%D1%88%D0%B8-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news704145.html", "text": "Момиченце, което оцелява, въпреки че се ражда в 22-ата седмица от бременността на майка си, навърши три години, съобщават CNN и БТА. Детето е с нормални двигателни и когнитивни умения. Майката Кортни Стенсръд ражда преждевременно заради бактериална инфекция. Дъщеричката й се появява на бял свят в детска болница в Сан Антонио, Тексас. Неонатологът Кашиф Ахмад информира родителите за нищожните шансове на бебето им, но те пожелават да се направи всичко възможно за спасяването на живота й. \"Макар че нямаше причина да мислим, че бебето ще оцелее, аз реших да започна енергична реанимация. Започнахме да я затопляме, заслушахме се и изненадващо чухме сърцето й. Започнахме да й подаваме кислород и много бързо пулсът й започна да се ускорява. Цветът й от син бавно ставаше розов, тя започна да се движи, а след няколко минути и да диша\", спомня си д-р Ахмад. Миниатюрното бебе било дълго 26 см и тежало едва 410 гр. Родителите й я снимали с венчалните си пръстени, поставени на ръчичките й като гривни. Момиченцето било на апаратно дишане в продължение на 56 дни. От болницата я изписали цели 126 дни след раждането. Въпреки трудното начало, на две години детето било напълно нормално от когнитивна и двигателна гледна точка. Износените деца се раждат около 40 седмици след зачеването си. Ако бебето се появи преди 37-ата седмица от бременността, се води преждевременно родено. Шансът за оцеляване на бебе на 23 седмици е едва 4,5%.", "date": "2017.11.12", "title": "Най-недоносеното бебе в света навърши три години (СНИМКА)"}
{"url": "http://pik.bg/%D0%BE%D0%BE%D0%BD-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BC%D0%B8%D1%81%D0%B8%D1%8F-%D0%B2-%D0%B1%D0%BE%D1%81%D0%BD%D0%B0-news704148.html", "text": "Военната мисия на Европейския съюз (ЕУФОР) остава в Босна и Херцеговина с пълен мандат, тъй като ситуацията в региона продължава да представлява заплаха за международния мир. Това се казва в резолюция на Съвета за сигурност на ООН, цитирана от БГНЕС. Така мандатът на мисията е удължен с още 12 месеца. „Резолюцията упълномощава държавите-членки на ООН да предприемат всички мерки по искане на ЕУФОР или Генералния щаб на НАТО и да подпомагат изпълнението на тяхната мисия. Признава се правото за предприемане на действия за защита от атаки“, пише още в документа, подкрепен от 15 членове на Съвета за сигурност. В него се посочва още, че на всички членки се дава разрешение, в съответствие с Дейтънското мирно споразумение, да гарантират изпълнението на договора с равното третиране на всички страни. Все пак се изтъква, че макар регионът да остава заплаха за международния мир, Босна и Херцеговина е стабилна и местните власти са показали способност за справяне с рисковете за сигурността.", "date": "2017.11.12", "title": "ООН с важна новина за военната мисия в Босна"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D1%87%D0%B8%D1%87%D0%BE-%D1%82%D0%BE%D1%82%D0%BE-%D0%B2%D0%B8-%D1%84%D0%B0%D0%BD%D0%B0-%D0%B7%D0%B0-%D0%BA*%D1%80%D0%BE-%D0%B8%D0%BB%D0%B8-%D0%BA%D0%B0%D0%BA-%D1%86%D1%8F%D0%BB%D0%BE-%D0%B5%D0%B4%D0%BD%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%BE%D1%82-%D0%BF%D0%B5%D1%82%D1%8A%D0%BA-%D0%BC%D0%B5%D1%87%D1%82%D0%B0%D0%B5-%D0%B4%D0%B0-%D0%B1-news704103.html", "text": "Честито на всички българи, родители на деца между 10 и 16 години! Симпатягата, който рапира този връх в творчеството на съвременните поети, ви фана за к*ро! Не разбирате метафората ли? Ще ви стане ясно или не, по-скоро ще ви причернее пред очите, когато идния месец мобилните оператори таксуват потреблението на изпратените есемеси с добавена стойност, с които вашите деца си избраха любима риалити звезда - чичо им Тото от \"Скандау\". Приблизително в горния възрастов диапазон се вмъква аудиторията, която навъртя огромен процент от смс-приходите за \"ВИП Брадър\". Финалната битка между поколенията, в която продуцентите изправиха един срещу друг Йонислав Йотов-Тото и Маргарита Хранова, бе с предизвестен край. Това най-силно пролича на видео чатовете на съквартирантите с техните фенове - нали не вярвате, че 12-13-годишните еуфорични пубери, които опищяха ефира, знаят коя е Марги Хранова? Сред феновете нямаше нито един над 30 години. Просто защото интелигентната или що годе схватливата част от обществото е наясно, че \"ВИП\", \"Биг\" и другите производни на Брадър, представлява чисто и просто една могъща машина. Машина, която чрез манипулиране на общественото мнение промива мозъците на населението и има немалка заслуга Гордата стара планина, Дунав, Тракия и Пирина от \"Мила Родино\" да потънат в забвение за сметка на Кама Сутра, мафия, наркотици и фани к*ро. С последното победителят във \"ВИП Брадър\" следва да бъде въздигнат до герой в общонационалното съзнание, да служи като пример за подражание и главен възпитател на ценности. Ето защо донякъде участието на Марги Хранова на финала може да бъде изтълкувано и като гавра с един от вечните символи на поп сцената. Нали ви е ясно колко нищожен е процентът, непълнолетните смс-спонсори на формата да са изпратили Хранова на финал?! Марги бе спусната на финал - от продуцентска куртоазия към таланта й, към истински звездния й статус, доказван десетилетия наред и към творчеството й, римувано с далеч по-стойностни слова от \"гуру - к*ро\" и \"Спароу - Джаро\". Как ли се е почувствала милата Маргарита, когато едно зомбирано с фалшиви ценности поколение избира да поеме пътя на пошлостта и разврата? Поколение, което припознава себе си в герой, неуспял да се справи с въпроси от матурата за 4-ти клас, герой, който парадира със спечелените с фани к*ро лесни пачки - суми, които обикновеният българин, който се гърби от сутрин до мрак, не изкарва и за цяла година. Е, Тото даде на децата зрелище! След години, когато вместо от инженери, лекари и учители България се превърне в нацията на рапърите, не се учудвайте! Този модел на поведение действа. Колко лесно и доходоносно е да бъдеш рапър...", "date": "2017.11.12", "title": "ЧЕСТИТО, БЪЛГАРИ! Чичо Тото ви фана за к*ро! Или как цяло едно поколение от петък мечтае да бъде рапър"}
{"url": "http://pik.bg/%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B1%D0%B5%D0%BA%D1%8A%D0%BC-%D1%81%D0%B2%D0%B0%D0%BB%D0%B8-%D1%82%D0%BE%D0%BA%D1%87%D0%B5%D1%82%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news704133.html", "text": "Виктория Бекъм, която веднъж сподели, че не може дори да се концентрира на ниски обувки, оставя настрана своят емблематичен стил, за да зарадва феновете с една меко казано нестандартна колаборация. Британската дизайнерка обяви официално партньорство с Reebok в своя личен профил в Instagram. Тя пусна снимка и видео, където е заснета да носи спортни дрехи и иконичните спортни маратонки „Club C“. „Изключително развълнувана съм да се впусна в това партньорство, изградено на споделени ценности“, написа Виктория Бекъм. „Като марка, ние си партнираме не само с влиятелни жени, но и с дами, които действително искат да променят света“, споделиха от бранда. „Няма по-добро олицетворение на това от Виктория.“, добавят те.", "date": "2017.11.12", "title": "Момент за историята! Виктория Бекъм свали токчетата (СНИМКА)"}
{"url": "http://pik.bg/%D0%B6%D0%B8%D0%B2%D0%BE%D1%82-%D0%BD%D0%B0-%D1%80%D1%8A%D0%B1%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%B8%D1%8F%D1%82-%D0%B7%D0%B2%D1%8F%D1%80-%D1%81%D1%82%D1%80%D0%B0%D1%82%D0%B8%D0%BC%D0%B8%D1%80-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B7%D0%B0-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%B8%D1%82%D0%B5-%D1%81%D0%B8-%D1%81%D0%B5%D0%BB%D1%84%D0%B8%D1%82%D0%B0-%D0%B8-%D0%B0%D0%B4%D1%80%D0%B5%D0%BD%D0%B0%D0%BB%D0%B8%D0%BD%D0%B0-news704048.html", "text": "Българинът Стратимир Георгиев е финансов анализатор, но бързо стана изключително популярен в социалните мрежи с ексремните си селфита. Селфито му на прозореца на пътуващ влак шокира не само БДЖ. 24-годишният любител на живота на ръба, по-известен като Балканския звяр, говори от Канада пред сутрешния блок на Нова телевизия за това колко опасна може да бъде манията сред децата. За това, защо наистина го прави. „Кадърът със селфито на прозореца на влака бе планиран няколко седмици преди това – разказва Георгиев. – Още преди да се кача на влака знаех кога и къде ще направя този кадър. Гледам всичко да е добре обмислено. Много рядко правя спонтанни неща“. Той добавя, че все още не е достигнал нивото да има постоянен доход от екстремните си снимки. „От време на време работя за някои фирми, които ми плащат за конкретни карди\", уточнява Георгиев. Става дума за кадри, на които е с дрехи на конкретна фирма или похапва сандич от верига за бързо хранене в екстремна обстановка. Стратимир смята, че вероятно би могло да е възможно един ден да може да се издържа само от това. „Чета коментарите под селфитата ми и наистина много се забавлявам – признава Георгиев. – Страх ме е от това, което правя. Но, явно, нивото на страха ми е много по-малко от това, на други хора. Достатъчно е да ми вдигне адреналина, когато съм на някой ръб на висока сграда. Вече съм спокоен. Първият път ми се зави свят“. Той добавя, че близките му в началото не са били особено доволни от това, което прави. Стратимир говори и за манията сред младежите за търсенето на екстремното преживяване. „Не съм аз човекът, който трябва да възпитава тези деца – казва той.-  Ако един родител трябва да се притеснява, че един тийнейджър може да повтори това, което аз правя, това означава, че тези родители трябва да се притесняват изобщо за влиянието на интернет върху това дете. Може да видят тези деца много каскади и във филмите.Със сигурност, ако разбера, че някой е пострадал, вдъхновен от мои кадри, ще се почувствам много зле. Факт е, че опасното винаги е било магнит за поле за изява за децата, но досега са имали малко поле за изява.Социалните мрежи промениха нещата“. Той посъветва родителите да обръщат повече внимание на децата си и да общуват с тях. „Имам мото, което винаги си повтарям. Че всяко нещо, което се прави, може да се направи по разумен и по глупав начин. Ако нещо не може да се направи по разумния начин, просто не го правя“, казва още Стратимир Георгиев.", "date": "2017.11.12", "title": "Живот на ръба! Балкансият звяр Стратимир Георгиев за екстремните си селфита и адреналина"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BF%D0%BE%D0%B8%D0%B3%D1%80%D0%B0%D0%B9%D1%82%D0%B5-%D1%81%D0%B8-%D1%81-%D1%82%D0%B5%D0%B7%D0%B8-4-%D0%BD%D0%B5%D0%B3%D0%BE%D0%B2%D0%B8-%D0%BE%D0%B1%D0%BB%D0%B0%D1%81%D1%82%D0%B8-news704134.html", "text": "Много жени смятат, че има само едно място, на което мъжът трябва да бъде докосван, за да се възбуди, но това не е точно така. За да се възпламени страстта още по-силно, ето кои са местата, на които да докосвате вашата половинка. 1. Лицето му Според китайската медицина, Ян е вид мъжка енергия, която от години се свързва с мъжкото сексуално желание, а върху мъжкото лице се намират повечето нейни канали. Може да предразположите партньора си, като нежно придвижите пръсти по лицето му. Започнете с леко притискане на слепоочията, за да освободите натрупаното напрежение, след което продължете към бузите и устните. Ще забележите незабавна промяна в настроението му. 2. Обърнете внимание на врата Вратът е следващата област, която трябва да проучите. В областта на врата и шията се намира и щитовидната жлеза, която се стимулира при нежни ласки. Тя е отговорна за метаболизма и за сексуалното му желание. Може да започнете да обгрижвате областта с пръсти, след което да продължите с устни. 3. Поиграйте си с ушите му Ушите са зона, която има множество нервни окончания, така че всеки път, когато докосвате ухото му, той ще загуби ума и дума от удоволствие. За да стимулирате нервните окончания там, може да използвате цялото си въображение, като го докосвате с език, зъби или просто с пръстите. 4. Не пропускайте гръбнака Кръстът му може да бъде добър начин да го възбудите. Разтривайте с пръстите си областта точно над бедрената кост. Това ще затопли кожата му и ще го отпусне. След това се насочете внимателно към гръбначния стълб, докато упражнявате натиск. Можете също да примамвате сетивата му, като го гъделичкате с косата си.", "date": "2017.11.12", "title": "САМО ЗА ЖЕНИ: Поиграйте си с тези 4 негови области"}
{"url": "http://pik.bg/%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BC%D0%B0%D1%89%D0%B0%D0%B1%D0%BD%D0%BE-%D0%B2%D0%BE%D0%B5%D0%BD%D0%BD%D0%BE-%D1%83%D1%87%D0%B5%D0%BD%D0%B8%D0%B5-news704142.html", "text": "Военноморските сили на Южна Корея и Съединените щати започнаха мащабни съвместни маневри край Корейския полуостров. В тях за първи път участват три американски атомни самолетоносача, съобщиха от южнокорейската армия. Освен тях в ученията ще участват още 11 американски кораба със системи за противоракетна отбрана, а от южнокорейска страна участват три линейни кораба и четири фрегати. Целта на ученията, които ще продължат четири дни, е „демонстрация на сила за възпиране” на Северна Корея, посочват от южнокорейските военни. Междувременно Пхенян отправи поредните заплахи към американския президент Доналд Тръмп, който е на обиколка на азиатския континент. „По време на тази обиколка Тръмп се моли да избухне война на Корейския полуостров и показа лицето си на унищожител на световния мир и стабилност”, посочват от Пхенян. Междувременно лидерите на Япония и Китай се договориха да засилят сътрудничеството си по отношение на корейската криза. Шиндзо Абе и Си Дзинпин разговаряха в кулоарите на срещата на върха на АТИС във Виетнам. Двамата са се споразумели също да засилят комуникациите между армиите на страните си, както и да проведат тристранна среща с Южна Корея в най-скоро време.", "date": "2017.11.12", "title": "САЩ и Южна Корея започват мащабно военно учение"}
{"url": "http://pik.bg/%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BA%D0%B0%D0%BD%D0%B0%D0%B4%D0%B0-%D0%B2%D1%8A%D0%B2%D0%B5%D0%B6%D0%B4%D0%B0-%D0%B4%D0%B0%D0%BD%D1%8A%D0%BA-%D0%B2%D1%8A%D1%80%D1%85%D1%83-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-news704182.html", "text": "Канада планира да въведе данък върху марихуаната. Леката дрога става легална в страната от лятото на 2018 г. Федералното правителство обяви, че смята да въведе такса от един канадски долар на грам или 10% от крайната цена, в зависимост от това коя сума е по-голяма. Експерти твърдят, че данъкът може да вкара над 1 млрд. долара в хазната. Пазарите реагираха на тази новина и акциите на компаниите, които отсега планират да отглеждат марихуана, се покачиха значително. Засега отпор идва от провинциите на Канада, които искат да взимат повече от 50-те процента, които им се полагат според плана на федералното правителство.", "date": "2017.11.12", "title": "Предложение: Канада въвежда данък върху марихуаната"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D1%85%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D1%81-%D0%B4%D0%B2%D1%83%D0%BC%D0%B8%D0%BD%D1%83%D1%82%D0%BD%D0%BE-%D0%BC%D1%8A%D0%BB%D1%87%D0%B0%D0%BD%D0%B8%D0%B5-news704158.html", "text": "Великобритания отбеляза с двуминутно мълчание Деня на примирието, с което през 1918 г. се слага край на Първата световна война, предаде ДПА. Военни и политици, носещи червени макове - символ на загиналите през войната, се присъединиха към ветерани и други членове на обществото пред военния мемориал Кенотаф, разположен близо до парламента и основните правителствени сгради. Двуминутното мълчание започна в 11 часа по Гринуич след 11 удара на часовника Биг Бен, разположен в часовниковата кула на парламента. Подобни церемонии се състояха в Уестминстърското абатство и в Плимут, Брайтън и други градове. На 11 ноември 1918 Франция, Великобритания и Германия, подписват Компиенското примирие, което слага край на Първата световна война. В неделята след 11 ноември Великобритания по традиция отбелязва Деня в памет на загиналите във войните. Тази година 91-годишната кралица Елизабет Втора ще наблюдава церемонията от балкона. Вместо нея венецът на мемориала ще положи синът й принц Чарлз. Над 1 милиона британски военни загиват през съвременните войни, включително близо 900 хиляди през Първата световна война.", "date": "2017.11.12", "title": "Във Великобритания отбелязаха Деня на примирието с двуминутно мълчание"}
{"url": "http://pik.bg/%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%BD%D1%8F%D0%BA%D0%BE%D0%B8-%D0%BE%D1%82-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B4%D0%BE-%D0%B9%D0%B5%D0%BC%D0%B5%D0%BD-news704191.html", "text": "Водената от Саудитска Арабия коалиция ще разреши възобновяването на полети до някои летища в Йемен. Става въпрос за тези в Аден и Сеиюн. Те ще бъдат отворени от неделя. В сряда бе отворено пристанище в Аден. Това са съобщили от йеменското правителство. Припомняме, на 4 ноември саудитската противовъздушна отбрана прихвана ракета, изстреляна срещу столицата Рияд от територията на Йемен от хусите. Саудитска Арабия заяви, че това е акт на агресия от страна на Иран, като обвини Техеран, че доставя ракети на йеменските бунтовници. Саудитците затвориха въздушното пространство и границите на Йемен. Това обаче блокира достъпа на милиони нуждаещи се до хуманитарната помощ.", "date": "2017.11.12", "title": "Възобновяват някои от полетите до Йемен"}
{"url": "http://pik.bg/%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%84%D0%BE%D0%BB%D0%BA%D0%B0-%D0%B0%D0%BB%D0%B8%D1%81%D0%B8%D1%8F-%D0%B1%D0%B8%D0%BB%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%88%D0%B8%D0%B5%D0%BB%D0%B0-%D0%B1%D0%B5%D0%BB%D1%8C%D0%BE-news703742.html", "text": "Ярък пример за това е който преди да изпее с цвят е продавал мартеници в подлеза на . Студентът от консерваторията ходел със скъсани обувки и заработвал по 100 лева от и . Преди да звездите не са работили толкова престижни професии и са се возили с градския транспорт. \"Едно ферари червен“ ЦУМ Пижо Пенда в магазин за хранителни . Родителите й имали магазинче в . и Ася често ги отменяла. Когато Виктор открил таланта на , тя грабнала микрофона и се отървала от досадното на със захар и каси с бира. шест месеца в детска градина в Там била по заместване и напуснала що се върнала, за жалост на бащите, които водели отрочетата си в градината. си докарвал допълнителни приходи като разносвач на списания, но това било в години. за чуждестранни фирми, припомня седмичник. Плащала и малко тя тръгнала по заведенията на участие, където Милко Калайджиев я открил за . на кметицата на Бобов дол. Бил е и общински съветник в града от . за кратко , даже спасила тежко болен кон. се прочуят стоки кв “Дружба“ Касъмов Алисия мъкнене пакети Чипровци. титулярката студентските и Пайнер БСП време", "date": "2017.11.12", "title": "ТАЙНИТЕ НА ФОЛКА! Алисия била продавачка, Преслава шиела бельо"}
{"url": "http://pik.bg/%D1%82%D0%B5%D0%B7%D0%B8-%D0%BD%D0%B0%D0%B2%D0%B8%D1%86%D0%B8-%D1%89%D0%B5-%D0%B2%D0%B8-%D0%BF%D0%BE%D0%BC%D0%BE%D0%B3%D0%BD%D0%B0%D1%82-%D0%B4%D0%B0-%D0%B1%D1%8A%D0%B4%D0%B5%D1%82%D0%B5-%D0%BF%D0%BE-%D0%B7%D0%B4%D1%80%D0%B0%D0%B2%D0%B8-news704155.html", "text": "Всеки от нас иска да бъде здрав, в добра форма и разположение на духа. Но за да се случи всичко това е добре да обърнем внимание на това как живеем и дали не е дошъл моментът да променим нещо в живота си. Добрите навици са точната формула, пише сайтът аз-жената.бг. Кои са вашите всекидневни добри навици? Добавете още 10 към тях и подобрете начина си на живот и здравословното си състояние. „Хранете“ ума си Надяваме се, че редовно се отдавате на физическа активност, за да бъдете здрави и в добра форма. И точно както тренирате тялото си, трябва да „храните“ ума си. Така че четете повече, отдайте се на вдъхновяващи хобита. Бъдете благодарни Никога не забравяйте да бъдете благодарни. Благодарете вечер преди сън, сутрин също. Бъдете благодарни за всичко хубаво, което имате в живота си, за всеки нов ден. Силата на думите е голяма, а когато благодарите вие привличате положителните събития в живота си. За повече здраве, за повече щастие! Повече стъпки – повече здраве Ходете пеш, когато имате възможност. Заменете асансьора със стълби, всеки ден намирайте поне 20 минути време, за да се разхождате Правете кратки паузи през деня Много е важно да правите кратки паузи по време на работния ден. Отделяйте се за няколко минути от компютъра, протягайте се, направете си любимата напитка. Така ще прочистите ума си, а протягането ще ви помогне да облекчите напрежението и да намалите отрицателното въздействие на това, че почти през целия ден сте обездвижени. Осигурете си достатъчно сън Доказано е, че недостигът на сън може да се отрази негативно на физическото ни и емоционално здраве. Затова се опитайте да си осигурите не по-малко от 8 часа хубав сън. Пийте зелен чай, пресни сокове и здравословни смутита Зеленият чай е богат с антиоксиданти, а пресните сокове са чудесен начин да получите дневната доза зеленчуци и плодове. Освен това засищат и могат да бъдат част от вашата диета. Смейте се... Всеки ден! Казват, че смехът е най-доброто лекарство. Отпуснете ума си Отнема само няколко минути да го направите. Всеки има своята техника. Релакс музика, ароматерапия, гледането на зареждащи пейзажи, масажи, медитация... Всичко това ще ви помогне да бъдете добре фокусирани. Планирайтеденя си и не спирайте да се вдъхновявате \"Ранното лягане и ранното ставане, прави човека здрав, богат и мъдър.\" - Бенджамин Франклин Пийте повече вода Знаем, че знаете колко чаши дневно е необходимо да изпивате. Постарайте се! Ако не обичате да пиете чиста вода, опитайте да добавите вкус към нея с натурални съставки, като плодове, билки.", "date": "2017.11.12", "title": "Тези навици ще ви помогнат да бъдете по-здрави"}
{"url": "http://pik.bg/%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B5-%D0%B4%D0%B5%D0%BD%D1%8F%D1%82-%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news704160.html", "text": "Специализираният комитет в Ню Йорк, натоварен със задачата да разгледа закъснялото плащане, което може да доведе до частичен дефолт на Венецуела, отложи решението си за понеделник, когато в Каракас се очакват международните кредитори на страната за предоговаряне на условията по дълга й, предаде Франс прес. Южноамериканската страна, която изпитва големи финансови затруднения, трябваше да изплати до вчера 81 милиона долара от дълга на държавната петролна компания Петролеос де Венесуела (PDVSA - ПДВСА), за да не изпадне в неплатежоспособност по външните си задължения. ПДВСАобаче вече е пропуснала плащане от 1,161 милиарда долара, обявено от правителството миналата седмица, но все още не стигнало до кредиторите. Специализираният комитет, който е своеобразен световен надзорен орган по оценките за кредитоспособността и обединява 15 финансови групи, се събра вчера, за да вземе решение за последващите мерки във връзка с това забавяне. Комитетът реши \"да се срещне отново този понеделник, 13 ноември, в 12 ч. (17 ч. по Гринуич) в Ню Йорк и да продължи да обсъжда въпроса\", заяви говорителка по електронната поща. Напрежението около казуса с неплатежоспособността на Венецуела, определена като неизбежна от редица анализатори, ще продължи до понеделник. В този ден страната ще се изправи пред няколко предизвикателства освен заседанието на комитета, чието отрицателно решение ще доведе до частичен дефолт: нов падеж за 200 милиона долара, среща на международните кредитори, свикана от президента Николас Мадуро в Каракас, и гласуване на санкции в ЕС. Външният дълг на Венецуела се оценява на 150 милиарда долара. Нейните валутни резерви обаче са се стопили до 9,7 милиарда долара, а до края на годината тя трябва да плати от 1,47 до 1,7 милиарда долара, след това близо 8 милиарда долара през 2018 година. Някога най-богатата петролна страна в Латинска Америка, разорена главно заради рязкото поевтиняване на черното злато, сега Венецуела вече е само сянка на самата себе си: повечето хранителни и медицински стоки са изчезнали от магазините, пораждайки политическа криза и народно недоволство, кристализирало в демонстрации през пролетта, придружавани от насилие, което отне живота на 125 души.", "date": "2017.11.12", "title": "Понеделник е денят на Страшния съд за Венецуела"}
{"url": "http://pik.bg/%D1%81%D1%82%D0%BE-%D1%85%D0%B8%D0%BB%D1%8F%D0%B4%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D0%BF%D0%BE%D1%87%D0%B5%D1%82%D0%BE%D1%85%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%8F%D1%81%D0%B5%D1%80-%D0%B0%D1%80%D0%B0%D1%84%D0%B0%D1%82-news704159.html", "text": "Близо сто хиляди палестинци се събраха днес на централния площад в град Газа на възпоменание за смъртта на бившия исторически лидер Ясер Арафат. Това е първото официално възпоменание в ивицата Газа за смъртта на Арафат от 2007 г., когато ислямисткото движение Хамас завзе със сила властта в тази територия и измести Фатах, което предизвика граждански конфликт. Миналия месец двете страни подписаха с посредничеството на Египет споразумение за помирение, което предвижда Хамас да отстъпи на Фатах гражданската власт в Газа на 1 декември. \"Стриктното изпълнение на споразумението и поемането на властта от правителството със сигурност ще помогне за облекчаване на страданията и за съживяване на надеждата за по-добро бъдеще за всички нас\", каза президентът Абас пред събралото се множество. Събралите се на възпоменанието в град Газа развяваха палестински знамена и издигаха лозунги за единство. Те носеха снимки на Арафат и на сегашния лидер на Фатах Махмуд Абас. Ясер Арафат почина в болница във Франция през 2004 г. Той бе основател на Фатах и ръководеше тази палестинска организация до смъртта си. Арафат, бившият израелски президент Шимон Перес и бившият премиер Ицхак Рабин изработиха споразуменията от Осло, които предвиждаха създаване на палестинска държава. Тримата бяха удостоени с Нобелова награда за мир през 1994 г.", "date": "2017.11.12", "title": "Сто хиляди палестинци почетоха паметта на Ясер Арафат"}
{"url": "http://pik.bg/%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B2-%D1%86%D1%8F%D0%BB%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%89%D0%B5-%D1%81%D0%B5-%D0%B3%D0%BE%D0%B2%D0%BE%D1%80%D0%B8-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-news704194.html", "text": "В цяла Украйна ще се говори украински език. Това заяви президентът Петро Порошенко, цитиран от ТАСС. Изказването му бе във връзка с образователната реформа, която бе приета по-рано. Припомняме, че тя притесни етническите малцинства в страната, сред които е и българското. Те настояват да се гарантира правото на образование на майчин език. По думите на Порошенко, правата на малцинствата няма да се нарушат, но законът трябва да защити украинците и да им върне езика. Реформата тръгна от септември и предвижда обучение на украински за учениците след 4-и клас. Тези мерки влизат в сила официално от следващата година.", "date": "2017.11.12", "title": "Порошенко: В цяла Украйна ще се говори украински"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%80%D0%B0%D0%B7%D1%87%D1%83%D0%B2%D1%81%D1%82%D0%B2%D0%B0-%D1%81%D0%B8%D0%BC%D0%BF%D0%B0%D1%82%D0%B8%D0%B7%D0%B0%D0%BD%D1%82%D0%B8%D1%82%D0%B5-%D1%81%D0%B8-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B0-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D0%BD%D0%B0-%D1%81%D0%B2%D0%BE%D1%8F-%D0%B2%D0%BD%D1%83%D0%BA-news704190.html", "text": "Турският президент Реджеп Тайип Ердоган публикува в социалната мрежа Туитър снимка с внука си, съобщи Анадолската агенция. На снимката, заснета в турското президентство, се виждат Ердоган и внучето му, което си играе с кола с дистанционно управление. Ердоган е написал под фотографията: \"Всяка секунда, която прекарваме с децата, внася особен принос в нашия живот\".", "date": "2017.11.12", "title": "Ердоган разчувства симпатизантите си със СНИМКА в Инстаграм на своя внук"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%BE-%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D1%81%D1%8A%D1%80-%D0%B0%D0%BB%D0%B5%D0%BA%D1%81-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D1%81%D0%BB%D0%B5%D0%B4-%D0%BA%D1%83%D0%BD%D0%B3%D1%84%D1%83-%D1%83%D0%B4%D0%B0%D1%80%D0%B0-%D0%BD%D0%B0-%D0%BA%D0%B0-news704189.html", "text": "Бившият играч на Манчестър Юнайтед Лий Шарп разказа какво е било в съблекалнята след края на мача срещу Кристъл Палас през януари 1995 г. Този двубой в Лондон, завършил 1:1, остана в историята с изцепката на Ерик Кантона, който след като беше получил червен картон, налетя на фен на домакините и го изрита. Шарп обясни как се е държал сър Алекс Фъргюсън с футболистите и как е подходил по по-различен начин спрямо френската си звезда. “Мениджърът влезе в съблекалнята и беше бесен - върна ни назад Шарп. - Вратата направо се откачи от пантите. Той си хвърли якето, запретна си ръкавите, а от ушите и устата му излизаше пара. В средата на съблекалнята бяха сложени пейки, а върху тях имаше фланелки и топки, върху които да бъдат сложени автографи от нас. Имаше още чаши с чай и пълни със сандвичи чинии. Всички те започнаха да летят навсякъде. Фъргюсън ни набиваше канчетата, а по вратовете ни се стичаха сандвичи с яйца. Гледахме се един друг и си мислехме “По дяволите, сега Кантона ще си го получи!” И мениджърът започна да крещи по всеки един от нас: По дяволите, Палистър (б.р. - Гари Палистър). Не можеш нито да засечеш топката с глава, нито да направиш шпагат. Инси (б.р. - Пол Инс), къде беше ти, по дяволите?, Шарпи (б.р - Лий Шарп), баба ми тича по-бързо от теб! Всички сте пълна скръб. Утре в 9:00 часа сутринта ви искам всички. Ще ви съдера от тичане на тренировка. Ще ви скъсам! И Ерик (в значително по-мек тон), не можеш да правиш такива неща, синко”.", "date": "2017.11.12", "title": "Култова история! Разкриха какво е направил сър Алекс в съблекалнята след кунгфу удара на Кантона (ВИДЕО)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D0%B5%D0%BB%D0%BE-%D0%BC%D0%BE%D0%BA%D1%80%D0%B5%D0%BD-news704233.html", "text": "Двама души са пострадали при катастрофата на пътя пътен възел „Петолъчката“- Котел, в района на с. Мокрен, съобщи Фокус, позовавайки се на пресцентъра на ОДМВР-Сливен. Според информацията, инцидентът е станал малко след 7:00 часа. Пътнотранспортното произшествие е между два автомобила. Няма загинали. От Агенция „Пътна инфраструктура“ съобщиха, че има обходен маршрут - от разклон за с. Пъдарево - с.Чубра - с. Славянце - с. Сунгурларе - с.Балабанчево - с.Бероново - път II-48 и обратно.", "date": "2017.11.12", "title": "Двама пострадали при катастрофа в района на село Мокрен"}
{"url": "http://pik.bg/%D1%87%D0%B5%D1%80%D0%BD%D0%B8%D1%8F%D1%82-%D0%BF%D0%B5%D1%82%D1%8A%D0%BA-%D0%B2-%D0%BA%D0%B8%D1%82%D0%B0%D0%B9-%D1%81%D1%87%D1%83%D0%BF%D0%B8-%D0%B2%D1%81%D1%8F%D0%BA%D0%B0%D0%BA%D0%B2%D0%B8-%D1%80%D0%B5%D0%BA%D0%BE%D1%80%D0%B4%D0%B8-news704195.html", "text": "Китайците похарчиха 25 млрд. долара по време на най-голямата промоционална разпродажба в света. Това е абсолютен рекорд, като за сравнение по време на миналогодишната 24-часова кампания бяха продадени стоки за 18 млрд. долара. Промоциите са в сила по време на Деня на самотните сърца в Китай. Традиционно той е празник на необвързаните, но сайт за онлайн търговия го превърна в еквивалент на американския ден на големите промоции „Черен петък”. Експерти отдават огромния обем на продажбите на повишаващата се покупателна способност на китайците.", "date": "2017.11.12", "title": "Черният петък в Китай счупи всякакви рекорди"}
{"url": "http://pik.bg/%E2%80%9E%D1%81%D0%BF%D0%B0%D0%B9%D1%81-%D0%B3%D1%8A%D1%80%D0%BB%D1%81%E2%80%9C-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D0%BF%D0%B8%D1%81%D0%B2%D0%B0%D1%82-%D0%BD%D0%BE%D0%B2-%D0%B0%D0%BB%D0%B1%D1%83%D0%BC-news704213.html", "text": "Момичетата от групата „Спайс Гърлс“ се събират през 2018 година, като ще запишат нов албум, съобщава The Sun, позовавайки се на свои запознати източници. Посочва се, че инициативата за събирането на групата дошла от една от изпълнителките - Мел Си. Идеята е била подкрепена и от Виктория Бекъм, която минаваше за една от най-сериозните противнички на възраждането на групата. „И петте момичета пазеха в строга тайна разговорите около евентуалното събиране на групата. Най-накрая всички те са готови за събирането на групата, което ще стане през 2018 година“, отбелязва източник на изданието. В чест на събирането на групата момичетата подготвят и специален телевизионен проект.", "date": "2017.11.12", "title": "„Спайс Гърлс“ се събират през 2018 година, записват нов албум"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B5-%D0%B7%D0%B0%D0%B2%D1%8A%D1%80%D1%88%D0%B8%D0%BB%D0%B0-%D0%BF%D1%80%D0%BE%D1%86%D0%B5%D1%81%D0%B0-%D0%BF%D0%BE-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%BF%D0%B2%D0%BE-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-s-400-%D0%BE%D1%82-%D1%80%D1%83%D1%81%D0%B8%D1%8F-news704212.html", "text": "Anadolu Agency Турция е завършила процеса по закупуване на системата за противовъздушна отбрана тип S-400 от Русия, предава , като се позовава на информация, съобщена от турския министър на отбраната, пише \"Фокус\". Агенцията припомня, че системата има възможност да унищожава балистични и нисколетящи самонасочващи се ракети тип „круиз“. Министърът заяви, че Анкара цели да развие „своя собствена технология“ за ПВО система в бъдеще.", "date": "2017.11.12", "title": "Турция е завършила процеса по закупуване на ПВО системата S-400 от Русия"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-2000-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D1%81%D0%B0-%D0%B1%D0%BE%D0%BB%D0%BD%D0%B8-%D0%BE%D1%82-%D0%B4%D0%B8%D0%B0%D0%B1%D0%B5%D1%82-news704217.html", "text": "Около 2 хиляди са децата с диабет в България, съобщи пред БНР Елисавета Котова, председател на Асоциацията на децата с диабет. Възрастовата граница на заболелите пада все повече, като най-малкото е 8-месечно бебе. Най-тревожното е, че освен диабет тип едно, се наблюдава и тип две при деца - което не е добре, защото тип две, всички ние знаем, че това е диабет, който се отключва в напреднала възраст, над 40 години, а тук говорим за деца и причината е застоял живот, наднормено тегло, затлъстяване - това води до отключване на тип две диабет. \"Знаем в момента какво се случва с нашите деца, колко много деца има с наднормено тегло и те са рискови да отключат диабет тип две\", коментира още Котова.", "date": "2017.11.12", "title": "ТРЕВОГА! 2000 българчета са болни от диабет"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%81%D0%B2%D0%B0%D0%BB%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%82-news704204.html", "text": "40 депутати от управляващата Консервативна партия на Великобритания ще подпишат писмо, в което ще обявят недоверие спрямо своя съпартиец и министър-председател на страната Тереза Мей, предава Reuters, цитирани от Фокус.. Това е с осем души по-малко от необходимото за предизвикване на нови избори за председател на партията – механизъм, чрез който Мей може да бъде свалена от премиерския пост и да бъде заменена с друг консерватор. Мей се бори да запази властта си над партията, след като на парламентарните избори от юни тази година, които тя свика, партията ѝ загуби абсолютното мнозинство в парламента. Разделено относно как да изведат Великобритания от Европейския съюз и ударено от многобройни скандали, свързани с министри, правителството на Мей не е успяло да поеме контрол над хаотичната политическа ситуация, която отслабва позициите на Лондон по време на преговорите за Брекзит. В случай на избор на партиен председател, ако претендентът победи Мей, той ще заеме постовете лидер на консерваторите и министър-председател на Великобритания. Не са необходими парламентарни избори това да се случи.", "date": "2017.11.12", "title": "Напрежение! Депутати от управляващата партия във Великобритания готови да свалят премиера Тереза Мей"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B2-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%B6%D0%B8%D0%B2%D0%BE%D1%82%D0%B0-%D0%B2-%D1%81%D0%B8%D1%80%D0%BE%D0%BF-news704229.html", "text": "\"Имах лош късмет - и баща ми, и майки ми, и сестра ми умряха буквално в ръцете ми. Сирак останах на 10 г. Сиропиталището беше като един малък затвор. Биехме се, трепехме се. Сиропиталището ме можа да промени емоционалността ми\", казав емоционална изповедв ефира на Би Ти Ви Вежди Рашидов. Талантливият ни творец не можа на няколко пъти да сдържи емоциите си, гласът му серазтрепери и очите му се навлажниха. \"Навсякъде има завист, но тук тя е начин на живот. Не се научихме да кажем за другия добра дума.Ние сме винаги тежко комплексирани и се показваме така пред света. Азсъм единствен, който отказа да стане сътрудник на ДС. Помня как ме биеха в Ботевград, за да стана ченге. Не можах да стана член на БКП, на ДС, на ГЕРБ, на БСП, ще си отида прост художник\", спомни си Рашидов. Вежди Рашидов си спомни за времето на Възродителния процес. \"Имах лада комби и тъгнах с нея за Кърджали. Имаше бариери. Обадих се Георги Танев, първия секретар, бях известен вече тогава, пуснаха ме.На връщане отказаха да пуснат баща ми. Затова минах с него презедни черни пътища,  а той плачешепрезцелия път\", разказа Вежди Рашидов. Лютви Местан говори глупости, според Рашидов. \"Всеки, кото е гражданин на тази страна, имаправо да бъде какъвто си иска. Толкова е демократично, че всеки може да си вдигне багажа и да отиде в държава, където да плаща данъци. Това са простотии\", обобщи бившия депутат. Русия не ни е враг, категоричен е Вежди Рашидов. \"Една глупачка изръси една глупост. И сега не е почтено да говорим лоши работи за Русия и да разваляме отношенията между две държави\", отсече художникът. \"Не знам, че рисува картини Бойко Борисов. Свири на китара и то лошо.Но рисува добре картите на пътищата. Това е много важно\", според Рашидов. Вежди Рашидоввиждал смъртта с очите си. А последния път я преживял. \"Ако не беше женами, щях да умра.Бяхме в Германия.Тя плаче. Дъщеря й болна с обриви. Аз на химиотерапия. Казах и да си отиде в България. Надругия ден тя дойдев болницата. Каза ми, че оставила на своя колежка да се грижи за дъщеря й. И ми съобщи нещо, което никога няма да забравя: \"Ако не съм тук, ти ще умреш\", каза с треперещ глас Рашидов. \"Властта ме разболя. Влязох здрав и излазох много болен. Никога не съм бил грантаджия. Останах честен\", призна известният ни творец.", "date": "2017.11.12", "title": "ЕКСКЛУЗИВНО! Вежди Рашидов в емоционална изповед за смъртта на родителите си, живота в сиропиталището, възродителния процес и битката с рака"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B4%D0%B0%D0%B2%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news704215.html", "text": "Испанският премиер Мариано Рахой ще посети днес Каталуния, за да даде начало на предизборната кампания за предсрочния парламентарен вот, насрочен за 21 декември, предава BBC, цитирани от Фокус. Рахой ще се обърне към потенциалните избиратели на неговата Народна партия ден след като в областта бе организиран митинг в подкрепа на арестуваните министри от отстраненото каталунско правителство. Това ще е първото посещение на испанския министър-председател в областта от началото на кризата между Барселона и Мадрид, започнала през октомври. Изданието припомня, че Каталуния организира обявен за незаконен от Мадрид референдум за независимост. Регионалното правителство се позовава на вота, за да прочете декларация за отделяне от Испания, заради която централните власти наложиха директно управление над автономната област. Регионалното правителство бе разпуснато, а срещу неговите членове има повдигнати обвинения в организиране на бунт и злоупотреба с обществени средства.", "date": "2017.11.12", "title": "Премиерът на Испания дава старт на предизборната кампания в Каталуния"}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BD%D1%8F%D0%BC%D0%B0%D1%88%D0%B5-%D0%B3%D0%BB%D0%B0%D0%B4%D0%BD%D0%B8-%D0%B8-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-%D0%BD%D0%B8%D0%BA%D0%BE%D0%B9-%D0%BD%D0%B5-%D1%80%D0%BE%D0%B2%D0%B5%D1%88%D0%B5-%D0%B2-%D0%BA%D0%BE%D1%84%D0%B8%D1%82%D0%B5-news704280.html", "text": "Пиша по повод статиите „10 причини да не изпитвам носталгия по НРБ” и „Пионерите не обичаха Димитров и Ленин, а Винету”, публикувани в „Ретро” от читатели на вестника. Останах учудена от писанията на някого, който си позволява да плюе, съска и пише гнусотии за нашата родина. Ще му кажа - ти, скъпоплатено мекере, може би си чел само „Винету”. Защото нямаш умствен заряд за класиката, за родните писатели и поети. Такива хора са готови да продадат миналото на България. Не си ли си помисля въпросният автор, че има още живи свидетели на времето, което се опитва да черни. Къде беше ти, когато държавата се изправяше и отърсваше от последствията на войната и започваше нейното съграждане.  Всички малки и големи с ентусиазъм се включваха за изграждането на нашата държава. Нямало това и онова. Е, как ще има, като всичко беше опустошено. Изглежда си пропуснал важни моменти от новия живот, когато във всеки селски двор вече имаше по две леки коли, ама все нови, а не като сега само за скрап. Имаше работа за всички и човек за човека бе брат. С конкурс бях приета да уча в образцовия механотехникум в София. Завърших и висше образование във ВМЕИ със специалност ДВГ (двигатели с вътрешно горене). После и педагогика. И всичко това безплатно. Целия си трудов живот съм била учител по ДВГ. Изучих децата на половин България по двигатели и автомобили. Имаше безплатно образование и медицинско обслужване. Завършваха умни, интелигентни, възпитани и ученолюбиви деца. Къде е сега цветът на нацията? Няма ги в България. Платени клакьори от Запада кряскаха и подскачаха и прогониха децата извън родината. Навъдиха се убийци, крадци, мошеници, джебчии, наркомани, ислямисти и долни твари, които преди не вирееха. Нямаше безработни, нямаше гладни, които да ровят по кофите. Нямаше го този нравствен упадък и тази проституция. Филми с убийства заливат всички екрани - няма тема, няма възпитателна нишка. Агресия ни залива още от детските градини, училищата и всички сфери на живота на българина. Стига! Накъде сме тръгнали? Няма ли достойнство, гражданска отговорност и любов към родината...", "date": "2017.11.12", "title": "Спомени от соца: Нямаше гладни и безработни, никой не ровеше в кофите  "}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%89%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B7%D0%B5%D0%BC%D1%8F%D1%82%D0%B0-%D1%81%D0%BB%D0%B5%D0%B4-1000-%D0%B3%D0%BE%D0%B4%D0%B8%D0%BD%D0%B8-news704218.html", "text": "Преди година легендарният Стивън Хокинг заяви, че човечеството може да оцелее само още 1000 години. Дали бъдещето ни ще бъде толкова мрачно, или все пак има надежда? Днес ви предлагаме 9 от най-популярните предсказания за следващото хилядолетие. Милиардерите вече инвестират милиони в проучвания за забавяне на стареенето и неговото окончателно спиране. След хиляда години учените може да са изобретили хапчета, които да спират стареенето на всеки орган от нашето тяло. И в момента съществуват способи, чрез които да влияем на гените и чрез които хората стават неподатливи на определени болести. След хиляда години е възможно планетата ни да стане необитаема и единственото ни спасение да са космическите колонии. Вече има проекти за заселване на хора на Марс. Илон Мъск се надява да изстреля първия си космически кораб до 2022 г., а до 2024 г. се планира да е изпратил 4 кораба до Марс. Според хипотезата на д-р Куан в далечното бъдеще (след около 100 000 години) хората ще имат по-голямо чело, по-големи ноздри, по-големи очи и по-тъмна кожа. В днешно време учените вече работят по проекти, изучаващи възможностите за промяна на генома, ако тези проекти се осъществят, родителите ще могат да избират как да изглеждат децата им. Нещо като играта „Симс“. Още през 2014 г. се направи симулация на мозъчната активност с помощта на суперкомпютри, но след хиляда години компютрите ще достигнат и ще надскочат скоростта на човешкия мозък, така на бъдещите компютри ще им отнема съвсем малко време да решат задачи, които отнемат десетилетия на днешните нормални компютри. Квантовите компютри ще помогнат на човечеството да създава по-ефективни лекарства, да поставя по-правилни диагнози и да напредне в изследването на Космоса. Очаква се квантовите компютри да бъдат използвани и при автомобилите, които се управляват сами. В същото време квантовите компютри могат да представляват сериозна заплаха за поверителността и личната информация. Но засега квантовите компютри са само хипотетично устройство. Машините вече помагат на хората да подобрят зрението и слуха си. В момента учените и инженерите разработват бионични очи, които би трябвало да заменят човешката ретина и да помогнат на слепите хора да виждат. Някои учени се опасяват, че след 1000 години хората ще се слеят с технологиите, за да могат да се съревновават с изкуствения интелект. Ако съберем човешкия ум и суперкомпютъра в едно, ще се получи супермозък, който ще може да решава сложни уравнения и да търси в бази от данни само с мисълта си. Последното масово измиране на животински видове е изличило динозаврите от лицето на Земята. Скорошно проучване разкрива, че през XX век скоростта на изчезване на животински видове е била 100 пъти по-висока от нормалното, когато няма човешка намеса. Според специалистите само значителното намаляване на човешката популация ще забави този процес. Според лингвистите след 100 години 90% от езиците ще изчезнат заради миграцията, а тези, които се запазят, ще бъдат опростени. Според тях обаче няма да се появи един напълно глобален език. В бъдеще хората вероятно ще могат да създават виртуални светове около себе си, използвайки концепцията за „мъгла на полезност“. Полезната мъгла е създадена като идея от д-р Хол и представлява полиморфен материал, съставен от трилиони взаимосвързани микроскопични „роботи\", които могат да създадат всякаква форма. След 1000 години нанотехнологиите ще могат да почистват околната среда – ще пречистват водата и въздуха, ще улавят енергия от Слънцето. Ще се създадат нови материали, които ще са екологично чисти и много по-ефективни при съхраняване на енергия, което ще реши проблема с липсата на електрическа енергия в някои части на света.", "date": "2017.11.12", "title": "Вижте как ще изглежда Земята след 1000 години"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5%D0%B7%D0%BE%D0%BD%D1%8A%D1%82-%D0%BD%D0%B0-%D0%B1%D0%B0%D0%BB%D0%BE%D0%B2%D0%B5%D1%82%D0%B5-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news704219.html", "text": "Започна сезонът на баловете във Виена, съобщи БНР. По традиция австрийската столица ще бъде за три месеца сцена на такива тържества. Тази година балът на коминочистачите открива сезона. Проучване сред виенчани показва, че най-популярен е балът на сладкарите, следван от бала на кафеджиите, бала на ловците, бала на цветята и бала на филхармониците. Много популярни са студентските балове на техническия и на икономическия университет. Най-бляскав обаче остава балът в операта, който ще бъде на 8 февруари. С него идват кулминацията и краят на балния сезон във Виена. Тази година стопанска камара в града очаква над половин милион гости за баловете.", "date": "2017.11.12", "title": "Започна сезонът на баловете във Виена"}
{"url": "http://pik.bg/%D1%81%D0%B5%D0%B4%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D0%B8%D1%80%D0%B0%D0%BA-news704240.html", "text": "Седем военнослужещи са загинали при катастрофа на хеликоптер Mи-17 в иракската провинция Васит, съобщава Iraqi News. Отбелязва се, че хеликоптерът, който е изпълнявал учебна мисия, е претърпял инцидент в района на град Ел-Кут, където е разположена едноименната авиобаза. Причините за случилото се изясняват.", "date": "2017.11.12", "title": "Седем загинали при катастрофа на хеликоптер в Ирак"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B0%D1%81%D0%BE%D0%B2-%D0%B3%D1%80%D0%BE%D0%B1-%D1%81%D1%8A%D1%81-%D1%81%D1%82%D0%BE%D1%82%D0%B8%D1%86%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news704192.html", "text": "Иракските сили за сигурност откриха масов гроб с най-малко 400 жертви на терористичната групировка \"Ислямска държава\" в северната провинция Киркук, съобщава БГНЕС. По информация на йорданската информационна агенция Петра, която се позовава на подполковник от полицията в Киркук, гробът се намира в бившата военна база на САЩ. Много от екзекутираните от джихадистите са млади и възрастни мъже. Не се съобщава кога телата им са били заровени на мястото.", "date": "2017.11.12", "title": "Откриха масов гроб със стотици жертви на \"Ислямска държава\""}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news704264.html", "text": "Американският президент Доналд Тръмп пристигна на посещение в столицата на Филипините Манила, съобщава Асошиатед Прес. Лидерът на САЩ ще участва на среща на ръкодовителите на страните от АСЕАН. В програмата му са включени и преговори с филипинския лидер Родриго Дутерте. Посещението на Тръмп във Филипините е част от 12-дневната му азиатска обиколка. Досега той вече посети Япония, Китай, Южна Корея и Виетнам.", "date": "2017.11.12", "title": "Американският президент Доналд Тръмп пристигна във Филипините"}
{"url": "http://pik.bg/%D0%B1%D0%B5%D0%B7%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BF%D1%80%D0%B5%D0%B1%D0%BE%D1%80%D0%B5%D1%82%D0%B5-%D1%81%D1%82%D0%B0%D1%80%D0%B5%D0%B5%D0%BD%D0%B5%D1%82%D0%BE-%D1%81-%D0%BF%D1%80%D0%B0%D0%B2%D0%B8%D0%BB%D0%BD%D0%B0%D1%82%D0%B0-%D1%85%D1%80%D0%B0%D0%BD%D0%B0-news704303.html", "text": "Повечето хора знаят какво слагат върху кожата си и че то се отразява върху нейния вид и здравина, но това което поставяте в тялото, също има значение. Австралийският експерт по хранене Фиона Тък наскоро разкри кои храни причиняват възпаления и подпомагат стареенето, както и кои се борят успешно със загубата на колаген, образуването на бръчки и увисването на кожата, пише Тялото.бг. В ограничителния списък, описан подробно в книгата ѝ The Forensic Nutritionist са готовите пакетирани храни, печените ядки и още. Според Фиона най-важно е хората да разберат, че остаряването е тясно свързано с хроничното възпаление. „Хроничното възпаление е постоянно възпаление, което е различно от острото възпаление – или нормалната реакция на организма към нараняване“, казва тя пред Daily Mail Australia. „Хроничното възпаление не води задължително до лечение. То може да бъде основна причина за увреждане от свободните радикали и може да влоши здравето ви и да провокира болести като Алцхаймер, артрит, остеопороза, сърдечни заболявания, преждевременно стареене и някои ракови заболявания“, добави тя. Според Фиона „някои храни могат да стимулират възпалението в организма и елиминирането на тези храни от вашата диета може да помогне за предотвратяването на много възпалителни състояния“. Какво точно трябва да ограничите от менюто си? - рафинирани захари под формата на пайове, торти, бисквити, както и бял хляб; - алкохолния прием (оставете поне 3-4 дни без никаква консумация седмично); - полуфабрикати, които се „сготвят сами“ в микровълновата; - намалете червеното месо и пилешкото (не повече от 2-3 пъти седмично); - растителните масла от слънчоглед, царевица, соя, шафран и фъстъци трябва да бъдат ограничени; - някои зеленчуци съдържат и химическия алкалоид соланин, който може да предизвика възпаление при някои хора. Такива са домати, бели картофи, червен пипер, патладжан, горски плодове; - по-полека и с печените и осолени ядки; С какви полезни храни да допълните менюто си? - пресни противовъзпалителни билки като куркума, чесън, розмарин, карамфил и джинджифил; - Омега 3 мастни киселини, открити в рибеното и лененото масло; - естествени подсладители, включително стевия и пресни плодове; - пълнозърнести храни, бобови растения и леко сварени зеленчуци - високи антиоксидантни храни като чесън, лук, броколи, зеле, плодове и екстракти от гроздови семки.", "date": "2017.11.12", "title": "Безценни съвети! Преборете стареенето с правилната храна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A-news704343.html", "text": "Министър-председателят Бойко Борисов направи спешна проверка на ремонта на Околовръстното шосе в София. Премиерът разпореди да се поставят камери още тази вечер, тъй като е бил информиран, че по трасето се провеждат гонки, Ето какво написа Борисов в профила си във Фейсбук: \"Съвсем скоро шофьорите ще имат директна връзка от Северната скоростна тангента до АМ Тракия по нов 8-лентов път. Днес проверих напредъка на ремонта на източната част на Околовръстното шосе. Разпоредих още тази вечер да се поставят камери за наблюдение, защото ме информираха, че вече са започнали да се правят гонки.\"", "date": "2017.11.12", "title": "ИЗВЪНРЕДНО В ПИК! Борисов със спешна проверка на ремонта на Околовръстното в София! Премиерът постави важни задачи (СНИМКИ)"}
{"url": "http://pik.bg/%D0%B4%D0%B2%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BA%D1%80%D0%B0%D0%B9-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-news704265.html", "text": "Лек автомобил е катастрофирал на пътя Банско-Гоце Делчев, до разклона за село Кремен Вследстие на инцидента няма пострадали, нанесени са само материални щети върху превозното средство. Автомобилът е разположен на пътното платно, все още не е репатриран от \"Пътна помощ\" и затруднява движението в посока Гоце Делчев. Още един лек автомобил е катастрофирал в местността \"Момини кули\". При втория инцидент също няма пострадали, а движението в посока Гоце Делчев се регулира от пътни полицаи. „Фокус” призовава водачите да се съобразяват с пътните условия и да шофират внимателно.", "date": "2017.11.12", "title": "Две катастрофи край Гоце Делчев"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B4%D1%80%D0%B5%D0%B2%D0%BD%D0%B8%D1%82%D0%B5-%D0%B1%D1%80%D0%B0%D1%87%D0%BD%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%B2-%D1%81%D0%B2%D0%B5%D1%82%D0%B0-news704275.html", "text": "Археолози са открили по време на разкопки край труския град Кайсери един от най-старите брачни договори в света, съобщава Дейли Сабах. Според информацията, споразумението е на възраст от около 4 000 години. Находката представлява глинена плочка, върху която е нанесен клинописен текст. В документа е отбелязано интересно условие. Ако в течение на две години двойката няма дете, на съпруга се разрешава да доведе сурогатна робиня-майка. След раждането на син, мъжът се задължава да освободи сурогатната майка. Плочката е била предоставена на Археологическия музей в Истанбул. Според професор Ахмет Терп от Харранския университет, това е най-старият открит документ, в който официално се отбелязва възможно безплодие.", "date": "2017.11.12", "title": "Находка! В Турция откриха един от най-древните брачни договори в света "}
{"url": "http://pik.bg/22-%D0%BC%D0%B0-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D1%82%D0%B5-%D0%BD%D0%B0-%D1%80%D0%B5%D0%B4%D0%B0-%D1%81-%D0%BC%D0%B0%D1%80%D0%BE%D0%BA%D0%B0%D0%BD%D1%81%D0%BA%D0%B8-%D1%84%D1%83%D1%82-news704278.html", "text": "22-ма са пострадалите белгийски полицаи при сблъсъците между футболни фенове от марокански произход, живеещи в Белгия, и органите на реда в страната снощи, съобщи Би Ти Ви. Безредиците започнаха след като феновете излязоха да празнуват класирането на футболния отбор на Мароко за финалите на Световното първенство в Русия през 2018 година. Униформените бяха принудени да използват водни оръдия, за да разпръснат тълпата от около 300 души. Няколко магазина бяха разбити и ограбени, нанесени са материални щети и на паркирани автомобили, като една кола е била подпалена. Видеоклипове в социалните мрежи показаха как полицията блокира феновете на път към площада пред борсата на Брюксел, традиционно място за отбелязването на спортни победи. Марокански фенове празнуваха и на Шанз-Елизе в Париж, но до безредици не се стигна.", "date": "2017.11.12", "title": "22-ма белгийски полицаи са пострадали след сблъсъците на органите на реда с марокански футболни фенове в Брюксел"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B1%D0%B0%D0%BD%D0%B4%D0%B8%D1%82-%D0%BE%D1%82-%D0%BB%D0%BE%D0%BC-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D0%B4%D0%B5%D1%82%D0%B5-%D1%81%D1%8A%D1%81-%D1%81%D0%BC%D1%8A%D1%80%D1%82-news704269.html", "text": "Мъж от Лом, заплашил със смърт момче и задигнал телефона му, влиза в затвора за година,  съобщава Конкурент. В.И.  ще лежи при първоначален строг режим, постанови съдът. Рецидивистът се е признал за виновен и присъдата му е резултат от споразумение. Тя влиза в сила незабавно. Престъплението е извършено преди по-малко от месец, на 18 октомври, в центъра на Лом. На метри от градския площад бандитът забелязал ученик. Когато момчето приближило, В.И. се нахвърлил върху него, задигнал мобилния му телефон и  заплашил, че „ако се обади на полицията, ще го намери и ще го убие“. Въпреки заплахата, детето подало сигнал в полицията и не след дълго криминалистите открили нападателя. Срещу него започнало разследване, което приключило с осъдителна присъда. Посочва се, че В.И. е стар познайник на полицията, осъждан е и е лежал в затвора няколко пъти.", "date": "2017.11.12", "title": "Присъда! Година затвор за бандит от Лом, заплашил дете със смърт"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%82%D0%B8%D0%B2%D0%B0-%D0%BD%D0%B0-%D0%B2%D0%B0%D0%B6%D0%BD%D0%B8-%D1%81%D1%80%D0%B5%D1%89%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%BB%D1%8F%D1%82%D0%BE-2018-news704330.html", "text": "България се разпознава все повече като дестинация с по-качествен туристически продукт. За повишения професионализъм в сектора свидетелства и фактът, че над 70 на сто от чуждестранните туристи се връщат в страната ни. Това заяви министърът на туризма Николина Ангелкова в интервю за БНР. Тя съобщи, че й предстоят важни срещи в Москва с нейния колега Олег Сафонов, ръководител на Федералната агенция по туризъм на Русия, и други представители на руския туризъм. \"На тях ще договорим лято 2018 и ще се постараем да увеличим притока на туристи от федерацията, защото Русия е много важен генериращ пазар за входящ туризъм у нас\", подчерта министърът. Николина Ангелкова цитира данни на Световния съвет за туризъм и пътувания, според които делът на българския туризъм и свързаните с него индустрии формира над 12% от БВП на страната. \"За осемте месеца на настоящата година приходите от сектора са близо 5,2 млрд. лв., което е почти 11% ръст спрямо същия период на рекордната 2016 г. За първите девет месеца на 2017-а България е посетена от около 7,5 млн. чуждестранни туристи, което е почти 8% увеличение в сравнение със същия период на миналата година\", поясни министърът. \"На последната среща в Брюксел с участието на премиера Бойко Борисов и председателя на Европейската комисия Жан-Клод Юнкер заявихме, че сме готови за председателството на България на Съвета на ЕС. То ще ни даде допълнителни шансове да представим страната и като туристическа дестинация за четири сезона\". Министър Ангелкова съобщи, че предстоят 6 ключови събития, на които ще рекламираме българското председателство. \"За нас е важно да покажем България не само като дестинация за зимен и морски туризъм, а и като интересен маршрут за развитие на културно-историческия и балнео- и СПА туризма. Така на практика ще могат да се разширят крилата на сезона и да се реализират по-високи приходи от сектора\". Министър Ангелкова постави акцент и върху постоянните усилия на туристическата администрация да ограничи сивата икономика в отрасъла. \"Водим тази политика непрекъснато, не само от това лято. Още през втория мандат на правителството Борисов създадохме условия да се изгради Единната система за туристическа информация за връзка по защитени канали между министерството, МВР, НАП и хотелите. Тя ще дава информация в реално време за настанените туристи и това ще увеличи събираемостта на дължимите такси. В петък обявихме отново обществената поръчка за търга. Надявам се тя да не се обжалва отново, за да може системата да заработи през следващата година\", прогнозира министър Ангелкова. Тя обърна внимание и на темата за липсата на достатъчно квалифицирани кадри в туризма. \"Това е голямо предизвикателство за нас, по което работим активно още от създаването на министерството. Преди прага на зимата това правят и работодателите в големите ни ски курорти. При предното правителство на премиера Борисов приехме имененията в Закона за трудовата мобилност и трудовата миграция и в правилника към него. По-късно допълнително се облекчиха изискванията за наемане на сезонни работници в туризма от трети страни и това пролича през лятото, когато бизнесът назначи допълнително около 3000 сезонни работници от Украйна, Молдова, Беларус. Това е краткосрочното решение, с което се справихме. Планирали сме общо три направления – краткосрочно, средносрочно и дългосрочно. Те са насочени към пряката връзка между бизнеса и образованието и произтичат от мерките, начертани от създадения миналата година Междуведомствен съвет за кадрите в туризма. Обмисляме съвместни промени в учебните планове за по-успешна подготовка и реализация на ученици и студенти с профил туризъм. С министъра на образованието Красимир Вълчев работим в тази посока и предстои да стартираме пилотен проект за създаване на Център за квалификация и преквалификация на кадрите в туризма, ориентиран към изпълнителските професии, които най-вече не достигат\", съобщи още министър Ангелкова.", "date": "2017.11.12", "title": "Ангелкова отива на важни срещи в Москва за лято 2018"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-news704342.html", "text": "Стабилизирано е състоянието на Наим Сюлейманоглу след претърпяната по спешност операция на мозъка. Това съобщи лекуващият лекар на шампиона. Според доктор Ялчън Полат операцията е преминала успешно, предава Нова телевизия. След трансплантацията на черен дроб олимпийският шампион по вдигане на тежести е получи мозъчен кръвоизлив и се наложило лекарите да се намесят. Операцията е продължила час и половина. Състоянието на родения в България Сюлейманоглу се усложни след трансплантацията и той все още е в реанимация. Турските медии съобщават, че президентът Реджеп Ердоган е бил информиран за случая и е предложил всяка възможна помощ за семейството на Наим Сюлейманоглу.", "date": "2017.11.12", "title": "ЕКСКЛУЗИВНО! Разкриха първи подробности за състоянието на легендата Наим Сюлейманоглу"}
{"url": "http://pik.bg/%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news704309.html", "text": "Лидерът на Лейбъристката партия Джереми Корбин призова външният министър Борис Джонсън да бъде свален незабавно от поста заради случая със затворената в Иран британска гражданка Назанин Загари-Ратклиф, написа в. \"Обзървър\", цитиран от БТА. Корбин обвини Джонсън, че вреди на Великобритания и излага на риск нейни граждани. По-рано този месец външният министър заяви, че Загари-Ратклиф, която прекара последните 18 месеца в ирански затвор, е обучавала журналисти. В изявлението за \"Обзървър\" лейбъристкият лидер изброява серия от дипломатически грешки и зле подбрани изрази на Джонсън, който беше назначен за външен министър миналото лято. \"Търпяхме достатъчно дълго Джонсън да поставя страната в неудобно положение, да й вреди и да излага на риск наши граждани със своята некомпетентност и отживели възгледи от колониалната епоха. Време е да си върви\", подчертава ръководителят на основната опозиционна партия. Към неговия призив се присъедини и кметът на Лондон Садик Хан. Той заяви в шоуто на Андрю Мар по Би Би Си, че външният министър трябва да бъде уволнен, защото не е изпълнил главното си задължение - да прави дипломация в полза на Великобритания. Кметът подчерта, че Джонсън трябва да изясни изказването си, което иранската държавна телевизия сметна за доказателство, че Загари-Ратклиф е била в Иран като част от заговор за сваляне на режима. Хан припомни, че в един или друг момент изявления на британския външен министър са били обидни за САЩ, Либия, Испания и сикхите. Изявленията на Корбин и Хан засилват натиска над Тереза Мей да уволни Джонсън, чиято политическа съдба виси на косъм, докато иранският съд решава дали да увеличи срока на присъдата на Загари-Ратклиф. Британката с двойно гражданство беше в Иран на посещение при роднини с дъщеря си. Тя беше арестувана при опит да се качи на самолета. Семейството й, включително съпругът й Ричард Ратклиф, беше изключително недоволно от коментарите на Джонсън, които според тях са неоснователни и излагат арестуваната на допълнителна опасност.", "date": "2017.11.12", "title": "Искат оставката на Борис Джонсън"}
{"url": "http://pik.bg/%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D1%83%D1%82%D0%B8%D0%BD-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D0%B7%D0%B0-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D1%81-%D1%82%D1%80%D1%8A%D0%BC%D0%BF-news704301.html", "text": "Преговорите между президентите на Руската федерация и САЩ, които трябваше да се състоят в кулоарите на юбилейната 25-та среща на Азиатско-тихоокеанско икономическо сътрудничество (АТИС) във виетнамския град Дананг, не се проведоха заради липсата на гъвкавост в подходите на службата за протокол на американската администрация. Това заяви говорителят на Кремъл Дмитрий Песков, предава TACC. „Наистина, опитахме се да съгласуваме отделна среща и тази работа се водеше по протоколни и други канали“, поясни Песков в отговор на журналистически въпрос защо Владимир Путин и Доналд Тръмп имаха единствено контакти „на крак“. „Страните се опитаха да предложат варианти с оглед на пренатоварените графици на лидерите“, подчерта Песков. „Американците не проявиха гъвкавост и не представиха алтернативни предложения“, допълни говорителят на Кремъл.", "date": "2017.11.12", "title": "Говорителят на Путин обвини САЩ за провалената среща с Тръмп"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D0%B8%D0%BB%D0%B5%D0%BD-%D0%BC%D0%B0%D1%87-%D1%82%D0%B8%D0%B3%D1%8A%D1%80%D0%B0-%D0%B2%D0%BF%D0%B5%D1%87%D0%B0%D1%82%D0%BB%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news704337.html", "text": "Левски победи Локомотив (София) в контрола, играна на помощен терен 2 на стадиона на \"сините\" Достъпът на привърженици и медии до проверката бе свободен, а за радост на запалянковците, подопечните на Роси се наложиха над опонента си с 3:0. Два гола за победителите отбеляза Бабатунде Адениджи - Тигъра, а третият бе дело на Жерсон Кабрал. Голмайсторът на \"сините\" Давид Яблонски пропусна срещата. Чешкият бранител се оплаква от травма и не взе участие и във вчерашната тренировка на \"сините\". През първите 45 минути от проверката по-дейният тим на терена беше този на домакините, акцентира \"Топспорт\". \"Сините\" създаваха опасни ситуации пред съперника си, докато футболистите на Локомотив по-скоро изчакваха възможност на контраатака. Най-дейни в редиците на тима на Делио Роси бяха Кабрал, Панайотов и Обертан. Именно бившият футболист на Манчестър Юнайтед получи една от най-добрите възможности за реализиране на попадение след 35 минути игра, но ударът му беше спасен от вратаря на Локомотив. \"Железничарите\" отговориха с далечен изстрел, последван и от разбъркване в полето на Митрев, но и в двата случая \"синият\" страж се справи с опасността в полето си. През втората част двамата треньори смениха някои от първоначалните си избраници, като именно един от тях откри резултата за \"сините\". За изненада на много от феновете на помощния терен до \"Герена\", голмайстор за тима стана Бабатунде Адениджи, разписал се в 70-ата минута. Още 7 минути след това и Кабрал ознаменува доброто си представяне с гол, след като вкара от далечна дистанция. В 81-ата минута Адениджи съвсем втрещи феновете на Левски, след като бе точен за 3:0 с втория си гол в мача. Някъде тук запалянковците на тима започнаха да скандират \"Баба, Баба!\", а нападателят се усмихваше многозначително. Това беше и последното попадение в срещата, завършила с убедителен успех за Левски. Стартовите състави, на които заложиха двамата треньори в началото: Левски: Митрев, Цветкович, Ейлофсон, Ангелов, Найденов, Гомес, Панайотов, Кабрал, Прохазка, Обертан, Мапуку Локо (Сф): Ефремов, Виячки, Горанов, Зюмбюлев, Семерджиев, Том, И. Иванов, Цветков, Станкев, З. Димитров, И. Димитров", "date": "2017.11.12", "title": "Левски със силен мач! Тигъра впечатли за \"сините\""}
