{"url": "https://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D0%BC%D0%BE%D0%BD%D0%B5%D1%82%D0%B0-%D0%BA%D0%BE%D1%8F%D1%82%D0%BE-%D1%89%D0%B5-%D0%B1%D1%8A%D0%B4%D0%B5-%D0%BF%D1%83%D1%81%D0%BD%D0%B0%D1%82%D0%B0-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D0%B1%D1%80%D0%B5%D0%BA%D0%B7%D0%B8%D1%82-news900888.html", "text": "Във Великобритания представиха за първи път монета от 50 пенса, посветена на излизането на страната от Европейския съюз, насрочено за 31 януари, съобщава „Би Би Си”, цитирани от БТВ. Монетата ще бъде пусната в обращение в деня на Брекзит в първоначален тираж от 3 млн. копия. На гърба й е изписано „Мир, просперитет и приятелство с всички страни\", а по-долу е посочена дата на „развода“ с Евросъюза. От другата страна на монетата е изображението на кралица Елизабет II. През 2020 г. ще бъде създадени още 7 млн. такива монети. \"Излизането от ЕС е повратна точка в нашата история. Тази монета е олицетворение на началото на нова глава\", заяви британският финансов министър Саджид Джавид. Тази седмица той ще покаже монетата и на премиера Борис Джонсън. Сподели:", "date": "2020.01.26", "title": "Във Великобритания представиха монета, която ще бъде пусната по случай Брекзит"}
{"url": "https://pik.bg/%D0%B3%D0%BE%D1%80%D1%8F%D0%BB%D0%B0%D1%82%D0%B0-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B0-%D0%B1%D0%B8%D0%BB%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-news900886.html", "text": "Обектът е регистриран като пункт за изкупуване на цветни и черни метали, но въпреки това са се продавали и части, показва разследването до момента. От екоинспекцията ще проверяват от понеделник дали са спазени разрешителните режими. При пожара изгоряха над 100  бракувани автомобили, а канонадата от взривове от газовите им уредби отекна в целия град. Инцидентът се разследва от Районната прокуратура в Хасково.   Пожаро-техническата експертиза ще покаже  как е възникнал, но първоначаният оглед показва, че вероятно искрата е тръгнала при разфасоване с оксижен на части от автомобили за продажба. В момента на пожара на обекта е имало работници и клиенти. Автоморгата в Хасково, която вчера горя, вероятно е работила незаконно. Сподели:", "date": "2020.01.26", "title": "Горялата автоморга била незаконна"}
{"url": "https://pik.bg/%D1%80%D0%B8%D0%BE%D1%81%D0%B2---%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%B1%D1%8F%D0%B2%D0%B8-%D0%BA%D1%80%D0%B0%D1%8F-%D0%BD%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%B2-%D0%BC%D0%B0%D1%80%D0%B8%D1%86%D0%B0-news900965.html", "text": "Преустановено е замърсяването на река Марица, обявиха от РИОСВ в Пловдив. Тази сутрин е извършено повторно пробонабиране от канализационните колектори и река Пишманка. Резултатите от пробите сочат, че замърсяването е преустановено. Показателите от Градски колектор-1  са: ХПК - 128 mg/l и неразтворени вещества – 209 mg/l, а от Градски колектор-2: ХПК - 49 mg/l и неразтворени вещества – 29 mg/l. Бяха взети водни проби от отпадъчните води на инсталация за преработка на отпадъци в промишлената зона на Пазарджик, от двата градски колектора на ул. \"Заводска\" и от отпадъчните води на предприятия за преработка на хартия в село Главиница, община Пазарджик. Проверени са още три промишлени обекта в индустриалната зона, за които се установи, че в момента не заустват отпадъчни води в канализационната система с водоприемник река Пишманка, локализирана като участък на замърсяването. Във водите й са установени пластмасови мленки от преработка на полиетиленови отпадъци. Резултатите от взетите водни проби от реката и двата градски колектора сочат инсталацията за преработка на отпадъци на „Екоинвест”ЕООД за източник на замърсяването. Установено е превишение в пъти над пределно допустимите концентрации (ПДК) на вещества в производствените отпадъчни води на обекта по Наредба 7, за реда и начина за заустване на отпадъчни води в канализационните системи. Превишени са следните показатели: химическа потребност от кислород (ХПК) – при норма 700 mg/l, пробите показват 2322 mg/l, или 3 пъти над ПДК. А нормата за неразтворени вещества е превишена 16 пъти. При норма 200 mg/l, са измерени 3140 mg/l. Високи стойности на тези показатели са установени и в градския колектор, който отвежда отпадъчните води от „Екоинвест”ЕООД / ХПК - 2940 mg/l и нерезтворени вещества - 5392 mg/l/. Анализът на данните сочи за преминало залпово замърсяване от този обект. От вечера следобед „Екоинвест”ЕООД преустанови производствената си дейност, свързана с формиране на отпадъчни води. Припомняме, че от вчера ксперти от РИОСВ–Пазарджик, Басейнова дирекция „Източнобеломорски район“ (БДИБР) и Регионалната лаборатория към ИАОС проверяват сигнал за мъртва риба в река Марица, под моста на с. Огняново. Директорът на РИОСВ Костадин Гешев незабавно сформира екип от експерти и беше извършено щателно обследване на района за следи от източници на замърсяване. За инцидента бяха уведомени окръжният прокурор на Пазарджик, директорът на ОД на МВР и директорът на ОДБХ, за вземане на проби от умрялата риба и установяване причините за смъртта й. Образувано е досъдебно производство. Сподели:", "date": "2020.01.26", "title": "РИОСВ - Пловдив обяви края на отравянето в Марица"}
{"url": "https://pik.bg/%D0%B5%D1%82%D0%BE-%D0%BA%D0%BE%D1%8F-%D0%BD%D0%B0%D0%BF%D0%B8%D1%82%D0%BA%D0%B0-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BB%D0%B5%D0%BA-%D0%B7%D0%B0-%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5-%D0%BD%D0%B0-%D0%B8%D0%BC%D1%83%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news900800.html", "text": "В студеното време сме длъжни не само да сменим гардероба, но и да преразгледаме хранителното си меню. Тази година ще ви предложим витаминни шотове. Става дума за концентрати на полезни растителни продукти, укрепващи имунната система. Пиенето на витаминни шотове през студените месеци от годината е не по-малко важно от носенето на шапка. Шапката защитава главата от преохлаждане, а витаминните шотове предпазват цялата имунна система. Нас ни пазят два вида имунитет: неспецифичен и специфичен. Организмът разчита повече на неспецифичния имунитет. Той представлява 80% от имунната система и задачата му е да защитава организма от болестотворните микроорганизми. Когато бариерният имунитет не се справи, бактериите и вирусите проникват в организма. Тогава се задейства специфичният имунитет. На него се падат 20% от имунната система. За да опазите здравето си през зимата, следвайте правилото, което е установил нашият организъм – 80% от усилията трябва да положите за укрепване на бариерите. Отлично средство за това е витаминният шот. Той представлява витаминна бомба. Обикновено обемът му не превишава 120 мл. Съдържа концентрация на полезни растителни продукти. Шотовете се появяват в САЩ преди около 2 години. Първоначално представляват моношотове от пшеничени кълнове, джинджифил и лимон. След това съставките се разнообразяват. Нашият избор днес пада върху съчетанието на лимон, джинджифил и ананас. Основната разлика е в съчетаването на активните съставки, които притежават желаното действие. Най-често в състава на фрешовете попадат сочни плодове и зеленчуци. При шотовете се залага на мощни суперхрани – куркума, джинджифил, пшенични кълнове и др. Втора разлика – количеството. Шотът може да се изпие на една-две глътки. Той не представлява малка порция сок, а е концентрат от полезни съставки. Затова не се препоръчва консумация в големи количества. При избора на съставки за имунния коктейл отчитайте два параметъра: добавяйте в шота продукти, които влияят на имунната система. Старайте се да купувате био продукти, които не съдържат нитрати. Последните въздействат на хемоглобина и той престава да изпълнява основната си функция – да пренася кислород към тъканите. Оттам имунната система отслабва. Чувствате се уморени, сънливи, имате главоболие и т.н. Както вече споменахме, отлична комбинация за шот са лимон, джинджифил и ананас. Витамин С и флавоноидите в лимона формират защитна бариера срещу вируси и микроби. Лимонът помага още да нормализирате нивото на pH на организма. Джинджифилът ускорява обмяната на вещества и повишава устойчивостта срещу вируси. Ананасът добавя приятен вкус и допълнителна доза витамини. Накрая ще добавим, че е добре да се откажете от рафинираната захар. Тя разрушава имунните клетки. Сподели:", "date": "2020.01.26", "title": "Ето коя напитка е най-добрият лек за укрепване на имунната система"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B0%D0%BD%D1%81%D0%B0%D0%BC%D0%B1%D1%8A%D0%BB-%D1%81%D0%B5-%D0%B2%D1%80%D1%8A%D1%89%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BE%D1%82-%D0%BF%D0%B5%D0%BA%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B8%D1%8F-%D0%B2%D0%B8%D1%80%D1%83%D1%81-news900967.html", "text": "Българският ансамбъл “Пролет”, който беше в китайската столица за представления в рамките на фестивал по случай Китайската нова година, се връща у нас по свое желание, след като празненствата бяха отменени заради новия коронавирус в Китай. Това съобщават от МвНР. Пекинската община спира масовите прояви на територията на столицата заради новия вирус. В град Ухан са установени трима българи и посолството на Република България в Китай поддържа непрекъснато връзка с тях. В 30 китайски провинции, независими общи и специални административни райони са обявили първа степен за готовност за справяне с извънредни ситуации, а САР Хонконг е обявил т.н. “най-висока степен”. Последните статистически данни според китайската страна са, че има поне 2023 случая в Китай (вкл. Хонконг, Макао, Тайван) и 32 случая в чужбина. Починалите на територията на Китай са 56, оздравелите 49. От 26 януари 2020 г. до второ нареждане са преустановени и всички полети от двете летища в Пекин до провинциални летища в страната. От двете пекински летища е имало директни линии до други провинции. Съобщава се, че на двете летища в Пекин се измерва температурата на всички пристигащи. Съобщава се, че туристическите автобуси от и за Пекин спират да работят от 26 януари 2020 г. От 27 януари 2020 г. всички китайски туристически групи, пътуващи в чужбина, ще бъдат спрени. Резервациите за полети и хотели в чужбина, направени чрез туристически агенции ще бъдат прекратени. Резервациите за вътрешни полети и хотели в Китай, направени чрез туристически агенции, са били анулирани, считано от 24 януари 2020 г. Според Националния всекидневник “Чайна дейли” вирусът се предава на човек само от заразени животни. Заразеният от животно може да предаде вирусът на друг човек, докато заразените от човек болни не могат да предат вируса нататък. По информация на китайски медиите вече се работи за създаване на ваксина за вируса и е приключил стадият на изолиране на вируса. В Пекин вече са определени 20 болници за лечението на болните от новия коронавирус. Три болници от тях са на т.н. градско ниво, а останалите 17 - на т.н. районно ниво. Сред градските болници са Пекинска болница Дитан и Пекинска болница Йоу’ан. Очаква се първата спешно изградена болница в гр. Ухан, болница “Хуошъншан”, да отвори врати на 2 февруари 2020 г. със 700-1000 легла. Втората болница “Лейшъншан” се очаква да отвори врати на 5 февруари 2020 г. и е планирана да разполага 1300 легла. Администрацията за управление и надзор на пазарите е публикувала официална забрана за всякакви дейности, свързани с покупко-продажбата на диви животни. Всички туристически фирми за организирани пътувания са преустановили дейността си. В провинция Хубей, където се намира огнището да болестта е забранено е придвижването на МПС в централната част на гр. Ухан, столицата на провинция Хубей. Общината е наела около 6 000 хиляди таксита, които са на разположение на Кварталните съвети, по 3-5 коли на кооперация. Чрез тях съветите осъществяват безплатното доставяне на храна и лекарства за жителите. Уханските болници са пуснали официални писма за набиране на дарения (маски и дрехи, използвани при хирургически интервенции и др.) доколкото в повечето от тях се очаква медицинските материали да са достатъчни само за следващите 3-5 дена. Япония вече е направила дарение от 1 милион маски за гр. Ухан. В провинция Гуандун е обявено задължителноъо носене на маски на обществени места, а хората без такива ще бъдат санкционирани. Сподели:", "date": "2020.01.26", "title": "Български ансамбъл се връща предсрочно от Пекин заради смъртоносния вирус"}
{"url": "https://pik.bg/%D0%BD%D0%B0%D0%B4-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B4%D0%B6%D0%B0%D0%BC%D0%B4%D0%B6%D0%B8%D0%B5%D0%B2%D0%B0-%D0%B2%D0%B8%D0%BD%D0%B0%D0%B3%D0%B8-%D0%B5-%D0%B8%D0%BC%D0%B0%D0%BB%D0%BE-%D1%87%D0%B0%D0%B4%D1%8A%D1%80-%D1%84%D0%B0%D0%BA%D1%82-%D0%B3-%D0%BD-%D0%B4%D0%BE%D0%BD%D0%B5%D0%B2-%D1%84%D0%B0%D0%BA%D1%82-news900825.html", "text": "Осъдих ПИК и Блиц на по 10 000 лв, похвалила се главната редакторка на \"Клуб Зет\" Светлана Джамджиева. Така е. Правото си е право. Джамджиева наистина е осъдила ПИК, а онзи ден даже й пуснах по банка въпросните 10 000 лева. Халал да са й, да е жива и здрава да си ги харчи. Интересното все пак е за какво почитаемата госпожа Джамджиева е осъдила ПИК. Става дума за текст от началото на януари 2016 г., озаглавен \"Известна главна редакторка ходела подпийнала на работа. Сайтът на скандалния аптекар Огнян Донев обърнат на пивница\". Текстът е на статия в агенция Блиц, което изрично е указано на няколко места. ПИК нищо не твърди, просто цитира колегите. Ето и самият материал: Както виждате, журналистите на ПИК не твърдят нищо. Просто препечатват Блиц, тъй като материалът им се е сторил интересен. За което отнасят глоба от 10 бона - също колкото и Блиц, които са първоизточникът на информацията за \"медийната метреса\". Страхотна справедливост. И нищо чудно, разбира се. В съдийския състав, постановил глобата (по-солена и от кръвнина за убийство!), Найденова е от \"техния\" кръг. Кръга на Съюза на съдиите в България (ССБ), умнокрасивите в тоги, които правораздават в полза на Прокопиев, Донев, Сашо Дончев и медийните им креатури от \"Капитал\". Посещавала е Щатите на разноски на фондация \"Америка за България\" в компанията на не по-малко одиозния Калин Калпакчиев - оня, който оправда убиеца Полфрийман. Свалена е след скандал като говорител на Висшия съдебен съвет. Сега е важна част от \"частното съдилище\" на Лозан Панов, оплело в мрежите си Темида, грантирано от Сорос и обслужващо политическите цели на ДеБъ. Как Соня Найденова няма да \"сготви\" ПИК! Ясно, че ще го направи. С кеф при това - като останалите \"независими\" магистрати около Панов и ССБ, които в последните години се надпреварват да постановяват абсурдно високи финансови наказания за медии извън орбитата на Прокопиев. Медии, които не се свенят да разобличават двойния им морал. В ПИК носим кръста си, плащаме си глобите, съобразяваме се със закона, но в същото време не пестим истината. Едни типове са решили да си правят бизнес, съдейки ни - изглежда така ще си оправят живота. Чудесен поминък - съдиш ПИК, вдигаш уж кръвно, получаващ сърцебиене, непоправимо си разстроен, мнозинството от съдии са \"твои\" - колко му е да изкараш едни лесни 10 - 20 хиляди лева... Цялата схема ще продължи, докато проказата Лозан Панов трови ВКС и нормалното правораздаване в държавата. И докато не се забрани на юридически НПО-та да получават субсидии от частни фондации и чужди държави. Нищо, ще мине. Тогава да му мислят. Колкото до лицето Джамджиева... Това, с чашката, е публична тайна. Навремето работехме заедно в \"Труд\", помня какви запои бяха. По-важно е друго. От позицията на угоена и напита олигархическа храненица, разположена в суперлуксозен офис сред суперлукса на \"Двете кули\" на Огнян Донев, тя нравоучителства, легендирайки се като \"обективна\" и \"сериозна\" медия. А всъщност Джамджиева трябваше доброволно да скъса с професията още преди години, когато ПИК публикува скандальозните й, направо срамотни диалози с \"Оги\" по скайпа. В които тя си самопризнава, че: Има и още, още много. Скайпът \"Светлана - Оги\", този монументален документ за времето на великата медийна низост, надхвърля 1000 страници. 1000 страници самопризнания. За търговия с влияние, корупция, симбиоза между прокурори и политици. И толкова време никоя институция не се сезира. Въпреки че и Донев, и Джамджиева признаха публично, че разговорите са истински. Над Джамджиева има чадър и винаги е имало. Това си пролича преди два месеца, когато фоторепортерът от \"Клуб Зет\" Боришев - пиян, реши да блъска и псува полицаи насред София до градинката на хотел \"Рила\". \"Не само съм пиян, но съм и на наркотици\", крещял Боришев според официалните полицейски протоколи и съдебното решение. Какво последва ли? \"Клуб Зет\" написа, че Боришев бил жертва на \"политическа репресия\". Главният секретар на МВР лично отиде в редакцията да се извини на Джамджиева. Премиерът Борисов й се обади също да поднесе съжаленията си. Съжаленията си, че някакъв хулиган се гаври с униформени... Това е положението. Светлана Джамджиева и \"Клуб Зет\" го играят опозиционна медия, докато редовно си чатят с министър-председателя. \"Той ми каза, че ме обича и винаги ще ме обича\", твърди в скайпа до \"Оги\" Джамджиева, визирайки Бойко Борисов. Когото в \"Клуб Зет\" често наричат \"Буда\". Каква любов необяснима. С \"либералната\", дясномислеща, прозападноориентираната Светлана Джамджиева. Джамджиева...Която още носи фамилията на агента на ДС Борислав Джамджиев, един от най-близките медийни съветници на Жан Виденов... \"Клуб Зет\" ли е обективната журналистика? Ведомственото сайтче на \"Софарма\" и обвиняемия за пране на пари Огнян Донев? Джамджиева ли е истинският журналист - онази, която целуваше налъмите на Костов, после на Николай Добрев, после на Царя, после предлагаше на Тошо Тошев да му дари черния си дроб, после предаде Тошев и се намести на стола му в \"Труд\", опропасти славния вестник с пословичното си бездарие, обсеби Огнян Донев от позицията на \"влюбена жена\", вся интрига между него и съдружника му Любомир Павлов, плюеше Прокопиевите, после се примъкна към тях, за да плюе Пеевски...Критикуваше Борисов, докато му пишеше прочувствени есемеси... Колко схеми, колко сартоморталета, колко фликфлаци. Не знам дали е хронична алкохоличка, но знам, че Светлана Джамджиева няма общо с морала в журналистиката. И винаги съм я смятал за \"медийна метреса\". На Костов, на Виденов, на Тошев, на Борисов, на Прокопиев... Това не ще се промени, колкото и присъди в своя полза да си измоли от присъдружните магистрати на грантове от Сорос. Факт, г-н Донев. Факт. Сподели:", "date": "2020.01.26", "title": "Над Светлана Джамджиева винаги е имало чадър. Факт, г-н Донев, факт!"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B0%D1%88-%D1%87%D0%BE%D0%B2%D0%B5%D0%BA-%D0%B2-%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%B0%D1%82%D0%B0-%D1%82%D0%BE%D1%87%D0%BA%D0%B0-%D0%BD%D0%B0-%D1%81%D0%B2%D0%B5%D1%82%D0%B0---%D0%B5%D0%BB%D0%B7%D0%B0-%D0%BF%D0%B0%D1%80%D0%B8%D0%BD%D0%B8-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BA%D0%BB%D1%8E%D1%87%D0%B2%D0%B0%D0%BD-news900941.html", "text": "въздуха предизвика затварянето на международното летище, а службата по сеизмология и вулканология предупреди и за опасности от цунами. Всичко това обаче не успя да изплаши Елза Парини и коментаторката на светското предаване на ПИК TV отлетя с още няколко храбри българи отлетяха към екзотичните острови в Югоизточна Азия. \"Когато пристигнахме, все още се усещаше паниката. Много исках да се добера до вулкана, който в момента само дими, но за съжаление властите не разрешават никакъв достъп в радиус от 15 км. Затова не успях да ви зарадвам с уникални кадри\", заяви Елза във видео връзка София - остров Себу. Как местните са посрещнали природната стихия, има ли паника сред туристите в страната, какви мерки взимат срещу опасния коронавирус, какъв е нощният живот на Филипините - гледайте сега: След десетилетия затишие, вулканът Таал на Филипините изригна преди броени дни. Страната обяви бедствено положение, хиляди бяха евакуирани, пепелта във Сподели:", "date": "2020.01.26", "title": "САМО В ПИК TV: Наш човек в най-горещата точка на света - Елза Парини с ексклузивно включване край вулкана във Филипините"}
{"url": "https://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BE%D1%82%D0%BF%D1%80%D0%B0%D0%B2%D0%B8-%D0%BC%D0%BE%D0%BB%D0%B8%D1%82%D0%B2%D0%B8-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B8%D1%8F-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-news900901.html", "text": "Папа Франциск отправи молитви за хората, заразени с новия коронавирус, както и за успех в усилията на властите да се справят със заразата, предаде РИА „Новости”, цитирана от БНТ. \"Моля се за хора, които са се разболели вследствие на вируса в Китай. Господи, приеми в мир починалите, успокой семействата на загиналите, и помогни на китайските власти в борбата им със заразата\", заяви Главата на Римокатолическата църква в неделната си проповед пред вярващите, събрали се на площад \"Свети Петър\" във Ватикана. Още на 31 декември 2019 г. китайските власти информираха Световната здравна организация за наличието на огнище на неизвестен до момента вирус в град Ухан, намиращ се в централната част на страната. Впоследствие експертите установиха причинителя на заболяването - коронавирус 2019-nCoV. Извън случаите на заболели в Китай, вече има заразени в Хонконг, Макао, Тайван, Тайланд, Япония, Южна Корея, САЩ, Канада, Виетнам, Сингапур, Непал, Франция, Австралия и Малайзия. Сподели:", "date": "2020.01.26", "title": "Папа Франциск отправи молитви срещу новия коронавирус"}
{"url": "https://pik.bg/%D0%BF%D0%BE%D0%BB%D0%B5%D0%B4%D0%B8%D1%86%D0%B8-%D1%81%D0%BA%D0%BE%D0%B2%D0%B0%D0%B2%D0%B0%D1%82-%D1%88%D0%B5%D1%81%D1%82-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BE%D1%82-%D1%83%D1%82%D1%80%D0%B5-news900900.html", "text": "Тази нощ се очаква да завали дъжд в тези райони, а заради ниските температури може да има условия за заледявания. В понеделник дневните температури слабо ще се понижат, но въпреки това остават по-високи от обичайните за януари. Във вторник облачността ще намалее, а в сряда на места може да превали. Вятърът се очаква да се засили. Времето ще остане такова и в четвъртък, а в петък предстои намаление на облачността. НИМХ обяви жълт код в понеделник за хлъзгави пътища и образуване на поледици в областите София, Видин, Монтана, Враца, Перник и Кюстендил. Сподели:", "date": "2020.01.26", "title": "Поледици сковават шест области в страната от утре"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D1%80%D0%B5%D0%B0%D0%BA%D1%82%D0%B8%D0%B2%D0%BD%D0%B8-%D1%81%D0%BD%D0%B0%D1%80%D1%8F%D0%B4%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B4%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%B1%D0%B0%D0%B3%D0%B4%D0%B0%D0%B4-news900984.html", "text": "Четири реактивни снаряда се взривиха в близост до американското посолство в Багдад тази вечер, съобщава агенция Ройтерс. Няма данни за пострадали. Така наречената \"Зелена зона\" в иракската столица често е обект на ракетен обстрел през последните месеци. Посолството на Съединените щати бе щурмувано от демонстранти в последния ден на 2019 година, а на 3 януари Вашингтон отвърна с убийството на високопоставен ирански генерал. И днес в Багдад имаше многолюдни демонстрации срещу корумпирания елит на Ирак. Демонстранти блокираха възлови кръстовища и в Кут, Басра и Насирия. Десетки бяха ранени в сблъсъци с полицията. Сподели:", "date": "2020.01.26", "title": "Четири реактивни снаряда се взривиха до американското посолство в Багдад"}
{"url": "https://pik.bg/%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D1%8A%D1%82-%D0%B7%D0%B0%D1%80%D0%B0%D0%B7%D1%8F%D0%B2%D0%B0-%D0%B7%D0%B0-%D0%B4%D0%B5%D0%BD-news900906.html", "text": "Инкубационният период на новия коронавирус може да варира от 1 до 14 дни, заяви Ма Ксиауей, ръководител на Държавния комитет по здравеопазване на Китай на пресконференция в неделя, цитиран от РИА Новости. \"Наблюдението на пациентите показва, че средният инкубационен период продължава около 10 дни, най-краткият е за около ден, а най-дългият - за около две седмици\", съобщава още Ксиауей. Коронавирусът от нов тип може да се предава и по време на инкубационния период - нещо нехарактерно за обикновените вируси. Според последните официални данни само в Китай заразените са 2027 души, а до момента са починали 57 заболели Сподели:", "date": "2020.01.26", "title": "Коронавирусът заразява за ден"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B2-%D1%88%D0%BF%D0%B8%D0%BE%D0%BD%D0%B0%D0%B6-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news900973.html", "text": "Двамата руски дипломати, които бяха обвинени в шпионаж, са напуснали страната ни, предаде Нова тв. В петък главният прокурор Иван Гешев уведоми министъра на външните работи за събрани доказателства за извършвана разузнавателна дейност на територията на страната от двама руски граждани, ползващи се с дипломатически имунитет. След получаването на съответните сигнали от ДАНС в Специализираната прокуратура са образувани две досъдебни производства за престъпление срещу Република България – за това, че две лица – чуждестранни граждани са събирали информация, представляваща държавна тайна, с цел издаването й на чужда държава или чужда организация – престъпление по чл. 104, ал. 1 от НК. Външният министър на България заяви, че руските дипломати, обвинени в шпионаж, най-вероятно ще бъдат обявени за \"персони нон грата\", а от Москва оцениха изгонването на руските дипломати от България като откровен неприятелски акт и провокация, и посочиха, че си запазват правото да отговорят реципрочно. Сподели:", "date": "2020.01.26", "title": "Обвинените в шпионаж дипломати са напуснали България"}
{"url": "https://pik.bg/%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D1%81-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BA%D0%B0%D0%BA-%D1%89%D0%B5-%D0%B7%D0%B0%D0%B2%D1%8A%D1%80%D1%88%D0%B8-%D0%BF%D1%80%D0%BE%D1%86%D0%B5%D1%81%D1%8A%D1%82-%D0%BF%D0%BE-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%B4-news900838.html", "text": "Започна историческият процес в Сената по импийчмънт на американския президент Доналд Тръмп. Ще бъде ли отстранен  Тръмп от Белия дом и какви са шансовете на обвинението и защитата? Това коментира пред БТВ доц. Робърт Филипс от Американския университет в България. „Изглежда като съдебно дело, но всъщност е вид политически процес - коментира доц. Филипс. – Председателят на Върховния съд съблюдава процеса, но няма право на крайното решение. Обвинението е представено от 7 демократи от Камарата на представители, а  защита – от 8 адвокати на президента Тръмп. 100-те сенатори са тези, които трябва да вземат решението. Бащите на американската конституция са осъзнавали, че при такова дело не може да бъде оставен един човек да вземе решение. Твърде важно е. Затова трябва да бъде ангажиран целият Сенат. Това са представителите на народа, представителите на различните щати. Те трябва да работят заедно по случая“. Срещу президента Тръмп са повдигнати две обвинения. Едното е за злоупотреба с власт заради опит за натиск върху Украйна да разследва сина на политическия му опонент Джо Байдън срещу финансова помощ от Щатите.  Второто обвинение е за възпрепятстване на разследването на Конгреса. „Вярваме, че след като чуете началните пледоарии, единственият извод ще бъде, че президентът не е направил нищо грешно“, заяви Пат Чиполоне, юридически съветник на Белия дом. „Ние сме готови да представим нашите доказателства. Ние сме готови да призовем нашите свидетели. Въпросът е, ще ни позволите ли?“, контрира Адам Шиф, главен обвинител в процеса по импийчмънт. Засега сенатът отхвърли нови свидетели и нови доказателства. Ще променили ли решенето си? „Теоретично е възможно, но… няма да се случи. Републиканците са много единни и дори по-умерените сенатори не виждат причина това да се прави“, смята доц. Филипс. Обвинение и защита имат по три последователни дни, за да убедят сенаторите в правотата на своите тези. Аргументите се излагат и сенаторите като отделни самостоятелни личности взимат своето решение. Но могат ли сенаторите да надскочат политическите си възгледи? На теория, авторите на американската конституция, са мислили точно така. Вярвали са, че сенаторите могат да надскочат политическите си възгледи.  Днес обаче това е много сложно, заради разделението и поляризирането на американското общество. Партиите станаха по-силни и ще бъде много трудно за сенаторите да избягат от политическите се възгледи. Доц. Филипс прогнозира бърз процес. Очаква процедурата да приключи до дни, защото в Сената републиканците са мнозинство. А за да бъде отстранен Тръмп от Белия дом, две трети от сенаторите трябва да признаят вината му. „Най-сериозната последица ще бъде, че след този процес Тръмп ще се чувства реабилитиран и непобедим – категоричен бе доц. Робърт Филипс. - Затова Нанси Пелоси не искаше този процес. Тя искаше да има инструмент, с който да спира Тръмп. Но процесът започна. Тръмп ще спечели и той ще се чувства непобедим“. Сподели:", "date": "2020.01.26", "title": "Преподавател в Американския университет с прогноза как ще завърши процесът по импийчмънт: Доналд Тръмп ще спечели и ще се чувства непобедим"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B0%D0%B5%D1%82%D0%B8%D1%82%D0%B5-%D0%B4%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%82-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B8-%D1%86%D0%B5%D0%BA%D0%B8%D1%82%D0%B5-%D0%BA%D0%B8%D0%BB%D1%8A%D1%80%D0%B8-%D1%81-%D1%80%D0%BE%D0%BB%D1%81-%D1%80%D0%BE%D0%BB%D1%81%D0%B0-%D0%BF%D1%80%D0%B8%D0%B1%D0%BB%D0%B8%D0%B6%D0%B5%D0%BD%D0%B8-%D0%BD%D0%B0-%D1%81%D1%82%D1%80%D0%BE-news900835.html", "text": "Мистерията с килърите в Ролс-Ройса, пипнати със страховити оръжия, се заплита. Високопоставен източник от службите разкри пред ПИК, че луксозният автомобил е с грузинска регистрация. В същото време убийците са принадлежали към антуража на известен строителен бос, собственик на столичен мол, твърди източникът на агенцията ни. Първоначално плъзнаха спекулации, че Ролс-Ройсът е бил лично негово притежание, но това не е вярно. Същият бос е бил съпричастен към сделката по придобиването на ЧЕЗ в началото на 2018 г., играейки в тандем с Гинка Върбакова. Тогава КЗК не разреши покупката и сделката пропадна. Както ПИК единствен написа онзи ден, килърите от Ролс-Ролса са изпълнявали мокра поръчка за елиминирането на шефа на КРИБ и собственик на Нова телевизия Кирил Домусчиев и на собствениците на Efbet братя Найденови, известни като Цеките. Зловещата информация идва на фона на разгарящи се скандали в сектора на хазарта, в който братя Найденови са основни играчи. ПИК научи и че главният килър, който е трябвало да извърши екзекуциите, се е изплъзнал от ръката на МВР. Той обаче е локализиран и е въпрос на време да бъде заловен, надяват се разследващите. Сподели:", "date": "2020.01.26", "title": "САМО В ПИК: Наетите да ликвидират Домусчиев и Цеките килъри с Ролс-Ролса приближени на строителен бос, собственик на мол"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%B3%D1%80%D0%B8-%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%BE%D1%82-%D0%B0%D1%82%D0%B0%D0%BA%D0%B0-%D1%81%D0%B0-%D0%BE%D0%B1%D0%B8%D0%B4%D0%B5%D0%BD%D0%B8-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B7%D0%B0%D1%82%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4-news900969.html", "text": "Бившият заместник-председател на Народното събрание Явор Нотев обясни защо от \"Атака\" са обидени Корнелия Нинова и дали затова няма да подкрепят вота на недоверие срещу екологичната политика на кабинета на ГЕРБ. Смятам, че не трябва да се търси политически дивидент от водната криза в Перник. Затова съм скептичен към мерките, които опозицията прилага. Това заяви по Нова телевизия депутатът от \"Атака\" Явор Нотев. Според него БСП е трябвало да \"работят по-дългосрочно\" в посока да привлекат подкрепата на независимите народни представители. \"Това не трябваше да се свежда до инцидентна покана към депутатите от \"Атака”. А и ние твърде некоректно и преждевременно бяхме определени като \"зависими”, категоричен бе Нотев. Той коментира и темата с оттеглянето на областния управител на София Илиян Тодоров от редиците на \"Атака” и заяви, че ръководството на формацията не е искало той да се оттегли от поста си. Сподели:", "date": "2020.01.26", "title": "ПОЛИТИЧЕСКИ ИГРИ: Явор Нотев обясни защо от \"Атака\" са обидени на Нинова и затова няма да подкрепят вота"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BC%D0%BE%D1%89%D0%B5%D0%BD-%D1%86%D0%B8%D0%BA%D0%BB%D0%BE%D0%BD-%D0%B4%D0%B0%D0%B2%D0%B8-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%89%D0%B5-%D0%B2%D0%B0%D0%BB%D0%B8-%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D1%80%D1%82%D0%B8-news900918.html", "text": "През следващото денонощие времето у нас постепенно ще се влоши. Очакваме преминаването на циклон южно от България. Това съобщиха от Meteo Balkans, цитирани от \"Флагман\". По-значителни ще са валежите по крайбрежната ивица на Адриатическо море, Централна Гърция и Егейско море, над Косово и Сърбия. Валежи се очакват и в Северозападна Турция, възможни са и гръмотевични бури. Бурята ще се усети и у нас, но само на места. От югозапад очакваме увеличение на облачността, като на много места процесите ще са съпроводени от слаб дъжд. Значителни валежи ще има над Югозападна България и Дунавската равнина. Общото количество валежи за тези райони ще е между 25-30 л/кв.м. За съжаление не се очават валежи от сняг. Нова снежна покривка ще се образува само на над 1900-2100 метра надморска височина. Температурите на Балканите постепенно ще се понижат, но ще останат необичайно високи за януари. Сподели:", "date": "2020.01.26", "title": "ПРОГНОЗА: Мощен циклон дави Балканите, ще вали и в България (КАРТИ)"}
{"url": "https://pik.bg/%D0%BC%D0%B2%D1%80-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0-%D0%B0%D0%BA%D1%86%D0%B8%D1%8F-%D0%B7%D0%B0-%D0%BF%D1%8A%D1%82%D0%BD%D0%B0%D1%82%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-news900887.html", "text": "Акцията по пътна безопасност и засилената патрулна дейност за установяване на водачи, употребили наркотици и алкохол, беше проведена на територията на СДВР. Операцията е проведена за времето от 21 часа снощи до 6 часа тази сутрин, съобщи МВР. Полицейски служители са следили за опасно поведение на водачи, застрашаващо живота и здравето на останалите участници в движението. Иззети са шофьорски книжки за неплатени глоби, неизползване на обезопасителни  системи за деца, водачи и пътници, неправилно паркиране  - това са част от резултатите на операция по пътна безопасност, проведена от служители на СДВР тази нощ. Проверени са 272 автомобила и 496 лица. Констатирани са множество нарушения на Закона за движение по пътищата и Закона за българските лични документи. Съставени са 24 акта и 16 фиша по ЗДвП. Иззети са 15 свидетелства за правоуправление за неплатени глоби и едно за липса на застраховка „Гражданска отговорност“. Съставени са 4 акта за шофиране в нетрезво състояние, задържани са 2 лица, образувано е едно досъдебно производство и е дерегистриран един автомобил. Сподели:", "date": "2020.01.26", "title": "МВР с експресна акция за пътната безопасност"}
{"url": "https://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D1%80%D0%B5%D0%B4%D1%80%D0%B8%D1%87%D0%B0-%D0%BF%D1%80%D0%BE%D0%B2%D0%B0%D0%BB-%D0%BD%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D0%B0-%D0%B1%D1%81%D0%BF-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news900889.html", "text": "„Близо 2/3 от българите не смятат, че проблемите в Перник не са климатични, а политически. Мисля, че вотът на недоверие е естествена реакция на опозицията. Очевидно е, че хората ги вълнува как да се реши проблемът в Перник. Трябваше по-принципно обаче БСП да постави своите въпроси за политиката на управление на водите, а не да се концентрира само в Перник. Математически погледнато, вотът трябва да мине, ако зависи от силите, които не са в коалиция с ГЕРБ, но в парламента никога нищо не е математика“. Това заяви пред БНР президентът на ПЕС Сергей Станишев. „Полето на БСП не е в патриотичните теми. Партията не трябва да изпуска социалната тема. В момента се правят опити да се наподоби ГЕРБ. Ние можехме да спечелим местните и европейските избори, имайки предвид скандалите около ГЕРБ миналата година. Говоря като човек, който оценява рисковете и говоря истините, които невинаги са приятни. Искам да видя в БСП дебати между кандидатите за председател на партията. Ние тръгваме на избори като на национален без списъци на избирателите. Когато в ЕС се правят подобни избори, се търси привличане на внимание на обществото“, каза още Станишев. Сподели:", "date": "2020.01.26", "title": "Станишев предрича провал на вота на недоверие на БСП срещу правителството"}
{"url": "https://pik.bg/%D1%87%D1%83%D0%B4%D0%BE-%D0%B8%D0%B7%D0%BC%D1%8A%D0%BA%D0%BD%D0%B0%D1%85%D0%B0-%D0%B6%D0%B8%D0%B2%D0%BE-5-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BE%D1%82-%D1%80%D1%83%D0%B8%D0%BD%D0%B8%D1%82%D0%B5-%D1%81%D0%BB%D0%B5%D0%B4-%D1%81%D0%B8%D0%BB%D0%BD%D0%B8%D1%8F-%D1%82%D1%80%D1%83%D1%81-%D0%B2-%D1%82%D1%83%D1%80%D1%86%D0%B8%D1%8F-news900880.html", "text": "Продължават да издирват оцелели след унищожителния трус в Турция. 5-годишно момиченце беше спасено по чудо. Късно снощи спасителите успяха да го извадят руините заедно с неговата майка, съобщават световните агенции, цитирани от БТВ. По данни от тази сутрин, пострадалите са 1 607 души, като 104-ма от тях са в болница. Все още се оценяват материалните щети от труса с мощност 6,9 по Рихтер в петък вечерта. Най-тежко пострада окръг Елязъг. Общо над 15 000 души са без покрив. На места в планинските райони са разрушени цели села. Близо 5 000 палатки бяха изградени в района само за денонощие. Много хора са настанени и в спортни зали и училищни салони. Ситуацията се усложнява от студеното време, като през нощта температурата пада до минус 7 градуса. Сподели:", "date": "2020.01.26", "title": "Чудо: Измъкнаха живо 5-годишно момиченце от руините след силния трус в Турция"}
{"url": "https://pik.bg/%D0%BF%D0%B0%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D1%84-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%85%D0%B0%D0%B7%D0%B0%D1%80%D1%82%D1%8A%D1%82-%D1%89%D0%B5--news900879.html", "text": "„Хубаво е, че премиерът е приел опечалените от Галиче, но не може да се правят законови промени при всеки отделен случай. Изравняването на наказанията между непълнолетни и пълнолетните ще е катастрофа и означава, че сме се върнали в Средновековието“. Това каза в ефира на БНТ бившият служебен премиер Огнян Герджиков. „Би по-могло да се помисли за евентуално увеличаване на наказанието и до занижаване на възрастта при непълнолетните, но корекциите не трябва да са генерални. Големият тежък въпрос е дали в затвора може „да се стане човек“. Ние сме изпуснали образованието и възпитанието. Допуснали сме много млади хора да са необразовани и да няма никакви ценности Държавата трябва да е безпощадна към тази част от обществото, която не образова децата си“, коментира Герджиков. „По начало не е лошо хората, които имат властта да я упражняват. Аз например не мога да бъда прокурор и обвинител. На мен ми е мъчно лично за Нено Димов и не знам какво е направил, за да се стигне до там, но явно нещо се е случило. Преподавал съм на Иван Гешев, но не мога да си позволя да му давам съвети. От както е приета конституцията, се овори за промените ѝ. Когато се правят промени, не трябва да се правят така спонтанно – дайте това или онова да променим. Промените трябва да се правят от професионалисти каза още бившият председател на парламента. „Хората са зомбирани от лотарийните билетчета. Онзи ден на бензиностанцията слушам как един човек казва „бензин за 10 лв. и билетчета за 30 лв.“. Това обаче не означава, че трябва да се нарушава конституцията. Лотарията не може да бъде държавна. Промените в закона, които се предлагат от Валери Симеонов, могат да бъдат атакувани пред Конституционния съд, където ще „паднат“, заключи Герджиков. \"Много моля основният закон да се спазва. Лотарията не може да бъде държавна - и да искаме към днешната дата не може\", подчерта юристът. Иначе в неюридически аспект, според бившия служебен премиер ацията се зомбира с хазартните игри. Проф. Герджиков е обезпокоен за инвазията на хазарта по телевизията за това кой е спечелил и каква сума. Хазартът действал страшно на възпитателно и трябвало да има контрол на държавата. \"Хазартът не може да бъде фокусът на вниманието\", настоя още юристът. „В страната ни няма компетентни чиновници, които да отговарят за водата. Освен това, имаме огромни загуби заради старите 50-60 годишни тръби. Дразни ме това безхаберие как много неща се правят непрофесионално. Ако трябва да прогнозирам, вотът на недоверие няма да бъде приет. Той обаче е сигнал и обица на ухото за управляващите“, каза още юристът. Сподели:", "date": "2020.01.26", "title": "ПАРЕЩА ТЕМА: Проф. Огнян Герджиков с остър коментар - може ли да бъде одържавен хазартът, ще мине ли вотът на недоверие на кабинета"}
{"url": "https://pik.bg/%D0%B4%D0%BE%D1%86-%D1%80%D0%B0%D0%B9%D0%BD%D0%B8%D1%87%D0%BA%D0%B0-%D0%BC%D0%B8%D1%85%D0%B0%D0%B9%D0%BB%D0%BE%D0%B2%D0%B0-%D0%BE%D1%82-%D0%B2%D0%BC%D0%B0-%D1%80%D0%B8%D1%81%D0%BA%D1%8A%D1%82-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D1%8A%D1%82-%D0%B4%D0%B0-%D1%81%D1%82%D0%B8%D0%B3%D0%BD%D0%B5-%D0%B4%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BF%D0%BE%D1%87%D1%82%D0%B8-%D0%BD%D1%83%D0%BB%D0%B5%D0%B2-news900845.html", "text": "Рискът коронавирусът да стигне България е нулев. За това бе категорична пред БНТ началникът на Втора клиника по инфекциозни заболявания във ВМА доц. Райничка Михайлова. По думите й, хората, на които им предстоят пътувания, трябва да се информират своевременно и да вземат предпазни мерки. „Според повечето експерти се касае за по-леко протичаща вирусна инфекция в сравнение с тази от 2002 г. – анализира доц.Миохайлова. -  Случаите са по-леки и независимо от нарастващия брой на заболелите - смъртността е по-ниска. Рискът за България е почти нулев и умерен за тези, които пътуват по целия свят. Коронавирусите са познати още от 1930 г., но основно от ветеринарите, защото причиняват доста заболявания при животните, включително нашите кучета и котки боледуват от коронавируси. По-късно вече са познати и при човека и сравнително бързо време те са причинявали много леки заболявания при хората, затова не са били интересза медицината до 2002 г., когато избухва епидемия от ТОРС, известен като SARS, и се установява, че той се причинява от коронавирус. Тогава за периода 2002 - 2003 г. заболяват 8 000 души”. Доц.Михайлова обясни още, че коронавирусите \"прескачат междувидовата бариера\", а причинителят на сегашния вирус все още не е ясен. Сподели:", "date": "2020.01.26", "title": "Доц. Райничка Михайлова от ВМА: Рискът коронавирусът да стигне до България е почти нулев"}
{"url": "https://pik.bg/%D0%BC%D0%B5%D0%B4%D0%B8%D0%B8%D1%82%D0%B5-%D0%B2-%D1%81%D0%B0%D1%89-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8%D1%85%D0%B0-%D1%83%D0%BB%D0%B8%D1%87%D0%B0%D0%B2%D0%B0%D1%89-%D0%B7%D0%B0%D0%BF%D0%B8%D1%81-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news900898.html", "text": "Американки медии разпространиха запис, в който президентът Доналд Тръмп иска отстраняването на американския посланик в Украйна, съобщава „Ройтерс”, цитирана от БНТ. Това става само няколко часа след като в Сената започна представянето на аргументите в защита на Тръмп в процеса по отстраняването му от власт. Записът е предоставен от адвокат на бизнесмена с украински корени Лев Парнас, когото Тръмп твърди, че не познава. Записът е правен през април 2018 и продължава 83 минути. Видеото показва частна зала с подредена маса за вечеря. В началото му Тръмп позира за снимка. Лицата на участниците в срещата не се виждат, камерата е насочена към тавана. В определен момент става дума за вече бившата американска посланичка в Украйна Мари Йованович. Агенцията уточнява, че не се ангажира с автентичността на записа. Белият дом все още не е коментирал записа. Мари Йованович беше освободена от поста си през май 2019 година. Официалната причина - загуба на доверието на президента Донадл Тръмп. Сподели:", "date": "2020.01.26", "title": "Медиите в САЩ разпространиха уличаващ запис на Доналд Тръмп"}
{"url": "https://pik.bg/%D0%B5%D0%B4%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%86%D0%B8-%D0%B8%D0%B7%D0%BE%D0%B1%D1%89%D0%BE-%D0%BD%D0%B5-%D1%87%D0%B5%D1%82%D0%B0%D1%82-%D0%BA%D0%BD%D0%B8%D0%B3%D0%B8-news900757.html", "text": "Около 26% от българските ученици изобщо не четат книги или четат много рядко. Данните са на Института за изследвания в образованието, базирани на изследването ПИЗА. Близо 28% са учениците, които са посочили, че изобщо не четат за удоволствие. Почти една трета от анкетираните - 33%, посочват, че предпочитат да четат книги на хартиен носител, информира Би Ти Ви. Броят на книгите за деца и млади хора в една от най-големите столични книжарници е 10 000 и продължава да се увеличава с всяка година. Учениците търсят предимно училищна литература, приключенски романи с илюстрации, а тийнейджърите – фентъзи и младежки романи. Мотивацията за четене се определя от различни фактори. Сред основните са любопитство, конкуренция, признание и оценки, сочат данните на Института за изследвания в образованието. Разликата в четивната грамотност на учениците, които четат редовно художествена литература и тези, които не го правят, се равнява на двугодишно обучение в училище. Сподели:", "date": "2020.01.26", "title": "Една четвърт от българските ученици изобщо не четат книги"}
{"url": "https://pik.bg/%D1%81%D0%BF%D0%B5%D1%88%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news900854.html", "text": "Барса инкасира поражение като гост на Валенсия с 0:2 в мач от Ла Лига. Редица анализатори сочат, че в момента Реал (Мадрид) има по-добри шампионски шансове в испанското първенство в сравнение с Барселона този сезон. А тежката контузия на Луис Суарес и честите травми на Осман Дембеле поставят Барса в ситуация, в която тимът разполага с малък брой опитни нападатели. В преди позиции Барселона разчита сега на мега звездата Лионел Меси и супер играч като Антоан Гризман. След визираните контузии на други важни за гранда нападатели, обаче вариативността в Барселона в атака не изглежда никак оптимална като тимът трябва да разчита изключително много на твърде млади играчи като Ансу Фати. Поради това се счита, че до края на зимния трансферен прозорец от \"Камп Ноу\" ще прибягнат до спешно привличане на поне един класен и същевременно опитен нападател. Като за евентуален зимен трансфер в Барса се споменават имена на топ играчи като Родриго от Валенсия, Обамеянг от Арсенал и дори Серхио Агуеро от Манчестър Сити. Сподели:", "date": "2020.01.26", "title": "Спешен трансфер на \"Камп Ноу\"?"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D1%81%D0%BB%D1%83%D1%87%D0%B0%D0%B8-%D0%BD%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D1%81-%D0%BD%D0%BE%D0%B2%D0%B8%D1%8F-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B8-%D0%BA%D0%B0%D0%BD%D0%B0%D0%B4%D0%B0-news900808.html", "text": "Първи случай на възможна зараза с новия коронавирус е регистриран в Португалия, съобщават световните агенции, цитирани от БТВ. Пациентът е настанен в болница в Лисабон в стабилно състояние. Той е пристигнал от китайския град Ухан. В Канада също е регистриран предполагаем случай на новия коронавирус. Пациентът е мъж на около 50 години, които е посетил Ухан. Той е пристигнал в Канада на 22 януари и на следващия ден е бил приет в болница в Торонто. Поставен е под карантина, изпратени са проби, които трябва да потвърдят дали става дума за китайския вирус. Междувременно Китай обяви частична блокада на южния град Шантоу, като ограничи влизането на автомобили и преустанови обществения транспорт в опит да контролира разпространението на смъртоносния вирус. Хората, които пристигат на гарите, ще бъдат проверени и \"призовани да се върнат\", заявиха властите в града с население от 5,6 милиона души, който е на 1 100 км на юг от Ухан. Броят на смъртните случаи от епидемията в Китай нарасна до 54. Броят на заразените достигна 1 610 по данни на централните власти. Извън континентален Китай са регистрирани заболели в Хонконг, Макао, Тайван, Тайланд, Япония, Южна Корея, САЩ, Виетнам, Сингапур, Непал, Франция, Австралия и Малайзия. СЗО призна огнището като национална извънредна ситуация за Китай, но засега се въздържа от обявяване на международен извънреден режим. Сподели:", "date": "2020.01.26", "title": "Първи предполагаеми случаи на заразени с новия коронавирус в Португалия и Канада"}
{"url": "https://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5-%D0%BF%D1%80%D0%B8%D1%87%D0%B8%D0%BD%D0%B5%D0%BD-%D0%BE%D1%82-%D1%80%D0%B0%D0%B1%D0%BE%D1%82%D0%B0-%D1%81-%D0%BE%D0%BA%D1%81%D0%B8%D0%B6%D0%B5%D0%BD-news900809.html", "text": "Пожарът, който вчера избухна на автоморга в Хасково и обгази целия град, вероятно е причинен по непредпазливост от работниците на обекта, съобщава БТВ. Най-вероятно искрата е тръгнала при разрязване с оксижен на една от бракуваните коли. В пожара изгоряха над 100 коли за скрап, повечето от които с газови уредби. Това предизвика канонада от гърмежи, които отекнаха в целия град. Разследващите са иззели записите от охранителните камери на обекта. Сподели:", "date": "2020.01.26", "title": "Пожарът в автоморга в Хасково вероятно е причинен от работа с оксижен"}
{"url": "https://pik.bg/%D0%BC%D0%BE%D1%80-%D0%B3%D1%80%D0%B8%D0%BF%D1%8A%D1%82-%D1%82%D1%80%D1%8A%D1%88%D0%BD%D0%B0-%D0%BD%D0%B0%D0%B4-5-%D1%85%D0%B8%D0%BB%D1%8F%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BE%D1%82-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D1%80%D0%B0%D1%81%D1%82%D0%B5-%D0%B3%D0%BB%D0%B0%D0%B2%D0%BE%D0%BB-news900814.html", "text": "Расте броят на заболелите от грип и остри респираторни заболявания. За периода от 13 до 19 януари 2020 г. (последната, за която има официални данни - бел.ред.) са „регистрирани общо 6 317 случая на остри заразни заболявания срещу 5 748 случая за предходната седмица. От тях 5 085 са случаите на грип и остри респираторни заболявания (ОРЗ) срещу 3 969 случая за предходната седмица“, сочи справката за епидемиологичната обстановка в страната на здравното министерство. Общата заболеваемост от грип и ОРЗ за страната за седмицата от 13 до 19 януари е 133,69 на 10 000 души. За посочения период в НРЛ \"Грип и ОРЗ\" са изследвани чрез Real Time RT-PCR 119 клинични проби (носогърлени секрети). Доказани са 28 грипни вируса A(H1N1)pdm09, 29 вируса A(H3N2) и 6 вируса B/Victoria. Актуална информация за областите, на чиято територия е обявена грипна епидемия, се публикува ежедневно на интернет страницата на Министерството на здравеопазването. Не са регистрирани хранителни взривове и взривове от вътреболнични инфекции, съобщават още от здравното министерство. Сподели:", "date": "2020.01.26", "title": "МОР: Грипът тръшна над 5 хиляди българи само за седмица, опасността от епидемия расте главоломно"}
{"url": "https://pik.bg/%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D1%8E%D0%BD%D0%B5%D1%80%D0%B8-%D0%B8-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80%D0%B8-%D0%BC%D0%B5%D1%81%D0%BE%D1%82%D0%BE-%D0%BD%D0%B5-%D1%81%D0%B5-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0-%D1%81-%D0%B1%D0%B5%D0%BB%D0%B8%D0%BD%D0%B0-%D1%82%D0%BE%D0%B2%D0%B0-%D0%B5-%D1%84%D0%B0%D0%BB%D1%88%D0%B8%D0%B2%D0%B0-%D1%82%D1%80%D0%B5%D0%B2-news900820.html", "text": "През последната седмица дюнерите заеха първите страници на редица турски медии. Всички те цитират Международната федерация на дюнерджиите, която казва, че дори месото да е започнало да се разваля, то пак стигало до шиша, съобщи Нова телевизия. Особено, когато ставало дума за пилешко. Повечето дюнерджии пък, пише в статиите, взимали точно такова месо от борсата, защото било на половин цена. И цитират бранша, че евтините дюнери съсипвали индустрията с нелоялна конкуренция. И че за да е ниска цената, в тях слагали до 40% животинска мазнина. В трактовките въпросната животинска мас е представена като суровина за производство на сапуни. Не се споменава обаче, че и до днес бабите ни варят сапуни и готвят със свинска мас. Колкото до третирането на месото, до българския читател стигнаха и заглавия, че го дезинфекцират с белина.  Родният държавен контрол категорично не е засичал подобна практика.  От голяма верига за продажба на дюнери заявиха, че ако след 18 часа на шиша все още има месо, то се бракува, а не се промива с белина. От Българската агенция по безопасност на храните пък съобщават, че не са констатирани случаи на обработка на заготовки за дюнер с неразрешени препарати. Към момента няма постъпили сигнали и жалби от потребители. От БАБХ допълват, че при проверките и в предприятията, и в заведенията за обществено хранене, се обръща особено внимание на произхода на суровината, начина на съхранение, сроковете на годност и нужната документация. Сподели:", "date": "2020.01.26", "title": "Производители на дюнери и контрольори: Месото не се преработва с белина, това е фалшива тревога"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BC%D0%BB%D0%B0%D0%B4%D0%BE%D1%81%D1%82%E2%80%9D-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B1%D0%B0%D0%B2%D0%B5%D0%BD%D0%BE-%D1%81%D0%B0%D0%BD%D0%B8%D1%80%D0%B0%D0%BD%D0%B5-news900811.html", "text": "Жителите на четири блока в столичния квартал „Младост“ излизат днес на протест заради забавяне в санирането на блоковете им по Националната програма за енергийна ефективност, съобщава БТВ. Недоволството им е предизвикано от решението на кмета на района арх. Стефан Стефанов да започне наново процедурата по определяне на изпълнители на проекта, въпреки че вече има избрани. Сподели:", "date": "2020.01.26", "title": "Жители на столичния квартал „Младост” на протест заради забавено саниране"}
{"url": "https://pik.bg/%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D0%BF%D0%B5%D1%80%D0%BD%D0%B8%D1%88%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0---%D1%87%D0%B5%D0%BB%D0%B5%D0%BD-%D0%BE%D0%BF%D0%B8%D1%82-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%80%D0%B0%D0%B1%D0%BE%D1%82%D0%B8-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BC%D0%B5%D1%82%D0%BE%D0%B4-%D0%B7%D0%B0-%D1%80%D0%B5%D1%86%D0%B8%D0%BA%D0%BB%D0%B8%D1%80%D0%B0%D0%BD%D0%B5-news900830.html", "text": "На Срещата на върха между страните от Югоизточна Азия и Южна Корея в Пусан  Едуард Янг, директор на Корейската корпорация за водни ресурси, разказа за иновативната технология, позволяваща на втория по големина град в страната да съхранява и рециклира водните си запаси, предаде Нова телевизия. „Имаме децентрализирани пречиствателни станции, позиционирани из кварталите на Пусан. Язовирът подава чиста, питейна вода към града. След употребата й, тази вода се връща в канализационните системи, които я отвеждат към станциите. Щом мръсната водата достигне до тях, тя се пречиства и дезинфекцира, след което се връща в язовира. Това е напълно затворен кръг за рециклиране”, обясни Янг. В началото на 2019 г. корейското правителство обяви, че до 2024 г. Пусан ще се превърне в първият „екологично умен град“ в страната. Освен пречистването и запазването на водните ресурси в града, там държат и на рециклирането на боклука. Това е задължително и уредено със закон. За спазването му се следи особено стриктно още от 2000 г. Стратегията за „нулеви отпадъци“ на корейското Министерство на околната среда е една от най-успешните в страната. Чрез нея гражданите плащат данък смет на база количеството изхвърлен боклук, а фирмите получават данъчни облекчения, ако пакетират продуктите си в опаковки, които могат да бъдат рециклирани. Всеки ден се преработват над 900 тона отпадъци. Хранителните се компостират, от тях се получава и т.нар. RDF гориво за производството на ток. По последни данни от проекта на Института за световни ресурси България е на 54-то място по водни запаси в света и е една от държавите със средно висок риск от безводие. Само една позиция преди нас, на 53-то място, се нарежда 12-ата световна икономическа сила за миналата година - Южна Корея. С територия колкото нашата и население над 51 милиона души, страната на утринната свежест е намерила начин да съхранява и поддържа водните си ресурси. Южна Корея е една държава с размерите на България и седем пъти повече жители. Тя обаче рециклира всяка капка вода и се е застраховала от проблеми като нашите с водната криза в Перник. Сподели:", "date": "2020.01.26", "title": "НА ФОНА НА ПЕРНИШКАТА КРИЗА - ЧЕЛЕН ОПИТ: Южна Корея изработи уникален метод за рециклиране на водата"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D1%82%D1%83%D1%80%D1%86%D0%B8%D1%8F-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D1%82%D0%B0%D0%BD%D0%B0%D1%85%D0%B0-38-45-%D0%B4%D1%83%D1%88%D0%B8-%D1%81%D0%B0-%D0%B8%D0%B7%D0%B2%D0%B0%D0%B4%D0%B5%D0%BD%D0%B8-%D0%B6%D0%B8%D0%B2%D0%B8-news900977.html", "text": "Броят на жертвите от силното земетресение в Турция продължава бавно да расте. 38 загинали, 45 спасени - това сочат до момента данните след земния трус с магнитуд 6,8 по скалата на Рихтер, разтърсил Източна Турция в петък вечерта. Държавата обеща пълна подкрепа и съдействие на пострадалите. Ранените вследствие на труса са 594. Това уточни по време на съвместна пресконференция с вътрешния и министъра на благоустройството здравният министър Фахреттин Коджа. Той добави, че общо 104 души продължават да се намират в болници, като 13 от тях са в интензивно отделение. Здравният министър допълни, че паника е била причината 2/3 от потърсилите лекарска помощ 1607 души да се обърнат към лечебни заведения. Министърът на благоустройството Мурат Курум съобщи, че в Елязъг има 400 резервни държавни жилища, които може да бъдат дадени на пострадалите от труса. По информация на екипите на министерството, които оценяват щетите, 76 са изцяло разрушените постройки, налага се спешно разрушаване на други 12 силно увредени сгради, за които има риск от рухване. На 645 постройки са нанесени сериозни щети, 540 са с леки или  средни щети. Управлението по извънредните ситуации е доставило над 150 ТИР-а с помощи, включително 10 000 палатки за семейства, 17 000 легла, 37 000 одеяла. Финансови средства са отпуснали и различни министерства. Продължават да пристигат помощи, събрани от цяла Турция. Много хора са настанени в държавни учреждения, спортни зали и училища. Броят на вторичните трусове надмина 788, като 21 от тях бяха с магнитуд над 4 по скалата на Рихтер. Спасителите се надяват на чудо почти две денонощия след земетресението и разчитат да открият живи хора, ако такива са останали под руините на разрушените сгради. Жена с детето ѝ като по чудо бяха спасени 24 часа след земния трус. Сподели:", "date": "2020.01.26", "title": "УЖАСЪТ В ТУРЦИЯ: Жертвите станаха 38, 45 души са извадени живи"}
{"url": "https://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%B0%D0%BD%D0%B8%D1%81%D1%82%D1%8A%D0%BD-%D0%B2%D0%BB%D0%B5%D0%B7%D0%B5-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-news900771.html", "text": "Доста дълго време актрисата Дженифър Анистън не пожела да има собствен профил в Инстаграм. След като обаче веднъж влезе в социалните мрежи, актрисата стана доста активен потребител. 50-годишната звезда триумфира там през есента, припомня тялото.бг. През октомври тя постави дори световен рекорд. Своя първи милион последователи тя събра едва за 5 часа и 16 минути, като за пример – на принц Хари и Меган Маркъл им се наложи да я догонят, събирайки същия брой фенове 29 минути по-дълго. Феновете на актрисата предположиха, че решението ѝ да стане част от интернет пространството е вдъхновено от участието ѝ в сериала „„The Morning Show“, премиерата на който се състоя на 1 ноември, но се оказа, че не е само заради това. На наградите SAG Awards, които се състояха съвсем скоро в Лос Анджелис, Джен доказа на пресата, че има още една причина: „Няма да кажа, че беше натиск от връстници... Въпреки че.... беше натиск от връстници! Слушайте, ако не можете да ги победите, присъединете се към тях. Така ли е?“, пошегува се актрисата пред репортери, цитирана от OK Magazine. Анистън получи награда за най-добра женска роля в драматичен сериал и публикува в интернет епичната си среща с бившия си съпруг Брад Пит. На събитието Джен се появи с рокля на Christian Dior. В профила си в Instagram, актрисата публикува снимка, на която се вижда, че е почти легнала в колата, за да не измачка тоалета си. Сподели:", "date": "2020.01.26", "title": "Ето защо Дженифър Анистън влезе в Инстаграм"}
{"url": "https://pik.bg/%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3-%D1%81-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%BD%D0%BE%D0%B2%D0%B8%D0%BD%D0%B0---%D1%89%D0%B5-%D0%B8%D0%BC%D0%B0-%D0%BB%D0%B8-%D0%BE%D1%89%D0%B5-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-news900813.html", "text": "\"Земетресението, което стана в петък вечерта с магнитуд 6.8 по Рихтер в района на Елазъг, Източна Турция показва натрупване на сеизмична активност на източноанадолският разлом след доста продължителен период на застой. Може да предизвика земетресение в областта Кахраманмараш. Североанадолският разлом и Източноанадолският разлом се съединяват в района на Карлъова. Това земетресение може да предизвика подобни на земетресението от Елазъг трусове и по североанадолският разлом, за да се освободи натрупаната енергия. От 1822 г. насам са станали 7 земетресения по този разлом. Щом сега се е активизирал значи има вероятност да се счупи и да освободи натрупаната енергия\". \"Източноанадолският разлом се разбуди, след като продължително време не бе активен. Възможно е областта Кахраманмараш също да бъде ударена от земетресение\".Това посочи турският сеизмолог проф. д-р Наджи Гьорюр пред снн Тюрк в коментар за земетресението с магнитуд 6.8 по Рихтер, което порази най-силно областите Елазъг и Малатия, усетено бе почти в цяла Турция, а също така в Ирак, Сирия и Израел. Сподели:", "date": "2020.01.26", "title": "Сеизмолог с ужасяваща новина - ще има ли още земетресения в Турция"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%B5%D0%BD-%D0%B0%D0%B4%D1%80%D0%B5%D1%81-%D0%B4%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D1%82%D0%BE-%D0%BD%D0%B0%D1%80%D0%BE%D0%B4%D0%BD%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0--news900823.html", "text": "Сподели:", "date": "2020.01.26", "title": "Караянчева изпрати съболезнователен адрес до председателя на Великото народно събрание на Турция"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BE%D1%82-%D1%81%D0%BE%D1%84%D0%B8%D1%8F-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D0%B5-%D0%B5-%D1%87%D0%BE%D0%B2%D0%B5%D1%88%D0%BA%D0%BE-%D0%B4%D0%B0-%D0%BE%D1%82%D0%BA%D0%B0%D0%B6%D0%B5%D0%BC-%D0%B2%D0%BE%D0%B4%D0%B0-%D0%BD%D0%B0-%D0%BF%D0%B5%D1%80%D0%BD%D0%B8%D0%BA--news900824.html", "text": "Според независимия общински съветник Борис Бонев, той иска да чуе от \"Софийска вода\" какво ще се случи, ако се даде вода, ако има авария и т.н. Той е на мнение, че трябва ясно и точно да се каже има ли разчети и планове и какво гласят те. Прошков обясни, че най-бързият и чист начин за доставяне на вода към Перник е чрез Рилския водопровод. \"Може да се вземе и от други места, но това ще стане бавно и ще е в пъти по-скъпо. Нищо в света не може да се гарантира на 100%. Би било спекулация да се каже, че София ще остане без вода. При огромна авария на Рилския водопровод- да, части от София ще останат временно без вода. Има над 2 м сняг над Бели искър. Имаме достатъчно ресурс за три години, ако не капне капка дъжд. Няма никакъв риск. Има сняг в Рила\", категоричен бе той. Бонев бе категоричен , че преди години язовир \"Студена\" е преливал. \"Сега има режим на водата в Перник. Проблемът е бил прикриван заради местните избори. Дори в кризисна ситуация трябва да има отчетност. Това, че държавата дава пари означава, че ги даваме всички ние\", каза още той. Прошков призова да не се политизира ситуацията в Перник. На въпрос за колко години София има резерв от вода, Прошков заяви, че трябва да е не-човек, за да го знае, но според експертите, ако потреблението се запази - за поне три години. \"Секторът е недофинансиран от десетилетия, но тази водопроводна връзка ще е полезна и в бъдеще\", отсече Прошко Прошков. София няма да спаси Перник от липсата на вода. Ще се подсигури необходимите количества, но режимът на вода ще остане. Не е човешко да откажем вода на Перник. Това заяви Прошко Прошков, председател на постоянната комисия \"Инженерна инфраструктура и енергийно планиране\" в СОС, в ефира на Нова телевизия. Сподели:", "date": "2020.01.26", "title": "ГОРЕЩА ТЕМА! Общински съветник от София категоричен: Не е човешко да откажем вода на Перник и ситуацията не трябва да се политизира"}
{"url": "https://pik.bg/%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B0-%D0%B8%D0%B7%D0%BF%D0%BB%D0%B0%D1%82%D0%B8%D0%BB%D0%B8-%D0%BD%D0%B0%D0%B4-160-000-%D0%BB%D0%B2-%D0%B7%D0%B0%D0%B1%D0%B0%D0%B2%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news900652.html", "text": "Некоректни работодатели във Врачанско са изплатили на работниците си забавени заплати в общ размер на 161 000 лв., съобщава „Конкурент”. Това е станало благодарение на намесата на Инспекцията по труда. Заплатите са били забавени за дълъг минал период и са изплатени едва през миналата година. Изплатената сума представлява 70% от дължимите суми, които са имали работодателите към служителите си. За останалите 30% неизплатени възнаграждения от дирекция „Инспекция по труда“ – Враца са съставили 5 акта за сумата от 22 400 лв. Инспекторите за миналата година са установили 4 146 нарушения, от тях неизпълнени са 44. Почти всички са за неизплащане навреме на трудови възнаграждения, като в някои от тях е имало и рецидив и санкциите за тези работодатели са стигнали до 20 000 лв. От инспекцията отчитат, че броят на фирмите, които забавят изплащането на трудовите възнаграждения намалява, като през месеца дори няма отчетени забавени заплати на работници. Продължава контролът относно работа без трудови договори и проверките на фирмите, които са потенциални нарушители на нормите, свързани със заплащане труда на работещите. Продължават и проверките в рисковите обекти и такива с висок трудов травматизъм, допълниха от инспекцията по труда във Враца. Сподели:", "date": "2020.01.26", "title": "Работодатели във Врачанско са изплатили над 160 000 лв. забавени заплати"}
{"url": "https://pik.bg/%D0%B6%D0%B5%D0%BD%D0%B0-%D0%B1%D0%B5%D0%B7-%D1%80%D1%8A%D1%86%D0%B5-%D0%BC%D0%B5%D1%87%D1%82%D0%B0%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BC%D0%B8%D1%81-%D0%BC%D0%B5%D0%BA%D1%81%D0%B8%D0%BA%D0%BE-news900506.html", "text": "Ана има опит в тази сфера, тя вече е спечелила конкурса за красота Мис Нанчитал, а през март ѝ предстои да участва в надпреварата Мис Веракруз. Ако грабне короната, момичето ще се състезава за титлата най-красива мексиканка, предава БТВ. „Виждам, че съм родена с увреждане. Когато се погледна в огледалото няма как да не го забележа, но аз живея така 24 години и за мен това не е проблем. Чувствам се като всеки друг човек, това не ме спира, напротив – мотивира ме“, споделя младата жена. Макар че на Молина не ѝ липсва увереност, често тя става жертва на тормоз. Затова се е заела да даде гласност за проблема с дискриминацията на хора с увреждания. Избрала е това да стане именно чрез конкурсите за красота. Целта ѝ е да мотивира повече хора с увреждания  да преследват мечтите си и да не се отказват, дори на пръв поглед да изглеждат невъзможни. 24-годишната Ана Молина е на път да счупи стереотипите за красота в Мексико. Младото момиче е родено без ръце, но това не ѝ е попречило да преследва мечтата си – да носи короната за най-красива жена. Сподели:", "date": "2020.01.26", "title": "Жена без ръце мечтае да стане Мис Мексико"}
{"url": "https://pik.bg/%D0%B2%D0%B8%D0%B4%D0%B8%D0%BD-%D0%B8-%D0%BF%D0%BB%D0%B5%D0%B2%D0%B5%D0%BD-%D1%81%D1%82%D0%B0%D0%B2%D0%B0%D1%82-%D1%86%D0%B5%D0%BD%D1%82%D1%80%D0%BE%D0%B2%D0%B5-%D0%BD%D0%B0-%D1%80%D0%B0%D1%81%D1%82%D0%B5%D0%B6-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news900694.html", "text": "Видин и Плевен са предложени да бъдат общините, двигатели и основни центрове на растеж в Северозападния район в програмния период 2021 - 2027 г. Това съобщи заместник-министърът на регионалното развитие и благоустройството Деница Николова по време на регионално заседание на Националното сдружение на общините в Република България, което се проведе във Вършец, съобщи „Конкурент”. Двата общински центъра са част от десетте големи града в страната, които се очаква да са бенефициенти на мярката за градско развитие в бъдещата програма за развитие на регионите, за която ще бъде насочен около 6% от общия ресурс. Средства през програмата ще получат и общините Монтана, Враца и Ловеч с всички населени места в състава си, а останалите населени места в региона ще имат достъп до финансиране от програмата за развитие на селските райони, посочват от пресцентъра на МРРБ. \"Основен акцент е развитието на икономиката,  намаляване на миграционните процеси и подобряване стандарта на живот. Целта ни е да постигнем намаляване на дисбалансите между регионите\", разясни зам.-министър Деница Николова. Новата европейска рамка до 2027 година също цели да развие цели територии с по- гъвкави мерки за по- висок икономически растеж. Затова една от мерките за преодоляване на задълбочаващите се дисбаланси между регионите е съвместно изпълнение на проекти между селски и градски общини и допълващи заинтересовани страни, като НПО, икономически оператори и гражданско общество. С цел концентрация на инвестициите ще бъде предвиден бюджетен пакет за мерки само за Северозапада. По отношение на транспортната свързаност на Северозападна България разширението на транспортния коридор Видин-София, както и модернизацията на ж.п. линията по това направление ще доведат до икономическо развитие за цялата периферия на района. Завършването на автомагистрала \"Хемус\" пък ще допринесе за икономическото съживяване на Плевен, Ловеч и Троян. Сериозен потенциал за развитие на района има река Дунав. Стратегическият подход за свързаност в това отношение е в бъдещата трансгранична програма между България и Румъния да бъде заложено двустранно прединвестиционно проучване на поречието на реката относно възможностите за строителство на нови мостове и разширяване на съществуващата пристанищна инфраструктура. По отношение на новата регионална политика, водеща ще е интегрираната териториална стратегия, която ще дава данни на управленско ниво. В нея ще бъдат посочени всички проблеми и възможности на регионите, както силните и слаби страни, ще се начертаят и най-важните мерки. Важни за местните власти ще са анализите и обобщените данни, които да служат за изработване на проекти. Така например интегрираната териториална стратегия за Северозападен район ще съдържа данни за социално-икономически аспекти, анализи с положителни и отрицателни страни на отделните сектори, а приоритетите са районът да бъде изведен на много по-високо ниво през 2027 г., чрез преодоляване на социално-икономическото изоставане и решаване на структурните и демографски проблеми чрез инвестиции в свързваща инфраструктура,  укрепване на потенциална за растеж и догонващо развитие в национален и европейски мащаб. С промяна в Закона за регионалното развитие ще се оптимизира броят стратегически документи на национално, регионално и общинско ниво – от над 400 до 270,  за да се постигне ефективна и ясна политика. Сподели:", "date": "2020.01.26", "title": "Видин и Плевен стават центрове на растеж в Северозапада"}
{"url": "https://pik.bg/%D0%B2%D0%BA%D0%B0%D1%80%D0%B0%D1%85%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BC%D1%8A%D0%B6-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D0%B1%D0%B0%D1%89%D0%B0-%D1%81%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news900654.html", "text": "Вкараха в затвора млад мъж от Враца, заплашвал баща си с убийство, съобщиха от пресцентъра на МВР, цитирани от „Булнюз”. Според информацията, на 24 януари (петък) в 09:30 часа в районното управление на града под Околчица се явил 58-годишният Б. Б., местен жител. Той заявил пред униформените, че на 20 януари около 10:30 часа, 32-годишният му син И. И. му е отправял закани и заплахи за убийство. След подаването на сигнала младият мъж е установен и задържан за срок от 24 часа във врачанското районно управление. По случая е образувано бързо производство. Сподели:", "date": "2020.01.26", "title": "Вкараха в затвора мъж, заплашвал баща си с убийство във Враца"}
{"url": "https://pik.bg/%D0%B7%D0%B0-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8%D1%82%D0%B5-%D0%BA%D0%B0%D1%82%D0%B0%D0%BB%D0%BE%D0%B3-%D1%81%D1%8A%D0%B1%D1%80%D0%B0-%D1%81%D0%B5%D0%BB%D1%81%D0%BA%D0%B8-%D1%81%D1%8A%D0%B1%D0%BE%D1%80%D0%B8-%D0%B8-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B8-news900593.html", "text": "Туроператори вече имат каталог със съборите и по-атрактивните фестивали в селата на областите Видин, Монтана и румънския окръг Долж, съобщава „Конкурент”. Приложението е създадено по проект „Живи човешки съкровища”, финансиран по трансграничната програма с Румъния, съобщиха от бизнесцентър „Огоста” в Монтана. На територията на трите региона в България и Румъния има над 800 населени места.  В  голяма част от тях  съществуват слабо популярни, но запазени в автентичния си вид традиции, свързани с местната култура -  самодейна група, която изпълнява типичен за региона фолклор, занаятчии, майстори на плетива и обичаи, предавани поколения наред в едно семейство. Традициите, занаятите, обичаите и таланта във всяко село се отличават с автентичност и оригиналност, типични само за региона. За да се популяризират непознатите традиции на Северозапада и румънския Долж три организации, реализирали проекта, са издирили хората, носители на автентичната култура. Организирани са обучения за танци, песни и кулинария в Монтана, Видин и Долж, както и пътуващи фестивали, събрали по над 150 участници. Със средства по проекта са купени костюми за фолклорните състави на читалищата в Студено буче, Спанчевци, Боровци, Лехчево, Замфирово, два танцови състава и фолклорната група към езиковата гимназия в Монтана „Торлашки напеви”. „Проучихме и традициите на всяко село. Така събрахме датите на съборите, храмовите празници и фестивалите. Списъците са разпространени сред туроператорските фирми, за да могат да водят туристи на тези празници.”, каза Георгия Димитрова, директор на Агенцията за регионално развитие и бизнесцентър „Огоста” в Монтана. Проектът е представен на два международни туристически фестивала – във Велико Търново и Букурещ. Сподели:", "date": "2020.01.26", "title": "За туроператорите: Каталог събра селски събори и фестивали"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%80%D0%BE%D0%B4%D0%B8%D0%BB%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%B2-%D0%B3%D0%BE%D1%80%D0%BD%D0%BE%D0%BE%D1%80%D1%8F%D1%85%D0%BE%D0%B2%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news900640.html", "text": "В общинската болница в Горна Оряховица приключи обновяването на акушеро-гинекологичното отделение и ремонтът на покрива над него, съобщава БНР. Продължават ремонтите в родилното отделение. Финансирането е по линия на бедствията и авариите. „В АГ-отделението напълно са обновени болничните стаи и операционните. Годишно през отделението минават близо 1 000 пациентки и ремонтът беше крайно належащ”, коментира д-р Иван Иванов, директор на общинската болница „Св. Иван Рилски“ в Горна Оряховица. Отделението е на последния етаж и покривът никога до сега не е бил ремонтиран. Сега ремонтът беше направен с 580 хил. лв. от Междуведомствената комисия за възстановяване и подпомагане към МС. С пари от програмата „Красива България“ са подменени товарният и пътническият асансьори в здравното заведение, адаптирани са и за хора с увреждания. Сподели:", "date": "2020.01.26", "title": "Приключи ремонтът на родилното отделение в Горнооряховската болница"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BC%D0%B0%D1%80%D0%B8%D1%8F-%D1%81%D0%B8-%D1%80%D0%B0%D0%B7%D0%B2%D1%8F-%D0%B4%D1%83%D0%BF%D0%B5%D1%82%D0%BE-%D0%BD%D0%B0-%D1%8E%D0%B1%D0%B8%D0%BB%D0%B5%D0%B9%D0%BD%D0%B8%D1%8F-%D0%B9-%D0%BA%D0%BE%D0%BD%D1%86%D0%B5%D1%80%D1%82-%D1%81%D0%BD%D0%B8%D0%BC%D0%BA%D0%B8-news900479.html", "text": "Поп фолк певицата Мария отпразнува 20 години на сцена с шоу в столичен клуб. Пайнерката смени 2 визии откотюр, ръчно направени за нея. Куп популярни персино от България и Гърция бяха сред гостите на бутиковия концерт. Сред тях бе и гръцката супер звезда Стан, който е сред най-любимите изпълнители в южната ни съседка. Освен парчето със Стан, Мария изпълни и хитовете си с Кирякос и Джакпод, които също бяха сред специалните гости. В първата част Мария поднесе песните на живо с \"Дани Милев бенд\", а втората част бе изпълнена с много танци и хореография с балет Фейм. Много цветя от цяла България получи изпълнителката по случай юбилея си. Изненадата бе и филм с пожелания от най-големите български звезди, които споделиха чувствени слова за Мария. Сподели:", "date": "2020.01.26", "title": "СКАНДАЛНО: Мария си развя дупето на юбилейния й концерт (СНИМКИ)"}
{"url": "https://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%B1%D0%BE%D1%80%D0%B4%D0%B0-%D0%BF%D1%80%D0%B8%D0%B7%D0%B5%D0%BC%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%B4%D1%83%D0%B1%D1%80%D0%BE%D0%B2%D0%BD%D0%B8%D0%BA-news900740.html", "text": "Пътнически самолет, изпълняващ полет от Дюселдорф за египетския град Марса Алам, е кацнал принудително в Дубровник, след като един от пътниците е получил инфаркт, предаде Танюг, позовавайки се на хърватски медии. Пътникът починал още на борда на самолета. Информацията за принудителното кацане бе потвърдена от директора на летището в Дубровник Франо Луетич. Той каза, че пътниците ще бъдат прехвърлени на друг самолет, който ще ги откара в Египет, информира БТА. Сподели:", "date": "2020.01.26", "title": "Смърт на борда приземи самолет в Дубровник"}
{"url": "https://pik.bg/%D1%87%D1%83%D0%B4%D0%BE-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%B6%D0%B8%D0%B2%D0%B0-%D0%B6%D0%B5%D0%BD%D0%B0-17-%D1%87%D0%B0%D1%81%D0%B0-%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%B2-%D1%82%D1%83%D1%80%D1%86%D0%B8%D1%8F-news900746.html", "text": "Турският президент Реджеп Тайип Ердоган пристигна днес в източнотурския окръг Елязъг, който беше засегнат от разрушително земетресение в петък вечер, съобщи Анадолската агенция и БТА. Една жена е била извадена жива 17 часа след труса. Земетресението с магнитуд от 6,8 по Рихтер разтърси региона в 20,55 часа местно време снощи и беше усетено и в съседните страни – Сирия и Грузия. Засега потвърдените жертви от земетресението са 22 – 18 в окръг Елязъг и 4 в окрът Малатия. 39 души бяха спасени от руините на срутени сгради, съобщи вътрешният министър Сюлейман Сойлу. Над 1030 души са ранени в резултат на земетресението. Министърът на здравеопазването Фахреттин Коджа съобщи, че 128 ранени в момента получават медицинска помощ, а 34 от тях са на интензивно лечение, но не са в критично състояние. Той каза, че ако е необходимо, ще бъдат разкрити нови медицински центрове. Операциите по издирване на затрупани под отломките хора продължават. По-рано Ройтерс съобщи, че още 22 души са в неизвестност. Това не е първото силно земетресение в Турция от началото на годината. В сряда земетресение с магнитуд от 5,4 по Рихтер беше регистрирано в западния окръг Маниса, а в четвъртък столицата Анкара беше разтърсена от трус от 4,5 по Рихтер. През 2010 г. в засегнатия и вчера окръг Елязъг при земетресение от 6-а степен загинаха 51 души, припомня Анадолската агенция. Сподели:", "date": "2020.01.26", "title": "Чудо! Извадиха жива жена 17 часа след труса в Турция"}
{"url": "https://pik.bg/%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BD%D0%B5%D0%B2%D1%80%D0%BE%D1%85%D0%B8%D1%80%D1%83%D1%80%D0%B3-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D0%BE%D0%BB%D1%83%D1%87%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%81%D0%B2%D0%BE%D0%B9-%D0%BD%D0%B0%D1%83%D1%87%D0%B5%D0%BD-%D1%82%D1%80%D1%83%D0%B4-news900827.html", "text": "Пироговският неврохирург проф. Венелин Герганов получи най-високата оценка за свой начен труд. Съвсем скоро водещото неврохирургично списание в света- ,,Neurosurgery”, което е официален орган на американския Congress of Neurological Surgeons, определи “Surgery of cerebellopontine lesions“ от проф. М. Самии и проф. В. Герганов като една от основните книги в областта на неврохирургията. Всяка една област в науката и медицината има своите основни или “класически” ръководства, т.нар. “Библии”. В неврохирургията това са няколко, като “Youmans Neurological Surgery“, „Microneurosurgery“ на Yasargil, „Handbook of Neurosurgery“ на Greenberg и „Microanatomy“ на Rhoton. Книги, които са препоръчителни или дори задължителни за всеки неврохирург.  Сред тези заглавия вече се нарежда и трудът на неврохирурга проф. Герганов “Surgery of cerebellopontine lesions“. Книгата “Хирургия на лезиите на понтоцеребеларния ъгъл” разглежда оперативното лечение на заболяванията в една от най-комплексните зони на мозъка - понтоцеребеларния ъгъл. Тя обобщава и анализира уникалния опит на легендарния неврохирург и един от създателите на модерната мозъчна хирургия проф. Маджид Самии, който е учител на проф. Герганов. В нея са представени детайлно водещите съвременни принципи на лечение, както и последните новости в областта. Според данни на издателя Springer Verlag - ръководството е една от най-продаваните книги в областта с над 27 000 продажби. За справка: в света към момента практикуват около 45 000 неврохирурзи. В скорошна рецензия на новото издание на “Rhoton’s atlas of head, neck and brain“ на А. Rhoton в списанието ,,Neurosurgery” се посочва: „Тази книга е незаменимо учебно и професионално ръководство за всички неврохирурзи и задължителна книга в библиотеката им, нaрeд с книги като Youmans Neurological Surgery, Microneurosurgery I-IV на Gazi Yasargil, Operative atlas of meningiomas на Osamma Al-Mefty, Handbook of Neurosurgery на Mark Greenberg и Surgery of cerebellopontine angle lesions на Madjid Samiii and Venelin Gerganov“. „Едно признание, което съответства и на оценката на книгата ми в неврохирургичната общност. Признавам, че това ме изпълва с гордост.” , определи случилото се проф. Венелин Герганов. Проф. Венелин Герганов е роден на 19.06.1970г. в София. Завършва медицина в Медицински Университет - София, а след това специализира неврохирургия в Клиниката по Неврохирургия към МУ, София и в International Neuroscience Institute в Хановер, Германия. Провежда субспециализации в областта на хирургията на черепната основа, невроендоскопия, минимално-инвазивна и образно-ръководена неврохирургия (невронавигация), както и по гръбначна/спинална хирургия във Vienna, Австрия, в Германия и в САЩ. Проф. Герганов е един от най-близките ученици и сътрудници на корифея на световната неврохирургия Проф. Маджид Самии. Учи питуитарна хирургия при проф. Р. Фалбуш, съдова хирургия при проф. Х. Берталанфи, ендоскопска трансназална хирургия при проф. В. Драф и спинална хирургия (Проф. Хармс и AO Spine) . В момента е старши лекар (Leitender Oberarzt) в International Neuroscience Institute в Хановер, Германия (директор проф. М. Самии) и неврохурург към Клиниката по неврохирургия на УМБАЛСМ \"Н. И. Пирогов\" (началник клиника проф. д-р Николай Габровски). Доцент по неврохирургия в Медицински Университет Хановер. Професор по неврохирургия в Университетската Спешна болница \"Пирогов\", София. Сподели:", "date": "2020.01.26", "title": "Професор неврохирург от \"Пирогов\" получи световно признание за свой научен труд"}
{"url": "https://pik.bg/%D0%B1%D0%B8%D0%B2%D1%88-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%B8-%D0%BA%D0%BE%D1%81%D0%BE%D0%B2%D0%BE-%D1%81%D0%B0%D1%89-%D0%B7%D0%B0%D0%BE%D1%81%D1%82%D1%80%D0%B8%D1%85%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D1%81%D0%B8-%D0%BA%D1%8A%D0%BC-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news900674.html", "text": "САЩ заостриха вниманието си към Западните Балкани. Това коментира пред БНР професор Боби Бобев, бивш посланик на България в Албания и Косово. Той анализира, че през последните месеци е назначен специален пратеник на президента Тръмп за региона – Матю Палмър, а след това американския посланик в Германия Ричард Гренел е определен за постоянен представител на президента в диалога между Белград и Прищина. Според професор Бобев американският посредник е отправил две ясни послания – диалогът между двете страни да бъде незабавно възстановен, като Косово оттегли стопроцентовите мита върху вноса на сръбски стоки, а Сърбия да прекрати негативната си кампания за оттеглянето на признаването на косовската независимост. Бившият български посланик в Албания и Косово посочи, че Америка е дала на Прищина и Белград ясен знак, че ако това не се случи, САЩ ще се оттеглят от посредническата си мисия. „Въпреки че е налице известен пробив с откриването на въздушна линия между Белград и Прищина и плановете да бъде възстановена железопътната връзка, не очаквам диалогът между Сърбия и Косово да бъде възстановен много скоро”, посочи още професор Бобев. Сподели:", "date": "2020.01.26", "title": "Бивш посланик в Албания и Косово: САЩ заостриха вниманието си към Западните Балкани"}
{"url": "https://pik.bg/%D0%BD%D0%BE%D0%B2%D0%B0-%D0%B5%D1%80%D0%B0-%D1%82%D1%80%D1%8A%D0%BC%D0%BF-%D0%BF%D0%BE%D0%BA%D0%B0%D0%B7%D0%B0-%D0%BB%D0%BE%D0%B3%D0%BE%D1%82%D0%BE-%D0%BD%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-news900767.html", "text": "Космическите войски към въоръжените сили на САЩ вече имат свое лого. В Туитър Доналд Тръмп написа: \"След консултации с нашите велики военни ръководители, дизайнери и други специалисти, с удоволствие представям новото лого на американските космически сили, шестият вид от нашите прекрасни въоръжени сили!\". Задачата на космическите сили ще бъде да защитават американските спътници от физически нападения и да възпират всякаква агресия срещу САЩ и съюзниците им. Много от потребителите в социалните мрежи видяха тясно сходство на новото лого с това на екипажа на \"Стар трек\" от едноименната филмова поредица. Сподели:", "date": "2020.01.26", "title": "Нова ера: Тръмп показа логото на космическите войски"}
{"url": "https://pik.bg/%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B5%D0%BD-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%82%D1%80%D0%BE%D0%B2%D1%8F%D1%82-%D0%BD%D0%B8-%D1%81-%D0%B5%D0%B2%D1%82%D0%B8%D0%BD%D0%B8-%D0%B4%D1%8E%D0%BD%D0%B5%D1%80%D0%B8%D1%82%D0%B5---%D0%B1%D1%8A%D0%BA%D0%B0%D1%82-%D0%BE%D1%82-%D0%BC%D0%B0%D0%B7%D0%BD%D0%B8%D0%BD%D0%B8-%D0%B7%D0%B0-%D1%81%D0%B0%D0%BF%D1%83%D0%BD%D0%B8-%D0%B0-%D0%BC%D0%B5%D1%81%D0%BE%D1%82%D0%BE-%D0%B5-%D0%BF-news900329.html", "text": "Използване на мазнина за правене на caпун, кaктo и нeгoднo месо, кoeтo ce трeтирa c бeлинa. Това са основните нарушения при правенето на дюнери в световен мащаб с цел евтин краен продукт и това носи само негативи. За това алармира председателят на Международната федерация на дюнерджиите (UDOFED) Мехмед Мерджан, цитиран от MBS News. „Ако едно месо е започнало да се разваля, те просто го промиват с белина и го пекат. Особено пилешкото, което по-бързо се разваля. А те взимат точно такова месо от борсата, защото е на половин цена”, разкрива Мерджан. „Евтините дюнери съсипват индустрията с нелоялна конкуренция. В тях слагат до 40% животинска мазнина, използвана в производството на сапуни. Нека хората, които се редят на опашка за дюнери пред евтините будки, да знаят, че утре ще се стоят на опашка пред кабинета на лекаря. Това е хранителен тероризъм“. Мeрджaн нacтoява зa строги мeрки зa кoнтрoл върху пригoтвянeтo нa мecoтo зa дюнeрджийницитe и прeминaвaнe към индуcтриaлнo прoизвoдcтвo cпoрeд eврoпeйcкитe хигиeнни cтaндaрти. Тoй прeдлaгa прoдaжбaтa нa мecoтo дa бъдe oтдeлeнa oт нeгoвoтo прoизвoдcтвo, a дюнeрджийницитe дa бъдaт ceртифицирaни и дa пoлучaвaт бaркoд, бeз кoйтo дa нe мoгaт дa oпeрирaт. От UDOFED нacтoявaт зa прocлeдимocт нa мecoтo зa дюнeри „oт фeрмитe дo вилицaтa“. Пo думитe на Мерджан 80-85% oт дюнерджийниците не са регистрирани, което означава, че и мecoтo в тях нe e рeгиcтрирaнo, освен, че не се плащат данъци. И това, според Мерджан, не става само в Турция, а и в цяла Европа. Сподели:", "date": "2020.01.26", "title": "ХРАНИТЕЛЕН ТЕРОРИЗЪМ: Тровят ни с евтини дюнерите - бъкат от мазнини за сапуни, а месото е промито с белина"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D1%83%D0%B1%D0%B8%D1%82%D0%B8-%D0%B2-%D0%B8%D1%80%D0%B0%D0%BA-news900747.html", "text": "Трима демонстранти бяха убити в Ирак днес при сблъсъци със силите за сигурност, започнали да разтурват протестни лагери, предаде АФП, като се позова на здравни източници. Един демонстрант е бил убит в Багдад, другите двама - в град Насирия, южно от столицата. Най-малко осем души бяха ранени в Ирак днес, след като силите за сигурност откриха огън по протестиращи в центъра на Багдад, съобщи БТА, цитирайки Ройтерс и АП. Няколко часа преди сблъсъците влиятелният шиитски духовник Муктада Садр оттегли своята подкрепа за протестното движение и призова поддръжниците си да напуснат палатковите лагери на демонстрантите. Сподели:", "date": "2020.01.26", "title": "Трима демонстранти убити в Ирак"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%8F%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%BD%D0%B0%D0%B6%D0%B5%D0%B6%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81-%D1%82%D0%B5%D0%B7%D0%B8-%D1%81%D0%BD%D0%B8%D0%BC%D0%BA%D0%B8---%D0%B8%D0%B7%D0%BA%D1%83%D1%81%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%82%D0%B0%D0%BD%D1%86%D0%BE%D1%80%D0%BA%D0%B0-%D0%BB%D1%8A%D1%81%D0%BD%D0%B0-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8-news900397.html", "text": "Яна Димитрова редовно приковава погледите от профила си с различни снимки, на които прелива от сексапил. Този път обаче, красивата половинка на бизнесмена Петко Димитров направо спря дъха на последователите си. В момента Яна, подобно на още много родни вип личности, събира щедро тен на екзотично кътче и се е отдала на пълен релакс далеч от динамичната градска среда, пише \"Марица\". Изкусителната танцьорка не е спирала да обикаля красиви кътчета и по света, и в България, а горещите й снимки от там стават все повече. Въпреки, че добави силикон към бюста си, фигурата на Яна изглежда съвсем съразмерна по нищо не личи, че има подобрения. Видно е, че брюнетката, която е и майка на две деца, е в топ форма. Сподели:", "date": "2020.01.26", "title": "ГОРЕЩО: Яна Димитрова нажежи мрежата с тези СНИМКИ - изкусителната танцорка лъсна по монокини на Малдивите"}
{"url": "https://pik.bg/%D1%82%D0%B0%D0%B9%D0%BD%D0%B8-%D0%BF%D0%BE%D0%B4-%D0%B7%D0%B0%D0%B2%D0%B8%D0%B2%D0%BA%D0%B8%D1%82%D0%B5-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%B2%D1%8A%D0%B7%D0%B1%D1%83%D0%B6%D0%B4%D0%B0%D1%89%D0%B0%D1%82%D0%B0-%D1%87%D0%B5%D1%80%D1%82%D0%B0-%D0%BD%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%BA%D0%BE%D1%8F%D1%82%D0%BE-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81%D0%B0-%D1%81-%D1%82%D1%8F%D1%85-%D0%BD%D0%B5-news900140.html", "text": "Сексът с човек, когото наистина харесваш и те привлича неустоимо, винаги е вълнуващ. Но някога чудили ли сте се дали зодиакът влияе на изживяването? А замисляли ли сте се коя характеристика на всяка зодия прави секса изключително възбуждащ, пита \"Флагман\". Сега е моментът да разберете: Вашият ентусиазъм Вашата гъвкавост Вашата авантюристичност Вашата щедрост Вашата креативност Вашата харизма Вашата игривост Търпението ви Вашата непредсказуемост Вашата увереност.. Вашата нежност Вашата уязвимост Сподели:", "date": "2020.01.26", "title": "ТАЙНИ ПОД ЗАВИВКИТЕ: Коя е най-възбуждащата черта на всяка зодия, която прави секса с тях невероятен"}
{"url": "https://pik.bg/%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%BE%D1%82%D0%BD%D0%B5%D1%85%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-11-%D0%B4%D1%83%D1%88%D0%B8-news900749.html", "text": "Проливни дъждове предизвикаха наводнения и свлачища в югоизточната част на Бразилия, причинявайки смъртта на най-малко 11 души, предаде АП, цитирайки Гражданската защита. Всички тези хора са загинали в щата Минас Жераис, двама от тях - днес в регионалната столица Бело Оризонте. Очаква се валежите да продължат в Минас Жераис, както и в други части на Бразилия, включително Рио де Жанейро и Сао Пауло, информира БТА. Сподели:", "date": "2020.01.26", "title": "В БРАЗИЛИЯ: Наводнения и свлачища отнеха живота на 11 души"}
{"url": "https://pik.bg/%D0%B0%D1%80%D0%BC%D0%B8%D1%8F%D1%82%D0%B0-%D1%82%D1%8A%D1%80%D1%81%D0%B8-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B0%D0%BF%D1%8C%D0%BE%D1%80%D0%B8-%D0%B8-%D1%81%D0%B0%D0%BD%D0%B8%D1%82%D0%B0%D1%80%D0%B8-news900446.html", "text": "Със заповед на министъра на отбраната е обявен конкурс за попълване на 38 войнишки длъжности в Съвместното командване на специалните операции (СКСО) в Пловдив. Обявени са вакантни позиции за ''оператор - сапьор'', ''оператор – санитар'', ''оператор - радиотелеграфист'', ''младши шофьор'', ''шофьор – химик'' и др. За някои от длъжностите е необходимо кандидатите да притежават авиомедицинска годност за изпълнение на парашутни скокове. Минималното изискване за завършено образование е средно. Кандидатите за конкурса за служба в СКСО трябва да подадат заявление до неговия командир, както и необходимите документи чрез структурите на Централното военно окръжие в срок до 21 февруари 2020 г. Конкурсът ще се проведе на 26 и 27 март 2020 г. Той включва изпит по физическа подготовка, изпит-тест за обща култура и събеседване с кандидата. Изпитът по физическа подготовка на кандидатите ще се проведе чрез определяне на качествата им за сила (лицеви опори и коремни преси), бързина (бягане совалка 10х10 м) и издръжливост (крос 1000 м). Тестът за обща култура се състои от 100 въпроса. Условията, на които трябва да отговарят кандидатите, и необходимите документи са посочени в обявата за конкурса, публикувана в интернет страницата на Министерството на отбраната. Сподели:", "date": "2020.01.26", "title": "Армията търси шофьори, сапьори и санитари"}
{"url": "https://pik.bg/%D1%83%D0%B6%D0%B0%D1%81-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%BF%D0%BE%D1%80%D0%BE%D0%B9-%D0%B7%D0%B0%D0%BC%D0%B0%D0%BB%D0%BA%D0%BE-%D0%BD%D0%B5-%D1%83%D0%B4%D0%B0%D0%B2%D0%B8-%D0%BC%D0%B5%D0%B3%D0%B7-%D0%B2-%D0%B9%D0%BE%D1%80%D0%B4%D0%B0%D0%BD%D0%B8%D1%8F---%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%80%D0%B8%D0%B0%D0%BB%D0%B8%D1%82%D0%B8-%D0%B3%D0%B5%D1%80%D0%BE%D0%B8%D0%BD%D1%8F%D1%82%D0%B0-%D0%B8-%D0%BC%D0%B0%D0%B9%D0%BA-news900459.html", "text": "На ужасно време случиха Миглена Каканашева и майка ѝ по време на екзотичната си почивка в Йордания. Днес сутринта риалити героинята сподели сторита в инстаграма си, в които отива да се наслади на туристическите атракции в Петра. Само няколко часа по-късно, обаче, започна ужасна буря. Наложило се е туристическата атракция в Петра да бъде затворена заради обилния дъжд. Каканашева, майка ѝ и всички туристи, които вече са били в атракцията са евакуирани и изведени. На клипчето се вижда как Мегз цялата е вир вода и местни хора са ѝ дали от тамошните номадски палта, за да се стопли. На снимки от предния ден Каканашева отново е с номадско палто. Изглежда лошият климат не влияе добре на миньончето и тя умира от студ през цялото време, пише \"Хотарена\". Въпреки лошото врема, вчера Миглена и майка й били на сафари в пустинята. Сподели:", "date": "2020.01.26", "title": "УЖАС: Невиждан порой замалко не удави Мегз в Йордания - евакуираха риалити героинята и майка й от Петра"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B8%D1%80%D0%B0%D0%BA%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%B0-%D0%BD%D0%B5-%D0%BF%D0%BE%D1%81%D1%8F%D0%B3%D0%B0-%D0%BD%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8%D1%82%D0%B5-news900758.html", "text": "Папа Франциск призова иракския президент Бархам Салих да гарантира безопасността на християните в страната и да им даде възможност да участват в нейното бъдеще, предаде АП. Салих, който е на посещение във Ватикана, разговаря първо с Папа Франциск, а след това - и с държавния секретар Пиетро Паролин и архиепископ Пол Галахър, секретар за отношенията с държавите, съобщи БТА, цитирайки Ройтерс. Светият престол съобщи в изявление, че разговорите са били фокусирани върху подкрепата за мира и сигурността в Ирак, особено за християнското малцинство, много от чиито членове бягат от родните си места, за да не бъдат преследвани от организацията \"Ислямска държава\". В текста се подчертава, че е важно \"да се запази историческото присъствие на християните\" в Ирак, като се отбелязва, че те са неразривна част от страната и имат важен принос за възстановяването на иракското общество. Затова е необходимо да се гарантира тяхната сигурност и \"мястото им в бъдещето на Ирак\", подчертава Светият престол. Папата е изразил надежда, че тази година може да посети Ирак, но засега няма потвърдени планове. Не е ясно дали може да се състои такава визита предвид засилването на напрежението в Ирак и безредиците, избухнали след убийството от САЩ на влиятелния ирански генерал Касем Солеймани. Сподели:", "date": "2020.01.26", "title": "Папата призова иракския президент да не посяга на християните"}
{"url": "https://pik.bg/%D0%B0%D0%BB%D0%B1%D0%B0%D0%BD%D0%B8%D1%8F-%D0%B1%D0%B8%D0%B5-%D1%81%D0%B0%D1%89-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE-%D0%BA%D0%BE%D0%BD%D1%81%D1%83%D0%BC%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-news900751.html", "text": "Албания е считана за страната с най-разпространена консумация на кокаин в света, повече дори от САЩ и Великобритания, съобщава БТА, позовавайки се на информационният сайт Албениън дейли нюз. Според карта, публикувана от Службата на ООН по наркотиците и престъпността като част от годишния й доклад за наркотиците за 2017 г., в Албания е имало най-голяма относителна консумация на кокаин в света.  Данните се отнасят за 2014 г. и показват, че кокаин е използван от 2,5 процента от населението в Албания, следвана от САЩ с 2,3 процента, Великобритания с 2,25 процента, Испания с 2,2 процента. Хуманитарната организация Aksion Plus, която има клиника за лечение на зависимост от наркотици, предупреди, че в Албания е нараснал и броят на консумиращите хероин. Сподели:", "date": "2020.01.26", "title": "Албания бие САЩ и Великобритания по консумация на кокаин"}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%BC%D0%B5%D0%B6%D0%B4%D1%83%D0%B3%D1%80%D0%B0%D0%B4%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B2-%D0%BF%D0%B5%D0%BA%D0%B8%D0%BD-news900755.html", "text": "Властите в Пекин решиха временно да преустановят превозите с междуградски автобуси като мярка за предотвратяване на разпространението на заразата, причинена от коронавирус от 2019 г. - nCoV, предаде ТАСС. Решението влиза в сила в неделя, съобщиха от Министерството на транспорта. \"В съответствие с изискванията за предотвратяване и контрол на по-нататъшното разпространение на епидемията, причинена от новия тип коронавирус 2019-nCoV, от утре, 26 януари, целият междуградски пътнически трафик ще бъде временно спрян. За момента няма яснота кога движението ще бъде възобновено\", се казва в съобщението на министерството. В петък Пекин обяви най-високото ниво опасност от зараза. Според китайския Държавен здравен комитет броят на смъртните случаи от пневмония, причинена от новия вирус, е 41. Към момента в Китай заразени са 1287 души, като състоянието на 237 от тях е тежко. 15 197 души са били в близък контакт със заразени, от които 1230 вече са тествани, а 13 967 са под лекарско наблюдение. Сподели:", "date": "2020.01.26", "title": "Спряха всички междуградски автобуси в Пекин"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D0%B5-%D1%87%D1%83%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B7%D0%B0-5g-%D0%B8-%D1%85%D1%83%D0%B0%D0%B2%D0%B5%D0%B9-news900738.html", "text": "Президентът на САЩ Доналд Тръмп и британският премиер Борис Джонсън обсъдиха по телефона сигурността в телекомуникациите - дни преди Лондон да вземе решение дали китайската компания \"Хуавей\" да участва в разработването на британските 5G мрежи, предаде БТА, позовавайки се на АФП. Двамата засегнаха между другото въпроса за сътрудничеството с цел да се гарантира сигурността на британската телекомуникационна мрежа, съобщиха Даунинг стрийт и Белият дом. САЩ упражняват натиск върху Европа и по-специално върху Великобритания, за да се откажат от услугите на \"Хуавей\", като се позовават на връзките й с китайското правителство и възможността оборудването й да бъде използвано за шпионаж, макар че компанията винаги е отричала това. Правителството на Джонсън обаче изглежда подготвя почвата, за да разреши участие на \"Хуавей\" в британските 5G мрежи, но може да го ограничи до инфраструктура от нестратегически характер. Обединеното кралство, за разлика от САЩ, използва технологии на \"Хуавей\" от 15 години и службите за сигурност се справят с рисковете, отбеляза вчера британски правителствен източник. Освен това евентуален пълен отказ от \"Хуавей\" би означавал за кралството загуби в размер на милиарди лири и закъснение в изграждането на 5G мрежи и оптични кабели - ново поколение телефония, предназначена за смарт устройствата, добави източникът. По принцип се смята, че \"Хуавей\" произвежда по-напреднала и по-качествена техника от тази, която предлагат други играчи в сектора благодарение на значителните инвестиции в развойна дейност през последните години, далеч надхвърлящи тези на конкурентите й. Китайската компания е източник на напрежение между Лондон и Вашингтон, доколкото британското правителство разчита след Брекзита, насрочен за 31 януари, да преговаря за ново търговско споразумение със САЩ. В разговора си с Тръмп Джонсън настоя освен това американска дипломатическа служителка, замесена в смъртоносен пътен инцидент, да се върне във Великобритания. Предния ден Вашингтон отказа да я екстрадира. Сподели:", "date": "2020.01.26", "title": "Тръмп и Джонсън се чуха по телефона за 5G и \"Хуавей\""}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BC%D0%BD%D0%BE%D0%B3%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%B5%D0%BD-%D1%85%D0%BE%D0%B4-news900833.html", "text": "Американският футболист от български произход Индиана Василев, може да получи повиквателна от Георги Дерменджиев. Селекционерът на \"лъвовете\" ни следи широк кръг от футболисти, съобщава \"Меридиан Мач\". Така съществува вероятност Василев да се включи в тима ни за важните плейофи за Евро 2020. Нашите национали се нуждаят от 2 успеха в директни футболни елиминации, за да получат квота за големия форум. Младокът Индиана Василев вече има мачове за първия тим на Астън Вила. Василев е халф, роден през 2001 година. Евентуален проблем за неговата повиквателна може да бъде фактът, че Индиана Василев е юношески национал на САЩ и не се знае дали ФИФА ще му позволи за толкова кратко време да играе за друга държава. За да стане това, освен съгласието на самия футболист (което е ключово), трябва да има и зелена светлина от футболната централа. Сподели:", "date": "2020.01.26", "title": "Наставникът на \"лъвовете\" с много интересен ход?"}
{"url": "https://pik.bg/%D1%83%D0%B1%D0%B8%D1%85%D0%B0-%D0%BF%D1%80%D0%B0%D1%81%D0%B5-%D1%81-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%B2-%D0%B7%D0%B5%D0%BC%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BB%D0%B4%D0%B6%D0%B0-news900761.html", "text": "Пореден случай на Африканска чума по свинете е регистриран при отстрел на диво животно в ямболско. Междувременно започна преброяване на прасетата в личните стопанства. Положителната проба този път е от прасе отстреляно в землището на град Стралджа, уточни д-р Стоян Колев от Агенцията по храните в Ямбол: \"И е обезвредено чрез загробване на мястото, определено от ловните дружинки.\" Във връзка с промените в Наредбата за ветеринарномедицинските дейности, в цялата ямболска област започна преброяване на отглежданите прасета в личните стопанства. Там хората ще имат право да отглеждат до три броя прасета за лична консумация, без те да бъдат движени и без да бъдат развъждани. Сега ще се мине след коледните празници, да се види какви налични животни има, каза д-р Колев. До момента в Ямболска област няма регистриран положителен случай на чума в домашен или промишлен обект, предава БНР. Сподели:", "date": "2020.01.26", "title": "Убиха прасе с африканска чума в землището на Стралджа"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB-%D0%B2%D0%B8%D0%BB%D0%BD%D1%8F-%D0%B8%D0%B7-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news900735.html", "text": "Пиян пловдивчанин отнесе акт от 250 лева за проява на дребно хулиганство в центъра на града. Той ритал контейнери за смет без причина, а след забележка нападнал охранители и полицаи. Екшънът се разиграл посред нощ на улица „Отец Паисий”. Излизайки от заведение, вече добре почерпен, мъжът решил да си изкара натрупания адреналин, ритайки контейнери за смет, пише \"Трафик нюз\". Ударите с шутове отекнали из Главната и привлекли вниманието на охранители. Те се опитали да усмирят превъзбудения пловдивчанин, но усилията им останали без резултат. Гардовете задържали мъжът, който не спирал да вика и ругае. Наложило се да бъде повикана полиция. Пристигайки, униформените още повече ядосали пияния. Той отказал да предостави документи за самоличност и дори започнал да буйства. Наложило се да му бъдат поставени белезници, като през цялото време мъжът оказвал съпротива. В крайна сметка бил качен в патрулка и отведен в Четвърто районно. Там прекарал 24 часа, а след това му бил съставен акт за дребно хулиганство. За да се потвърди размерът на санкцията, казусът бил предаден на Районен съд. Магистратите, след изслушване на свидетелите, наложили глоба в размер на 250 лева. Вече изтрезнял, пловдивчанинът признал вина и изказал съжаление, дори се извинил за постъпката си. От справка в МВР се оказало, че е стар познайник на системата на МВР. Сподели:", "date": "2020.01.26", "title": "Вандал вилня из Пловдив, арестуваха го"}
{"url": "https://pik.bg/%D1%81%D0%B8%D0%BB%D0%BD%D0%B0-%D0%B2%D1%8F%D1%80%D0%B0-%D1%82%D0%BE%D0%B2%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%BE%D1%81%D0%B2%D0%B5%D1%82%D0%B8%D0%BB%D0%BE-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%BD%D0%B0-%D0%B1%D0%BE%D0%B3%D0%B0-%D0%B8-%D1%81%D0%B5-%D1%83%D0%B4%D0%BE%D1%81%D1%82%D0%BE%D0%B8%D0%BB%D0%BE-%D1%81-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4-news900692.html", "text": "Ксенофонт бил знатен патриций и Бог благословил християнският му брак с двама сина – Йоан и Аркадий. Голямо било благочестието на този богат велможа, който вършил всичко, за да даде на любимите си деца съвършено възпитание не само чрез едно блестящо образование, но и с личния си образцов пример на крайно добродетелен християнин. За да обогати техните знания, той ги изпратил да се учат в стария финикийски град Бейрут, където по онова време имало прочуто училище. При изпращането им благородният баща произнесъл дълго и прекрасно наставление, което е достатъчно за цял учебник по истинско християнско възпитание. Придружени от своите слуги, благородните младежи се качили на наетия кораб и попътния вятър опънал платната, за да ги отведе към финикийските брегове. Пътуването започнало приятно, но ненадейно се извила все по-застрашителна буря. Разбушуваните вълни подмятали кораба като жалка черупка. Напразно моряците свлекли палтната и употребили всички средства, за да спасят кораба, себе си и своите неопитни пътници. Моряците проявили рядко безчестие: като си давали вид, че вземат предпазни мерки, те се измъкнали с единствената спасителна лодка и оставили кораба с пътниците на произвола на морската стихия. Достойни за своите родители, изпадналите в беда младежи горещо се молели на Бога да пощади младия им живот от гибелните вълни, които напирали да разломят на парчета целия кораб. Йоан и Аркадий мислели в тези страшни минути повече един за друг, за родителите си и за своите слуги, отколкото за себе си. Пълно крушение разчупило на парчета кораба, момчетата съблекли дрехите си, заловили се за отделни корабни отломки и огромните вълни ги откъснали един от други в различни посоки. Повече никой никого не видял. Всеки мислел другия за погинал. Но Бог не оставил никого да погине. Всички до един се спасили, изхвърлени на различни брегове. Излязъл на морския бряг, Йоан скърбял повече за смъртта на милия си брат. Той и не помислил да се връща у дома си, за да занесе такава страшна вест на родителите си и сякаш съжалявал, че само той е останал жив. Преживяният страшен ужас извършил пълен прелом в душата му. Едва що избягнатата смърт по-ясно от всичко му показала суетността на земните преходни блага и той още на брега решил да скрие своята тъга и да потърси душевното си спасение в някой от близките манастири. Той усърдно се помолил на Бога да насочи неговите стъпки и скоро се озовал пред портите на една света обител. На почукването се откликнал монахът-вратар и много се учудил от вида на младия странник. Той му подал дреха да скрие голотата си, подкрепил изчерпаните му сили с храна и го разпитал за неволята, която го е довела в този вид в манастира. Като узнал, че корабокрушенецът горещо желае да стане негов събрат, вратарят съобщил на игумена за клетия странник и неговата молба. Игуменът ведната изслушал Йоан и неговата прозорливост му открила, че пред него стои един бъдещ Божи угодник, защото реданието твърди, че това бил самия сетнешен св. Йоан Лествичник. Йоан бил приет в манастира. Подобна била съдбата и на по-младия брат Аркадий. Сродни по кръв и по дух, двамата братя стигнали до едни и същи решения след преживяната катастрофа. Той имал щастието да срещне на пътя си един прозорлив и свят старец, който го утешил със съобщението, че брат му и останалите техни спътници от кораба са живи и че всички са постъпили в манастири. Това още повече утвърдило решението на Аркадий да последва техния пример и се хвърлил в нозете на стареца с молба да го посвети в монашески чин. Старецът го завел в Сукийската обител на св. Харитон, постригал го и му дал монашеска килия. Изминали две години без никаква вест от двата синове. Ксенофонт и Мария с растяща тревога напразно чакали вест от своите любими рожби. Най-сетне бащата изпратил верен слуга в Бейрут да потърси младите си господари, но той не открил никаква следа от тях. Сам решил да ги потърси в далечна Атина, която била най-прочутото средище на тогавашната образованост, но и тук търсенията му останали безуспешни. Отчаян тръгнал верният служител за Цариград, но спрял по пътя да почине в един крайпътен дом и там разпознал в лицето на един пътуващ за Светата земя монах едного от слугите, които преди две години тръгнали с младите господари за Бейрут. И узнал страшната истина. Този монах също мислил, че е единственият, който е преживял корабокрушението. Той също нямал сили да занесе такава огромна скръб в дома на добрите си господари и, скрит под покайното монашеско облекло, мислел да отнесе жестоката истина в гроба си. Голяма била мъката на верния слуга и с много сълзи оплакал горката участ на клетите младежи и на още по-нещастните им родители, които изведнъж били лишени и от двамата си сина. Привлечени от плача му, околните узнали за великата злочестина и го увещали да се завърни и да съобщи на господарите си за станалото. Той пристигнал в Цариград, влязъл в палата на Ксенофонт, но не посмял да се яви пред никого. Видели го да седи в дълбока скръб и веднага съобщили на Мария за завръщането му. Тя заповядала веднага да се яви при нея, но той не могъл да каже изведнъж истината. Отговарял уклончиво и се оправдавал, че загубил писмото на Йоан и Аркадий, които пишели, че били живи и здрави. Но майчиното сърце предусетило нещо лошо и той повече не издържал. С горки ридания преданият служител разказал за гибелта на кораба и на нейните синове. Но вместо да припадне от разкъсваща майчинска скръб и да избухне в неудържими ридания, вярващата майка повторила с християнски думи старите библейски слова на многострадалния Иов. Тя забранила на слугата да казва комуто и да било за случилото се и зачакала своя мъж, който още не бил се прибрал в къщи. Когато тя му съобщила за сполетялото ги нещастие, благочестивият и безкрайно предан на Божията воля Ксенофонт не останал по-долу от героичната си съпруга. Двамата се затворили в своята молитвена стая и през цялата нощ променяли сълзите с молитва и спомен за синовете си с надежда за бъдещия живот на своите чисти и праведни рожби. Изморени от силните преживявания, те задремали и Бог ги утешил с чудно видение на техните деца, от което пламнала надеждата им, че те навярно не са загинали. На сутринта решили да заминат за Йерусалим. Когато били в околностите на реката Йордан, те срещнали прозорливия старец на малкия си син Аркадий. Той устроил общата щастлива среща най-напред между двамата братя – монаси, а след това и на синовете с техните родители. Тази среща станала в храма Гроба Господен. Братята се познали един друг и прегърнати изливали в радостни сълзи горещата си благодарност към Бога за своето необикновено намиране в ангелския образ на иноческия подвиг. Но родителите не могли да познаят двамата си сина – толкова много били те променени от строгия молитвен и постически живот в своите манастири. Най-сетне в страноприемницата, където били отседнали Ксенофонт и Мария, старецът накарал Аркадий да разкаже пред родителите си своята и на брата си история. Неизказана била радостта, неспирни били общите сълзи от това богоустроено събиране на цялото благочестиво семейство на Ксенофонт. Старецът изпълнил молбата на родителите да постриже и тях в монашество, след което ги наставил в пътя на иноческото житие. Мария постъпила в женски манастир и достигнала върхове на монашеското съвършенство, като била удостоена с дара на чудотворството и с блажено отшествие във вечността на Божиите угодници. Йоан и Аркадий отишли със стареца си в пустинята, където ги последвал и Ксенофонт, след като раздал цялото си имущество на бедните и освободил всичките си роби. Ксенофонт също се прославил с дар на пророчество, а цялото семейство било причислено от Църквата в лика на светците заради дивните подвизи на своя отшелнически живот. - Преподобни Ксенофонт, съпругата му Мария и техните синове Йоан и Аркадий живели през V век в Цариград. Сподели:", "date": "2020.01.26", "title": "СИЛНА ВЯРА: Това семейство посветило живота си на Бога и се удостоило с най-голямата награда"}
{"url": "https://pik.bg/%D0%B4%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D1%83%D1%87%D0%B5%D0%BD%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F-%D0%B2%D0%B8%D1%80%D1%83%D1%81-%D0%B7%D0%B0-2---5-%D1%87%D0%B0%D1%81%D0%B0-news900514.html", "text": "По думите на завеждащия лабораторията за генно инженерство към Московския физико-технически институт Павел Волчков, този метод, разработен в Русия и Китай, може да констатира и най-малките следи от новооткрития патоген 2019-nCoV. Тези тестове могат да се превърнат в главен инструмент, за да бъде оценен мащабът на разпространението на инфекцията, уточнява БТА. \"Новата пневмония, възникнала в китайския град Ухан, е по-трудна за откриване, в сравнение с еболата например, тъй като нейните симптоми са сходни с тези на грипа. А за да се установят неправилно диагностицираните с положителна проба пациенти, са нужни именно молекулярно-генетичните тестове\", изтъква Волчков. Със системи за полимеразна верижна реакция са оборудвани специализираните медицински заведения в Китай, Русия и други страни. Образци от теста се вземат чрез кръвна проба или от други физиологични течности, като слюнка. От нея се отделя РНК, произвежда се реакция за обратна транскрипция, за да се получи ДНК. Тя се използва за размножаването на фрагментите на генома на вируса с помощта на полимераза-фермент, поясни ученият. Генетични тестове могат да открият новия коронавирус в рамките на 3-5 часа с помощта на т. нар. полимеразна верижна реакция, предава ТАСС. Сподели:", "date": "2020.01.26", "title": "ДОСТИЖЕНИЕ: Учени установиха как да откриват китайския вирус за 2 - 5 часа"}
{"url": "https://pik.bg/%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B4%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-%D1%85%D0%BE%D1%80%D0%B0%D1%82%D0%B0-news900807.html", "text": "По думите ѝ нисковъглеродната икономика ще даде нов тласък на инвестициите и ще спомогне за създаването на нови работни места. „Ние търсим области, в които да се декларираме като лидери. И в тази област, ако ние действаме бързо и решително за Европа има шанс да генерира по-висок растеж и да заеме конкурентна позиция в нещо, което безусловно ще става в бъдещето. И аз се надявам, че България ще намери своето място в тази ниша на нова конкурентоспособност“, каза тя. Според Кристалина Георгиева разходната част на българския бюджет трябва да се подобри, като се насочат повече пари към инвестиции в хората: „Най-важно за България е да инвестира в хората. В образование на децата от 0 до 5-годишна възраст, когато много от това, което те ще бъдат един ден, се формира. Да дава възможност за квалификация и преквалификация. Да стимулира бизнесът да инвестира в хората“, категорична бе тя. България не трябва да изостава от зелените политики, предупреди  управляващият директор на Международния валутен фонд (МВФ) Кристалина Георгиева в ефира на БНР. Сподели:", "date": "2020.01.26", "title": "Кристалина Георгиева: Най-важно за България е да инвестира в хората"}
{"url": "https://pik.bg/%D0%B2-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BE%D0%B1%D0%BB%D0%B0%D1%81%D1%82-%D1%80%D0%B5%D0%B4%D0%B6%D0%BE-%D1%80%D0%BE%D0%BC%D0%B0%D0%BD%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news900791.html", "text": "Решаващи регионални избори се провеждат днес във втората по богатство италианска област Емилия-Романя, съобщава БНР. С подкрепата на Силвио Берлускони лидерът на крайнодясната партия „Лига“ Матео Салвини се надява да постигне историческа победа над левицата, която е на власт там от времето на Втората световна война. Според последните социологически проучвания кандидатката на десницата и сенаторка от „Лига“ Лучия Боргонцони има равни шансове с досегашния ръководител на региона Стефано Боначини, член на лявоцентристката Демократическа партия, която управлява Италия заедно с антисистемното Движение „Пет звезди“. Министър-председателят Джузепе Конте изключи възможността за правителствена криза в случай на победа на „Лига“. Сподели:", "date": "2020.01.26", "title": "В италианската област Реджо Романя се провеждат регионални избори"}
{"url": "https://pik.bg/%D1%81%D0%BF%D0%B0%D1%81%D0%B5%D0%BD%D0%B8%D1%8F%D1%82-%D1%82%D1%83%D1%80%D0%B8%D1%81%D1%82-%D0%BD%D0%B0-%D1%81%D0%BA%D0%B0%D0%BA%D0%B0%D0%B2%D0%B8%D1%88%D0%BA%D0%B8%D1%8F-%D0%B2%D0%BE%D0%B4%D0%BE%D0%BF%D0%B0%D0%B4-%D0%B5-%D0%B2-%D0%B4%D0%BE%D0%B1%D1%80%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news900796.html", "text": "Спасеният вчера 29-годишен турист на Скакавишкия водопад е в добре състояние, съобщава БТВ. Той е със счупена бедрена кост  и е настанен в столичната болница „Св. Анна“. В спасителната акция вчера на Скакавишкия водопад бяха използвани два хеликоптера. Мъжът най-вероятно се е катерил по замръзналия водопад, паднал е и се е ударил лошо. Сподели:", "date": "2020.01.26", "title": "Спасеният турист на Скакавишкия водопад е в добро състояние"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%B7%D0%B0-%D1%82%D1%8A%D1%80%D0%BF%D0%B5%D0%BD%D0%B8%D0%B5-%D0%B8-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-news900795.html", "text": "Период, в който не трябва нищо важно да се предприема. Действията и поведението на хората могат да бъдат доста неочаквани и необичайни. Те стават по-чувствителни и нервни. Могат да се проявят бунтарски настроения и протести срещу това, което е противно или се счита за несправедливо. Душата се нуждае от нещо по-вълнуващо, ново, интересно, необичайно. Уязвими са сухожилията, вените, глезените. Да не се натоварват ставите и очите. Чувствителна е нервната система. От енергийна гледна точка това е един много мощен ден и следователно опасен. Енергията може да се използва както за добро, така и за лошо. Поради тази причина е много важно да насочите вашите стремежи към съзидателното русло. Добре  е да бъдете активни, но важното е да се концентрирате само върху една, най-важната задача. Много е вероятно добрите намерения да доведат по-късно до положителни резултати. Да се избягва пасивността. Неизползваната енергия може да подрине здравето. Не правете в този ден нищо, което не сте правили преди. Не провеждайте разговори за вашите начинания и избягвайте нови запознанства. Лесно може да се гневите и да бъдете раздразнителни, затова е добре да сте сдържани и да се самоконтролирате. Старайте се да не проявявате лична агресия, подозрителност, безкомпромисност и гняв. Повишената мнителност също е недопустима. Не пожелавайте зло на никого. Негативният емоционален импулс ще бъде предаден и отново ще се върне към вас. Благоприятно е за работа с енергийното поле. Време да очистите астрала си. Добре е да се правят физически упражнения. Правете упражнения за подвижност на плещите и ставите. Ако с тях нещо не е наред, значи имате застой на астрална енергия. Подходящо е за упражнения в бойни изкуства. Благоприятно е въздействието на сауните в този ден. Девиз на деня: максимум търпение и спокойствие. Проявете разбиране към близките си и партньора си. Добро е всичко, което се прави за благото на семейството. Сексуалните енергии сега са силни. Добре е водещата роля да се поеме от жената. В секса трябва да има повече експанзивност, фантазия, разнообразие, необичайност. Подстригването в този ден обещава благодатно обновление на собствения енергиен потенциал. Стимулира се активността на космите-антени. Ако вие отрежете краищата на вашите коси, те ще станат по-възприемчиви към сигналите на Акаша. С подстрижката се обезпечава притокът на пари и положителни емоции. Да се правят покупки в 3-ти лунен ден е крайно нежелателно. Но ако все пак решите да купувате нещо, то проверете многократно качеството и срока на годност на продукта, за да няма после проблеми. –  В този слънчев ден става астрално изчистване и пробуждане на живота. В него господстват скрити сили. Денят е добър за медитация и молитва. Днес всеки получава толкова, колкото е заслужил. Проявете искреност, доброта, миролюбивост, милосърдие. Освободете се от емоциите. Отпуснете се и се предайте на потока на събитията. Вслушайте се в интуицията. Луната е в знак Водолей и се движи на празен ход до 01:45ч на 27 януари. Продължава 2 лунен ден до 08:55ч на 26 януари Следва 3 лунен ден от 08:55ч на 26 януари до 09:26ч на 27 януари 12 слънчев ден Сподели:", "date": "2020.01.26", "title": "ЗВЕЗДИТЕ ВЕЩАЯТ: Днес е ден за търпение и спокойствие"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B4%D0%BD%D0%B5%D1%81---%D0%B4%D0%B5%D0%B2%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BE%D1%82-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D1%80-news900793.html", "text": "Имате сили и възможности да се справите с всичките си служебни задачи. Не се притеснявайте, ако се налага да пътувате, защото не се очертават трудности. Посетете ваши роднини или приятели, ако сте си взели почивен ден, въпреки че работа днес ви спори, ако се освободите от песимизма си и не търсите насила проблеми. Ваши колеги приемат поведението ви на работното място като нежелание да сте им полезни. Те винаги са ви подавали ръка. Време е да си направите равносметка на постигнатото до този момент. Занимавайте се само с рутинната си работа. Преценете финансовото си състояние. Очаквайте приходи от днешната си работа. Ваш колега не е съгласен с мнението ви, спори заядливо и ви ядосва така, както имате навика да постъпвате и вие. Не превръщайте този факт в драма и не се оплаквайте. Няма да срещнете подкрепата на колегите си. Нервността ви вреди. Отдайте се на активна и успешна работа, свързана със спешни служебни задължения, които ви зарадваха, въпреки че отговорни и залагате авторитета си. Общуването с ръководството е затруднено заради вашата необщителност и склонност да критикувате. Бъдете упорити и изисквайте подкрепа, ако идеите ви са доказано доходни. От сутринта сте заети с неотложните си задачи на работното място. Приходите, които ще получите са отлична стартова основа за нов бизнес и за стабилизиране на финансовото ви състояние. Планирали сте задгранични пътувания, чиято подготовка трябва да започне веднага. Не взимайте важни решения под влияние на емоцията. Не давайте неизпълними обещания. Не се включвайте в разправия, която не ви засяга, само защото сте решили да защитите ваш колега, когото почти не познавате. За непоисканото добро ще си получите наказанието и то веднага, а омразата му ще ви срази. Стабилизирайте постигнатото, за да имате признание и успех. Днес е от огромно значение за бъдещите ви успехи да сте умерени в изказванията си пред колегите, ако са свързани със спорни въпроси по професионални проблеми. Не прекалявайте с желанието си да покажете своята компетентност, дори и сте над нивото на околните. Рискувате да отблъснете колегите си. Мнозина ще изпитат недоволство от постигнатото в професионално отношение. Не се опитвайте да надскочите себе си. Планирайте работата си за следващите дни. Обмислете най-важните си задачи и при необходимост ги обсъдете с вашите колеги. Не провеждайте разговори за разширяване на дейността си. Днес няма да срещнете подкрепата на влиятелни хора, въпреки дадените обещания. Прибързаността ви вреди и може за секунди да съсипе авторитета, който сте градили с години. Предстои ви напрегнат и рутинен ден. Късметът ви изневерява. Бъдете сдържани в общуването, предпазливи и разумни, ако искате да превъзмогнете трудностите. Недоглеждане от колегите ви при изпълнението на поставените задачи, ще усложни отношенията ви. Емоцията ви пречи да водите спокойни разговори и да намерите изход от създадената ситуация. Не се съгласявайте да се срещате с непознати хора, защото сте напрегнати и лесно ще избухнете, създавайки неприятно впечатление. Не сте склонни да приемете новите делови предложения, които ви поднасят. Притеснени сте, че може да сте губещи, ако участвате в начинания, свързани и с други хора. Наблюдавайте внимателно събитията на работното си място, за да си направите верните изводи и да се впуснете в полезни промени, свързани с професионалното ви развитие. Въпреки трудностите, налагащи да промените плановете си, отхвърляте служебните си задачи с лекота. Сподели:", "date": "2020.01.26", "title": "САМО В ПИК! Топ астроложката Алена с хороскоп за днес - Девите да се пазят от  емоционални решения, стрелците да внимават с кого говорят"}
{"url": "https://pik.bg/5-000-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D0%BF%D0%B5%D1%87%D0%B5%D0%BB%D1%8F%D1%82-%D0%BD%D0%B0%D0%B4-110-%D0%BC%D0%BB%D1%80%D0%B4-%D0%B5%D0%B2%D1%80%D0%BE-news900698.html", "text": "5 000 престъпни групировки в Европа заработват и печелят по 110 млрд. евро годишно. Данните са на европейския комисар по вътрешните работи Илва Йохансон, съобщават медиите в Хърватия, цитирани от БНТ. Стряскащите цифри бяха оповестени на неформална среща на министрите на вътрешните работи на ЕС в Загреб. На срещата европейските министри обсъдиха борбата срещу организираната престъпност, тероризма, трафика на хора, защитата на децата от престъпления в интернет, а също и миграцията и противодействието на трафика на хора. След срещата комисар Йохансон заяви, че ЕС е готов работи по приемането на план за изземване на незаконно придобитите средства, съобщават и хърватски медии. Хърватският министър на вътрешните работи Давор Божинович, който ръководи неформалната среща, заяви, че гражданите имат право да очакват правителствата да защитят тяхната сигурност. Комисарят по правосъдие в ЕК Дидие Рейндерс обяви, че през февруари ще бъде обсъден първият доклад за върховенство на закона на ЕС. Документът ще дава препоръки и насоки на европейски държави, които нямат независима съдебна система. \"Бихме искали да видим първия годишен доклад за върховенството на закона, поставен на масата по време на германското председателство\", допълни Рейндерс. Германия ще поеме председателството на ЕС от Хърватия на 1 юли тази година. Сподели:", "date": "2020.01.26", "title": "5 000 престъпни групировки в Европа печелят над 110 млрд. евро"}
{"url": "https://pik.bg/30-%D0%B6%D0%B5%D1%80%D1%82%D0%B2%D0%B8-%D0%B2%D0%B7%D0%B5%D1%85%D0%B0-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news900794.html", "text": "30 души достигна броят на жертвите на проливните дъждове, предизвикали наводнения и свлачища в югоизточната част на Бразилия, предаде „Франс Прес”, цитирана от БНР. Пострадали са 7 души, а 17 са обявени за изчезнали. Близо 3 500 души са евакуирани от домовете си в щата Минас Жераис заради свлекли се земни маси и срутването на сгради. Поради силните дъждове е преустановено движението по голяма част от магистралите в района, а много мостове са били повредени заради наводненията. По данни на местните метеоролози, това са най-проливните валежи, регистрирани от 110 години насам. Само за 24 часа в Бело Оризонте - столицата на щата Минас Жераис, са паднали 172 милиметра дъжд. Очаква се дъждовете да започнат да отслабват от днес, но опасността от свлачища остава голяма, предупреждават властите в  Бело Оризонте. Сподели:", "date": "2020.01.26", "title": "30 жертви взеха дъждовете, предизвикали наводнения и свлачища в Бразилия"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B2-%D1%88%D0%B0%D1%85%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news900855.html", "text": "Намериха мъртъв клошар в шахта във Враца, съобщи „Конкурент“. Според данните, на зловещата находка рано тази сутрин се натъкнал друг бездомник, който обикалял, за да намери подслон от ниските температури. Тъй като под шахтата преминават тръби на централното парно, мястото било известно сред хората без постоянен адрес и доходи. Пришълецът обаче попаднал на мъртъв човек, който бил там поне от седмица. Той веднага сигнализирал в полицията, а ченгетата отцепили района, който се намира в района на КАТ. По първоначалната информация,  над покойника не е употребявано насилие, а той е издъхнал най-вероятно от измръзване. Аутопсията ще даде отговори на този въпрос, а тялото вече е откарано в моргата. Сподели:", "date": "2020.01.26", "title": "Откриха труп на мъж в шахта във Враца"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D0%BA%D0%BE%D0%BD%D0%B5%D1%84%D0%B5%D1%80%D0%BC%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news900861.html", "text": "Пожарникари от Бяла Слатина се борят с голям пожар, избухнал в конеферма във врачанското село Сираково, съобщи „Булнюз”. Според информацията, около 11:00 часа на тел. 112 е получен сигнал за голям пожар в местна конеферма. Местни бизнесмени гледали в нея и в съседна сграда коне и крави. Преди обед днес работниците забелязали да се разгаря огън в едно от помещенията и веднага потърсили помощ. За съжаление, докато спасявали кравите, пламъците избухнали с голяма сила и не успели да изведат конете. По данни на собствениците, в пожара са загинали 11 животни, като щетата е поне за 60 000 лв. На мястото все още работят 3 екипа на пожарната в Бяла Слатина и тепърва ще започне огледът на щетите при инцидента. Съседи разказват, че изгорелите коне са били използвани за лечението на деца аутисти, които редовно ги яздели. Огнеборците коментират, че причината за пожара най-вероятно е заради грешка при изграждането на ел. инсталацията на стопанството, тъй като се виждало, че не е изградена по правилата. Категорично е отхвърлена версията за умишлен палеж на сградата. Сподели:", "date": "2020.01.26", "title": "Голям пожар в конеферма във врачанско село"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%B0%D0%B1%D0%BE%D0%BD%D0%B0%D1%82%D0%B8-%D0%BD%D0%B0-%D0%B2%D0%B8%D0%BA-%D0%B2-%D0%B3%D1%80%D0%B0%D0%B4-%D1%80%D0%B8%D0%BB%D0%B0-%D0%B8-%D1%81%D0%B5%D0%BB%D0%B0%D1%82%D0%B0-%D1%81%D0%B0-%D0%B1%D0%B5%D0%B7-%D0%B2%D0%BE%D0%B4%D0%BE%D0%BC%D0%B5%D1%80%D0%B8-news900638.html", "text": "Започналото преди две години поставяне на водомери за битовите и стопанските абонати в гр. Рила и селата не се прави поради несъгласие на абонатите. Това съобщиха работещи в регионалния воден оператор \"Кюстендилска вода\", цитирани от БНР. Повечето от домакинствата плащат по досегашната система - по 5 куб. метра вода на човек от домакинството по около 1,50 лв. за кубик. „Проблемът с поставянето на водомери в гр. Рила и общината е от години - така разхищението на вода, особено лятото, ще намелее значително. През 2018 г. се стигна до водна криза за съседната община Кочериново, която е на един водопровод с Рила и там водата не достигаше. Като една от мерките за преодобляване на кризата и сухия режим беше поставяне на водомер на всяко домакинство. И това започна в града и в близкото с.Смочево.  От домакинствата обаче са против, самата процедура е сложна и тромава”, разясни зам.-кметът на Рила Лазар Чавков. Общи водомери за ползваната питейна вода се монтират на всяка от двете общини Рила и Кочериново, казаха от \"Кюстендилска вода\". Така се засича подаваната вода на \"входа\" на общините, за да се контролира разходът и загубите й. Поставянето на общи водомери за двете общини струва на дружеството около 12 хил. лв. Сподели:", "date": "2020.01.26", "title": "Стотици абонати на ВиК в град Рила и селата са без водомери"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%BC%D1%8A%D0%B6%D0%B5%D1%82%D0%B5-%D1%81%D0%B0-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%BE-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-news900004.html", "text": "Проучване на специалисти от университета \"Англия Ръскин\" установи, че мъжете са два пъти по-емоционални на работното място в сравнение с техните колежки, пише в. \"Мирър\". Изследването обхванало 2000 британски служители и 250 мениджъри. Те трябвало да отговорят на въпроси, сред които фигурирали кои неща ги изкарват от равновесие и как изразяват емоциите си. Учените класирали вълненията на работещите в шест категории. Служителите трябвало да посочат дали работната среда предизвиква у тях радост, неувереност, гняв, тъга, отвращение или страх. Установено било, че главният генератор на емоции се оказала не самата работа, а взаимодействието с колегите. От направените изводи следвало, че мъжете са по-емоционални в офиса, докато дамите са по-склонни да изпитват стрес и потиснатост в работната среда. Мъжете влагат повече чувства в проектите и изпитват неприятни усещания, ако изпуснат сроковете или изпаднат в преразход. Представителите на силния пол взимали два пъти повече присърце критиките, отправени към тях. Те силно преживяват, когато предложенията им са игнорирани. Мъжете били с 20 процента по-голяма вероятност да предприемат драстични стъпки под въздействието на емоциите, като напускането на работата, когато настъпят за тях трудни времена. Сподели:", "date": "2020.01.26", "title": "ПРОУЧВАНЕ УСТАНОВИ: Мъжете са два пъти по-емоционални на работното място"}
{"url": "https://pik.bg/%D0%BF%D1%81%D0%B8%D1%85%D0%BE%D1%82%D0%B5%D1%80%D0%B0%D0%BF%D0%B5%D0%B2%D1%82%D1%8A%D1%82-%D0%BC%D0%B0%D0%B4%D0%BB%D0%B5%D0%BD-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%B2%D1%8A%D0%B7%D0%BF%D0%B8%D1%82%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BB%D0%B8%D1%87%D0%BD%D0%B8%D1%8F%D1%82-%D0%BF%D1%80%D0%B8%D0%BC%D0%B5%D1%80-%D0%B5-%D0%BD-news900821.html", "text": "Правилно ли възпитаваме децата си, как да подхождаме и да разрешаваме ежедневните ситуации и да се учим и да пожправяме грешките си в отношенията с децата ни. Това коментира пред БТВ псдихотерапевтът Мадлен Алгафари. „Родителите трябва да подлагат всичко на съмнения – коментира Мадлен Алгафари. Това е изключително важно. Когато сме на позиция, че никога не грешим и нашата позиция е правилната, много често бъркаме във възпитанието. Децата се учат от показаното много повече от казаното. Зарати това е и „по-казване”. Реално със собствен пример най-добре възпитаваме децата си. Ако сме осъзнати, можем да предпазим децата от собствените ни грешки, но родителят наистина трябва да е осъзнат, да е наясно какво точно е сбъркал и най-вече как да предпази детето си от грешката. Имаме толкова странни грешки. Навремето стратегията на възпитанието бе с по-малки ласки и прегръщане. Спомням си, че като прегръщах дядо ми, той доста се стряскаше. Определено му бе неловко. Сега е нормално да има повече близост”. Психотерапевтът кдобави, че има разлика при възпитанието на момчетата и на момичетата. „Има разлика при възпитанието на момчета и на момичета – заяви Мадлен Алгафари. - Мното момичета не са възпитани да са женствени, а мъжете – мъжествени. Ставането на жена е вторичен процес. Ставането на мъж е качествена трансформация. И при двата пола има и мъжественост и женственост. Когато момчето отива от другата страна и се учи на отговорности, трябва да отиде качествено от другата страна  и да се научи на справянето с трудности и поемането на отговорности. Един мъж за да се случи като мъж важна е средата. Майката на мъжа трябва да превързва рани, а не да предпазва от подане. Все по-често говорим за опасностите от твърде либералното възпитание. Да не се забранява нищо, всичко да се толерира. Нерядко детето става твърде овластено и  започва да командва всички, да сеи налага. Важно е родителят да умее да казва както „да” така и „не”. Да го прави без да се чувства виновен. Когато се поставят граници със спокойна сила, това е полезно за детето. Децата трябва да имат възможността да бъдат спокойни, наистина да бъдат деца. Да имат свобода, но не и свободия. Нужна е рамка за това кое, кога, как, доколко е приемливо, защото живеем в свят с правила. Най-труден период е на тийнейджърството. Агресивни сме през целия ни живот по принцип. Всяка една революционна фаза от живота ни води до някакъв тип агресии. Поредица от еволюции и революции. Силно видими са те именно в тийнейджърството. Бунтът е необходим в тийнейджърската възраст и ако няма такъв дори е притеснително. Въпросът е как се изразява този бунт. Добре е да е такъв, който учи детето да защитава мнение, да се бори за позициите си. Иначе е функция на родителските представи. Никога не е късно да се проявява любов, да поискаш извинение, да поправиш грешките на родителите си, дори и когато те не са с нас. Определено трябва да се знае, че няма злонамерен родител, който умишлено вреди на детето си. Грешките са друго но нямаше да има психотерапия, ако нямаше такива грешки. Сподели:", "date": "2020.01.26", "title": "Психотерапевтът Мадлен Алгафари за вярванията за възпитанието на детето: Личният пример е най-доброто средство"}
{"url": "https://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D0%BD%D0%B0%D1%88%D0%B5%D0%BD%D0%B5%D1%86-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BA%D1%80%D0%B8%D0%B2%D0%B0-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D0%BD%D0%B0%D0%B2%D1%80%D0%B5%D0%BC%D0%B5-news900693.html", "text": "Плащането на битовите сметки като отопление, електричество, вода, телефон и газ са сред най-честите проблеми. По този показател България заема второто място, като по-трудно се оправят само гърците. В съседна Румъния, например, процентът е около 14 на сто. На обратния полюс са Чехия и Нидерландия, където закъсненията са минимални. „Хората трябва да познаваме разходите си. За целта е добре да ги записваме, дали в мобилно приложение на телефона, дали в excel-ска таблица, дори и в най-обикновен тефтер”, коментира финансовият консултант Светослав Ковачев. „Те са различни – за този месец: 60 лева за ток дадох, 34 лева за кабелната, за GSM-а и за домашния телефон, а за лекарства – не ще питане, около 60 лева.  И сега – ако не са ми децата да дадат някой лев -  бабичката фалит”, сподели Павлинка. Според данни на Евростат всеки трети нашенец не може да  покрива задълженията си навреме, и точният процент е 30.1 на сто от българите са със затруднения в разплащането на сметките си. Сподели:", "date": "2020.01.26", "title": "Евростат: Всеки трети нашенец не може да  покрива задълженията си навреме"}
{"url": "https://pik.bg/%D0%BE%D1%80%D1%82%D0%BE%D0%BF%D0%B5%D0%B4-%D1%82%D1%80%D0%B0%D0%B2%D0%BC%D0%B0%D1%82%D0%BE%D0%BB%D0%BE%D0%B3-%D0%B7%D0%B0-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%BE%D1%82%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0%D0%BC%D0%B5-%D0%BE%D1%82-%D1%82%D1%80%D0%B0%D0%B2%D0%BC%D0%B8-news900834.html", "text": "Ортопедът-травматолог Михаил Вълчев е само на 35-години, но вече е ръководител на отделение по ортопедия и травматология в една от столичните болници. Пред БТВ той коментира как да се възползваме мактсимално от здравословното движениеи да се предпазваме от травми. „Работим във все по-добри условия, успяваме все повече да се концентрираме върху пациента – коментира доктор Вълчев. - Важно е човек да получи максимално добро отношение. Правя тазобедрени артроскопии. С малки дупчици проникваме в тазобедзрената става и с малки инструменти извършваме сложни интервенции. Операциите са доста тежки, като от 10-15 години се прави по-активно в световен мащаб. Следваме световните концепции и тенденции и тук. Иначе при мен най-честите ни пациенти са така наречените уикенд спортисти. Неделните спортисти. Това са голямата част от хората, които са сравнително активни, тези които спортуват предимно през уикендите. Тези, които нямат време през седмицата да работят, нямат двигателни активности, възможност за специализирани упражения. Идва събота и неделя и се хвърляме в спорт. Футболистите искат да са като Марадона. Стават много травми – колене, рамене, тазобедрени стави. По принцип и аз лично съм такъв тип спортист. Когато нещата са умерени, когато се всушваме в телата си, и най-вече направим добра предварителна подготовка, това движение е наистина здравословно”. Доктор Вълчев признава, че е срещал случаи, когато го приемат с недоверие в ролята му на шеф на отделение. „ Има случаи когато ме приемат с недоверие заради младостта, но това не ме притеснява – казва той. - Концентрирам се върху това да си върша работа. Определено имах колебания дали да поема отделеннието, но реших да се пробвам да видя дали ще мога да направя промените, които бих искал. Давам най-доброто от себе си и благодаря на колегитие, които ме подкрепят. Лично аз обичам спортовете на открито. Пещери, уиндсърф, ски,  Човек има нужда от време на време да сменя спортовете. Като малък много карах ски, а напоследък предпочитам водните спортове – каяк, сърф, гмуркане, подводен риборолв. Сам най-добре се предпазвам от спортни травми с възможно най-добра подготовка преди спорта. Нямам много време за това, но опитвам максимално да го правя. Когато спортувам си наблюдавам състоянието и в зависимост от формата се включвам. Нормално е да имаш спортни травми и аз имам такива, но опитвам да се предпазвам”. Сподели:", "date": "2020.01.26", "title": "Ортопед-травматолог за здравословното движение и как да се предпазваме от травми"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D0%BF%D1%80%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BC%D0%B0%D1%80%D0%B8%D1%86%D0%B0-news900844.html", "text": "Временно е спряно движението по АМ „Марица“ при отбивката за Свиленград, в  посока Република Турция,  съобщи МВР. Причината е верижна катастрофа, следствие на много гъста мъгла в района. Сигнал за инцидента е получен  около 10.05 часа. Съобщено е било за няколко леки автомобила, ударили се в спрял на опашката за граничния пункт тир. Към  момента няма данни за загинали, вероятно има пострадали. Във връзка с пътното произшествие, магистралата временно се затваря за движение след пътния възел на Свиленград в посока Турция. Леките автомобили се пропускат през  Свиленград по стария път за граничния пункт. С цел да се избегне усложняване на обстановката, пътуващите в тази посока по АМ „Тракия“ товарни автомобили се отбиват още при Пловдив  и Стара Загора. Мярката ще остане до разчистване на пътното платно на мястото на инцидента на магистрала „Марица“. Полицията апелира водачите да шофират с повишено внимание, с по-ниска скорост и с по-голяма дистанция. Сподели:", "date": "2020.01.26", "title": "ПЪРВО В ПИК: Верижна катастрофа спря движението по автомагистрала \"Марица\""}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BF%D0%B5%D1%87%D0%B5-%D1%81%D0%B5-%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-news900836.html", "text": "Нападателят Тони Уот най-вероятно вече е изиграл последния си мач за ЦСКА, твърди \"Меридиан Мач\". Шотландецът в момента не е на лагера на \"червените\" в Марбея. Официалната причина са семейни проблеми. Той е в родината си, където решава личните си дела. Според запознати, Уот иска да се завърне в шотландското първенство. Така паралелно с решаването на проблемите си, Тони си търси и нов отбор, пишат от изданието. Много възможно е скоро да има раздяла между ЦСКА и Уот. Сподели:", "date": "2020.01.26", "title": "ФУТБОЛНА МЪЛНИЯ: Пече се раздяла между ЦСКА и..."}
{"url": "https://pik.bg/%D1%81%D1%82%D1%80%D0%B5%D1%81%D0%B8%D1%80%D0%B0%D0%BD%D0%B8-%D0%BB%D0%B8-%D1%81%D1%82%D0%B5-%D0%B3%D1%83%D1%88%D0%BD%D0%B5%D1%82%D0%B5-%D0%BA%D0%BE%D1%82%D0%BA%D0%B0%D1%82%D0%B0-%D0%B8-%D0%B2%D1%81%D0%B8%D1%87%D0%BA%D0%BE-%D1%89%D0%B5-%D0%B5-%D0%BE%D0%BA%D0%B5%D0%B9-news899648.html", "text": "9 от 10 души, които имат котки за домашни любимци, признават, че гушването им намалява собственото им ниво на стрест. А 1 на всеки 10 дори предпочита да релаксира в компанията на котката си повече, отколкото в тази на партньора си, разкрива \"Експрес\". Това са само два от интересните резултати от проучване, проведено по поръчка на компанията за храни за домашни любимци Whiskas. От него личи още, че повече от половината от онези 1 000 души, които са били интервюирани, дори споделят, че в моменти на напрежение се доверяват на своите котки все едно са им близки хора. “На котките се гледа като на мистериозни и независими същества, което обаче е просто един стереотип. Те също споделят уникална и специална връзка със своите собственици, така както малкото лъвче е близко до майка си в джунглата”, обяснява Сандра МакКън, специалист по котешко поведение. Сподели:", "date": "2020.01.26", "title": "Стресирани ли сте? Гушнете котката и всичко ще е окей"}
{"url": "https://pik.bg/%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D1%81%D0%BF%D0%B8%D1%80%D0%B0-%D0%B4%D0%B0-%D1%86%D0%B8%D1%82%D0%B8%D1%80%D0%B0-%D0%BF%D1%83%D1%88%D0%BA%D0%B8%D0%BD-%D0%B8-%D1%82%D0%BE%D0%BB%D1%81%D1%82%D0%BE%D0%B9-%D0%BF%D0%BE-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D1%84%D0%BE%D1%80%D1%83%D0%BC%D0%B8-%D0%B7%D0%B0-%D0%B4%D0%B0-%D0%BD%D0%B5-%D1%8F-%D0%BE%D0%B1%D0%B2%D0%B8%D0%BD%D1%8F-news900856.html", "text": "Управляващият директор и председател на Изпълнителния съвет на Международния валутен фонд (МВФ) Кристалина Георгиева заяви, че вече е време да смени \"репертоара\" си и да не рецитира само Лев Толстой и Фьодор Достоевски. Бившата ни еврокомисарка беше засечена от журналистка на БНР в края на интервюто за радиото, че прави впечатление как Георгиева напоследък цитира само руски автори. Колегата Марта Младенова директно отправи въпрос, дали това не е тенденциозно и няма политическо отношение към Москва. Кристалина Георгиева отговори, че двамата писатели били \"част от нея\", но се съгласи, че трябва да смени \"репертоара\" си, за да не се приемат подобни изказвания като по-специално отношение към Русия. Георгиева коментира, че климатичните промени са огромно предизвикателство, но и огромна възможност за трансформиране на нашите икономики. „Всички държави, които имат добра икономика, равенство, усещане за перспектива си приличат. Всички, които имат проблеми, в проблемите си те са различни. В справянето с тези проблеми също така са различни. Има общо с щастието, има общо в нещастието. Много по-лесно е да сме обединени, когато нещата са зле. Много по-трудно е, когато говорим за решения, носещи ползи за едни и негативи за други. Затова в света днес виждаме поради по-големите предизвикателства, пред които сме изправени, по-голяма трудност да се обединим за тяхното решение. Да започнем с климатичните промени. Те са огромно предизвикателство, но и огромна възможност за трансформиране на нашите икономики“, каза Георгиева. Сподели:", "date": "2020.01.26", "title": "Кристалина Георгиева спира да цитира Пушкин и Толстой по световни форуми, за да не я обвинят в специално отношение към Русия"}
{"url": "https://pik.bg/%D0%BF%D0%BE%D0%BC%D0%BF%D0%BE%D0%B7%D0%BD%D0%BE%D1%81%D1%82-%D0%B8%D0%BB%D0%B8-%D0%B8%D0%BC%D0%BF%D0%BE%D0%B7%D0%B0%D0%BD%D1%82%D0%BD%D0%BE%D1%81%D1%82-%D0%BF%D1%81%D0%B8%D1%85%D0%BE%D0%BB%D0%BE%D0%B3%D1%8A%D1%82-%D1%80%D0%BE%D1%81%D0%B5%D0%BD-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0%D1%85%D0%B0-%D0%B8-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BF%D0%BE%D0%BB%D0%B8%D1%82-news900831.html", "text": "Какво казаха и показаха родни и световни политици с поведението си на Световния икономически форум в Давос? Това коментира пред Би Ти Ви психологът Росен Йорданов. „Бих могъл да обобщя нещата като цяло, че всичко се движеше от импозантност към помпозност. – анализира Йорданов. - В момента на срещата на премиера Бойко Борисов с външния министър на Турция Мевлюд Чавушоглу в кулоарите на Форума премиерът показа властност и свободно поведение. Ситуацията бе все едно Чавушоглу отива да се отчете пред своя висшестоящ колега. Формален и покровителствен стил на Борисов в началото. Вкара една идея повече от необходимото. Малко след началото Борисов леко се издърпва и видимо не проявява интерес към това, което събеседникът му казва. При срещата на Бойко Борисов с председателя на ЕС Урсула фон дер Лайн първото, което се вижда, е ръката на Борисов на рамото на Фон дер Лайн. Доста покровителствена. Бойко Борисов прави и характерния купол, с който опитва да покаже статус, че владее самоконтрол, изявено присъствие. Опитът на Борисов е да демонстрира значение и важност, церемониално присъствие и неформална близост. Понякога това е импозантно, важно значимо поведение, което преминава в помпозно. При срещата на премиера с дъщерята на Доналд Тръмп Иванка веднага се забелязва флиртажийския компонент в изражението на Борисов. Ценител е на дамите и го показва. Кокетност, замечтаност и лека покровителственост. Очарован от това, че тя му отвръща с бляскава усмивка. Вижда се, че Борисов е поласкан. Не може да се прецени обаче дали Иванка е поласкана. Само в една част от снимките около това събитие видях естественост. По-скоро е куртоазия”. Психологът Росен Йорданов коментира и основния сблъсък на Форума. Този между екоактивистката Грета Тунберг и президента на САЩ Доналд Тръмп. „В Давос Тръмп изигра поредния епизод от шоуто си – каза Росен Йорданов. - Ясно е, че усилията му трябва да са в унисон с послания. Вижда се ефекта, че от желанието да изглеждаме важни, внушителни и сериозни от импозантност минаваме към помпозност. На моменти Доналд Тръмп е дори нелеп. В случая ясно се вижда сблъсък на поколения, на разбиране за света”. Сподели:", "date": "2020.01.26", "title": "ПОМПОЗНОСТ ИЛИ ИМПОЗАНТНОСТ: Психологът Росен Йорданов разкри какво казаха и показаха политиците с жестовете си в Давос - премиерът Борисов демонстрирал властност и свободно поведение"}
{"url": "https://pik.bg/%D1%81%D0%BB%D0%B5%D0%B4-%D0%B0%D0%BA%D1%86%D0%B8%D1%8F%D1%82%D0%B0-%D1%81%D0%B4%D0%B2%D1%80-%D0%BF%D1%80%D0%B8%D0%B1%D1%80%D0%B0-15-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BA%D0%BD%D0%B8%D0%B6%D0%BA%D0%B8-%D0%B7%D0%B0%D0%B4%D1%8A%D1%80%D0%B6%D0%B0-%D0%B4%D0%B2%D0%B0%D0%BC%D0%B0-news900924.html", "text": "Станаха ясни резултатите от акцията по пътна безопасност и засилената патрулна дейност по установяване на водачи, употребили наркотици и алкохол на територията на СДВР. Операцията е проведена за времето от 21 часа снощи до 6 часа тази сутрин. Това съобщиха от пресцентъра на МВР. Полицейски служители са следили за опасно поведение на водачи, застрашаващо живота и здравето на останалите участници в движението. Иззети са шофьорски книжки за неплатени глоби, неизползване на обезопасителни системи за деца, водачи и пътници, неправилно паркиране  - това са част от резултатите на операция по пътна безопасност, проведена от служители на СДВР тази нощ. Проверени са 272 автомобила и 496 лица. Констатирани са множество нарушения на Закона за движение по пътищата и Закона за българските лични документи. Съставени са 24 акта и 16 фиша по ЗДвП. Иззети са 15 свидетелства за правоуправление за неплатени глоби и едно за липса на застраховка ''Гражданска отговорност''. Съставени са 4 акта за шофиране в нетрезво състояние, задържани са 2 лица, образувано е едно досъдебно производство и е дерегистриран един автомобил. Сподели:", "date": "2020.01.26", "title": "СЛЕД АКЦИЯТА: СДВР прибра 15 шофьорски книжки, задържа двама"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D1%82%D1%8F%D0%B3%D0%B0%D1%82-%D0%BE%D1%89%D0%B5-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D0%B0-%D0%B2-%D0%B4%D1%80%D1%83%D0%B3%D0%B8-%D1%81%D1%82%D1%80%D0%B0%D0%BD-news900868.html", "text": "Пътниците, които пристигат или излитат, трябва доброволно да докладват на митническите служители, ако се почувстват болни от симптоми като треска, кашлица и затруднено дишане, съобщават митническите и здравни власти на Китай, цитирани от изданието China Daily и „Фокус”. Такива мерки са наложени заради новия коронавирус, който за първи път се появи в град Ухан в провинция Хубей, която беше поставена под карантина. Този ход е предприет, за да се ограничи още повече трансграничното разпространения на новия вирус и да се защити общественото здраве, става ясно от изявление на Генералната митническа администрация и Националната комисия по здравеопазване на Китай. Тези, които са направили доброволно съобщение, трябва да сътрудничат с митническите служители за поставяне под здравна карантина по време на която се прави измерване на температурата, медицински преглед и медицинско разследване, се казва в изявлението. Пътниците, които се почувстват болни по време на пътуването, също трябва своевременно да уведомят за състоянието си екипажа на полета. Те от своя страна трябва да осигурят необходимите средства за предпазване на пътниците и да докладват на митническите власти. Хората, които отиват в чужбина или идват в Китай, трябва да поддържат добра лична хигиена, например често да мият ръцете си, да носят маски и да избягват близък контакт с хора, страдащи от респираторна инфекция. Болните пътници трябва незабавно да потърсят медицинска помощ и да съобщят на лекарите за последните си пътувания. Сподели:", "date": "2020.01.26", "title": "Властите в Китай затягат още мерките срещу разпространението на коронавируса в други страни"}
{"url": "https://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%B0%D1%89-news900822.html", "text": "Министърът на енергетиката Теменужка Петкова ще посети Съединените американски щати на 27-ми януари. В столицата Вашингтон министър Петкова ще проведе срещи с представители на Държавния департамент, Департамента по търговия, Департамента по енергетика и други. Предвижда се да бъдат обсъдени въпроси от общ интерес за двете страни в областта на енергетиката. България и САЩ развиват стратегическо партньорство в областта на енергетиката. Приоритет за двете страни е гарантиране на енергийната сигурност чрез диверсификация на доставките на ресурси. Сподели:", "date": "2020.01.26", "title": "Теменужка Петкова заминава на работно посещение в САЩ"}
{"url": "https://pik.bg/%D0%B2-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-46-%D0%BF%D0%BB%D0%B8%D0%BA%D1%87%D0%B5%D1%82%D0%B0-%D0%BA%D0%BE%D0%BA%D0%B0%D0%B8%D0%BD-%D0%B2-%D1%81%D1%82%D0%BE%D0%BC%D0%B0%D1%85%D0%B0-news900928.html", "text": "Българин е задържан с 46 пликчета кокаин в стомаха в Доминиканската република, съобщи местното онлайн издание \"Доминикан тудей\", цитирано от БТА. Мъжът е бил арестуван на международното летище на Пунта Кана, където минавал проверка, за да се качи на полет за Белгия. Българинът бил откаран в болница, където кокаинът бил изваден от стомаха му. Властите в Доминиканската република смятат, че той е бил използван като \"муле\". От началото на годината на летища в карибската страна са били задържани общо 13 наркотрафиканти. Преди време в Доминиканската република е била разбита наркотрафикантска мрежа, вербувала чужденци, за да ги използва като \"мулета\" за пренасяне на дрога в различни държави, предимно в Европа, припомня онлайн изданието. Сподели:", "date": "2020.01.26", "title": "В ДОМИНИКАНСКАТА РЕПУБЛИКА: Задържаха българин с 46 пликчета кокаин в стомаха"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BB%D0%B8-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D0%BF%D0%B5%D1%80%D0%BD%D0%B8%D0%BA---%D0%BA%D1%8A%D0%B4%D0%B5-%D1%89%D1%8F%D1%85%D0%B0-%D0%B4%D0%B0-%D1%81%D0%B0-%D1%85%D0%B8%D0%BB%D1%8F%D0%B4%D0%B8-%D1%80-news899902.html", "text": "Минаха две седмици от началото на прокурорската акция, довела до потвърденото от две съдебни инстанции задържане под стража на бившия министър на околната среда и водите. И колкото повече време минава, толкова по-голямо впечатление прави задаваният от все повече хора въпрос: Това ли е единственият виновен? Нима  проверките на Икономическа полиция във ВиК-Перник и разследването на следствие и прокуратура доведоха само до това – че министърът е единствен виновен, защото е подписвал графиците за ползване на вода от язовир “Студена”? Ами хората, изготвили тези графици, къде са? Ами хората, изготвили исканията за тези количества вода, къде са? Ами хората, които са им преки началници и трябва да защитават интереса на собствениците на това ВиК (51% държава и 49% местни общини), къде са? Докато на тези въпроси не се получат задоволителни отговори, обясняващи защо пряко замесените в тази криза чиновници продължават да си щъкат на воля по улиците, докато формално и последно подписващият министър стои в ареста, усещането за правосъдие отново никакво няма да го има. Този вакуум води и до друго порочно тълкувание на събитията до момента: Удрят се само хора от квотата на “патриотите”, докато над тези от ГЕРБ има разпънат политико-прокурорски чадър. Задоволителните отговори, които написах по-горе, че обществото очаква, ще трябва да са толкова задоволителни, че да разбият и тази сюжетна линия: Бойко и Гешев си гукат и не закачат гербаджии. Която сюжетна линия е еднакво вредна и за двете намесени личности и институции – и за премиер и управляваща партия, и за новоизбран главен прокурор и Специализираната прокуратура. Защото задоволителните отговори, които все още очакваме, трябва да отговорят и на още един въпрос: Ами ако Нено Димов не беше подписал тези графици? Ако им беше треснал отгоре едно “НЕ!” и ги беше върнал със забрана да се подава промишлена вода, докато язовир “Студена” не си възвърне нивото? Ако още през лятото, през август, “Стомана”, тецът и Промишлената зона бяха принудени да спрат работа? Защото това е тезата до момента: Че Димов е в ареста, защото не го е направил. Ами ако беше? Ако няколко хиляди души бяха останали без работа три месеца преди изборите, а цял град беше останал без парно и топла вода през зимата поради аварийно спиране на теца? Изложена ли беше тази хипотеза, защитени ли бяха работещи варианти при нея и имал ли е всъщност избор министърът, различен от този да подпише представените му графици и заедно с всички намесени да се моли за обилни дъждове? Въпросите стават все повече, а отговорите – все по-малко. Все по-голяма става и истерията, разпалвана от опозиция, пишман политици, пишман анализатори и пишман фейсбук хидроинженери. Истерия за Шумен. Истерия за Ботевград. Истерия за Варна. Нищо че язовир “Тича” е пълен и проблемът е единствено в старите довеждащи тръбопроводи, в които продължава да се инвестира. Нищо че с поредица от факти се доказа, че никакъв вец не е източил язовир “Бебреш” до Ботевград, а има маса проблеми в местното ВиК и достатъчно вода за битовите абонати, вързани към системата на “Бебреш”, при разумно управление на ресурсите. Нищо че язовир “Цонево” захранва основно Индустриалната зона на Девня и има предостатъчни количества вода и огромна водосборна зона, която тепърва ще го пълни напролет. В интерес на истината едва ли някой може да се сърди на опозицията, че се прикача към всяка тема. Нито пък за това, че маса хора и опозиционни политици или лъжат, или са тежко заблудени. Толкова си могат. Но въпросът отново е къде са отговорите. Прочее отговорите на управляващите дават някакво основание за оптимизъм. Окрупняването на ВиК дружествата под една шапка, от една страна, изглежда като лява мярка и повече държавна намеса, но всъщност не променя по никакъв начин съотношенията на пазара на тази услуга или собствеността на водната инфраструктура. Прекструктурирането само по себе си би донесло ползи, ако доведе до следните ефекти: Централизиране на информацията, селектиране и приоритизиране на най-проблемните и с най-много аварии магистрални водопроводи и довеждащи трасета, които носят големите количества вода от язовирите да пречиствателните станции и градските мрежи. Много от тези ремонти просто не са по силите на местните ВиК дружества, които държат ниска цена на водата по социални причини и просто нямат (някои никога няма да имат) възможност за мащабни инвестиции в ремонти на мрежата. Прекъсване на местните зависимости и страхът от местни бизнес „авторитети“, търговията с влияние, възлагането на ненужни и скъпи ремонти на „наши хора“ и бартерът „евтин и безотчетен воден ресурс срещу гласове на следващите избори“, който тежко опорочава целия модел на управление на водата по места и води до партизиране и политизиране на местния мениджмънт, назначаване на лоялни некадърници и неминуемо влошаване на финансовите резултати на отделните местни ВиК дружества. Централизиране на информацията за цените на ремонтите, резервните части, техниката и външните услуги в отделните региони, която би била много ценна за сравняване на начините, по които се управляват отделните ВиК дружества. Централизиране и контрол върху управлението на водоемите и водните количества, заявките за вода и условията и цените, на които тя се доставя на отделните потребители. Макар и на пръв поглед цените да се определят от КЕВР като независим регулатор, нека не забравяме, че както и в случая с разрешителните за водоползване исканията за одобряване на тези цени пред комисията също се изготвят и подават от местните ВиК на база разходи, инвестиции и т.н. И че ако някое ВиК иска от комисията да му одобри цена от 10 ст. на кубик за промишлен абонат, КЕВР няма да наложи цена от 2 лв. на кубик на база свои изчисления. В общия случай комисията одобрява, а не определя цени, и то стремейки се да поддържа непрестанните искания за увеличаване на цената за битовите абонати в разумни граници. Това биха били плюсовете. Минусите ги знаем – те биха били просто още от същото, което доведе до кризата в Перник. Което отново повдига темата с въпросите и неполучените отговори. Нено Димов ли ще остане единственият виновен за цялата криза? Ще понесат ли политическа отговорност и останалите намесени в грешните решения назад в годините, довели до сегашното положение, които заемат сладки политически постове и до ден днешен? Какво се е случило през 2019 година с притока на вода към язовир “Студена” и защо при общо взето идентична с предишни години консумация се стигна до сегашното безводие? Установени ли са хората и дружествата, отклонявали вода от реките и каналите, вливащи се в язовир “Студена”? Каква наказателна отговорност ще понесат хората и дружествата, отклонявали вода от реките и каналите, вливащи се в язовир “Студена” и осигуряващи голямата част от обема на водата, нужна на перничани? Каква отговорност ще понесат хората, изготвяли исканията, на база на които са изготвени графиците, подписвани от министър Нено Димов? Каква отговорност ще понесат експертите, изготвили въпросните графици и занесли ги за подпис в кабинета на министър Нено Димов? Защото, уважаеми читатели, уважаеми граждани на Перник и граждани на цяла България – вие плащате и техните заплати. Които често са по-високи от вашите. Вие, уважаеми читатели, плащате на твърде много хора, които в случая не са си изпълнили задълженията. Към вас. Към всички вас. И когато е налице криза с подобни размери, в която са намесени толкова много институции и чиновници, приказката с единствения виновен просто не върши работа. Нито на прокуратурата, нито на правителството, нито, и това е най-важното, на вас, българските данъкоплатци. Сподели:", "date": "2020.01.26", "title": "Георги Харизанов: Нено Димов ли е единственият виновен за Перник - къде щяха да са хиляди работници, ако не беше подписал?"}
{"url": "https://pik.bg/%D1%80%D1%83%D1%81%D0%B8%D1%8F-%D0%BE%D0%B1%D1%8F%D0%B2%D0%B8-%D0%BF%D1%80%D0%B8-%D0%BD%D0%B0%D1%81-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B2%D0%B8%D1%80%D1%83%D1%81-%D0%BD%D1%8F%D0%BC%D0%B0-news900867.html", "text": "Туристите от Китай ще бъдат изписани за амбулаторно лечение с изключение на една жена, у която е открит вирус на грип А. Тя се чувства сравнително добре, получава подходящо лечение и скоро също ще бъде изписана, увериха московските медици. Броят на смъртните случаи от епидемията от коронавирус в Китай нарасна до 56, като властите в тежко засегнатата провинция Хубей съобщиха за 15 нови смъртни случая и 323 нови потвърдени заразени. Новият коронавирус, появил се в Китай, не е открит у седемте китайски туристи, настанени снощи с висока температура в московска болница. Здравословното им състояние вече е задоволително и те не са развили пневмония, съобщиха здравните власти в руската столица. С последните цифри от Хубей, епицентър на заразата, потвърдените инфекции в цялата страна стават 1610 въз основа на данни, публикувани преди това от централното правителство. Сподели:", "date": "2020.01.26", "title": "Русия обяви: При нас китайски вирус няма"}
{"url": "https://pik.bg/%D0%B1%D0%BE%D1%81%D0%B8%D1%8F-%D0%BF%D0%BE%D0%B2%D0%B5%D0%B4%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D0%BF%D0%B8%D1%82%D0%B0-%D0%B7%D0%B0%D1%89%D0%BE-%D0%BD%D0%B8-%D0%B2%D0%B7%D0%B5%D1%85%D1%82%D0%B5-%D0%B2%D0%BE%D0%B4%D0%B0%D1%82%D0%B0-%D0%BC%D0%B0%D0%BA%D0%B0%D1%80-%D1%87%D0%B5-%D0%B7%D0%B0%D1%89%D0%BE-%D0%BC%D1%83-%D0%B5-%D0%B2%D0%BE%D0%B4%D0%B0---%D1%82%D0%BE%D0%B9-%D0%BE-news900883.html", "text": "Ето го, спасителя на Перник. Кольо Босия повежда протеста на \"граждани\" срещу безводието. Повечето от тези \"граждани\" са платена агитка на новата коалиция \"БСП - ДеБъ\", разбира се. Не им пука за язовира, целта е да бутнат правителството. Босия е най-логичното им лице. Както беше на протестите против Гешев, втория лифт в Банско, \"майките\" и всяка друга бутафорна улична маргиналия, за която може да се сетите в последните години. Големият въпрос тук е защо ги няма Йоло Денев и Манол Глишев. Тия са способни да дискредитират всяка иначе справедлива кауза. С такава \"опозиция\" Борисов ще си векува, ей. Сподели:", "date": "2020.01.26", "title": "Босия поведе протеста на Перник. Пита \"защо ни взехте водата\". Макар че защо му е вода - той от комунизма не се е къпал..."}
{"url": "https://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D1%82%D0%BE%D0%BF-%D1%8E%D1%80%D0%B8%D1%81%D1%82%D0%B8-%D0%B2-%D1%81%D0%BF%D0%BE%D1%80-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B0%D0%BD%D0%B4%D1%80%D0%B5%D0%B0---%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8--news900832.html", "text": "Трябва ли непълнолетните да бъдат съдени като възрастни? В спор по темата пред БТВ влязоха топ адвокатът Марин Марковски и доц. Светла Маргаритова председател на Българската асоциация по криминология. „Глас народен, глас Божи. Има мъдрост, че убийците, които погасяват човешки живот трябва да се наказват сурово. Трябва да се увеличат наказанията за непълнолетни при зверски престъпления с отнемане на живот – категоричен бе адвокат Марковски. - Това е задължително. Но разумно, балансирано и с познание на нещата. Не трябва да се забравя, че наепълнолетните са незрели физически и психически. Нужно е увеличение, но по балансиран и мъдър начин.  Има един принцип за разумно решаване на лошите неща. Те не само трябва да се казват, но и да се каже как да се поправят и в какво да се състои поправката. Иначе сме само зрители. Добре е, че има спор по такъв въпрос. Трябва да се изложат аргументите защо, за кои малолетни да се увеличат наказанията, като така ще се намери баланса. Ясно е, че преди време санкциите са били по-леки, но не трябва да се забравя че един непълнолетен през 1896 година тогава на 14 години е бил съвмесразличен от сегашния. Не е чел много, не е пътувал в чужбина. Наказанието се определя от конкретен човек. Връщането към историята е хубаво, но трябва да се отчете сегашната ситуация. Законът не е барелеф, който ако го направиш веднъж, след това като го променяш си губи образа. Иначе е принципно непълнолетните да се наказват по-леко. Когато има престъпление от непълнолетен, трябва да се отчете неговата физическа, психолгическа и социална зрялост. Промяната трябва да обхване непълнолетни, които извършват най-тежките престъпления. Неща, които надхвърлят разбирането за човешка природа. В психиатриеята  ги определят като социопати и морално луди. За непълнолетни, навършили 17 години и извършили тежки престъпления, особенно тежки случаи – от 5 до 20 години лишаване от свобода. Съдът трябва обаче да прецени дали случаят е особено тежък с назначаването на съдебни психиатрични експертизи. Присъдата да се отнася към конкретен човек. Непълнолетните са между 14 и 16 и 16 и 18 години. Ако са намалели престъпления като кражби, влизане с злом през последните години, това не значи, че когато има убийства, не трябва да се разсъждава, че тежката санкция не възпира. Би трябвало при по тежки присъди да внимават като вадят ножовете и започват да колят. То я ясно, че по-сериозните санкции се са достатъчни за да има успех. Трябват и много други неща. Хубаво образование, спокойно семейство, родителите да се грижат за децата си, вероучение в училищата. В Духовната семинария няма нито един побой между момчетата”. „Не съм съгласна с колегата – реагира доц. Светла Маргаритова, която е председател на Българската асоциация по криминология. - Не може да се разсъждава : Глас народен, глас Божи”. Това е неподходящо. Ако всеки път се включваме в натиска на обществото и всеки тежък случай с убийство и причинява на смърт по непредпазливост искаме най-тежки наказания, то Наказателният кодекс ще включва само лишаване от свобода доживот.  Още от първия ни наказателен закон 1896 година и досега винаги на непълнолетните, извършили най-тежки престъпления, наказанията са заменяни с по-леки. Още в началото смъртното наказание е било заменяно при непълнолетни със затвор от 1 до 10 години. След това законът предвижда намаляване на наказателната оговорност до 10 години затвор. За първи път през 1982 година тази възрастова група на непълнолетни е разделена на две по-малки подгрупи като с това се раграничава санкцията и в зависимост от годините. 14 - 16 години - полеки наказания,  16 - 18 години - по-сериозни. Разбирам бащата на убитото момиче от Галиче. Той иска възмездие. Той призовава за такова.   Не мога обаче да се съглася с тезата на адвокат Марковски за увеличаване на присъдите при непълнолетни. Какво ще постигнем като увеличим размера на санкциите до 17 – 18 години? П оследните пет години има не повече от пет – шест убийства от непълнолетни. Каква е генералната превенция? Ще предотвратим ли извършването на толкова тежки престъпления? Законодателят да стигне до това решение още преди 100 години се е опирал на психолози и психиатри, и така е решил редуцирането на наказанията по начина, по който го е направил”. Сподели:", "date": "2020.01.26", "title": "ИСКРИ В ЕФИР: Топ юристи в спор след жестокото убийство на Андреа - трябва ли непълнолетни да бъдат съдени като възрастни"}
{"url": "https://pik.bg/%D0%BC%D1%8A%D1%80%D1%82%D0%B2%D0%B0-%D1%80%D0%B8%D0%B1%D0%B0-%D0%B8-%D0%B6%D1%8A%D0%BB%D1%82%D0%B0-%D0%BF%D1%8F%D0%BD%D0%B0-%D0%BF%D0%BE%D0%BD%D0%B5%D1%81%D0%B5-%D0%B8-%D1%80%D0%B5%D0%BA%D0%B0-%D1%87%D0%B0%D1%8F-%D0%BD%D0%B0%D0%B4-%D0%B1%D0%B0%D1%87%D0%BA%D0%BE%D0%B2%D0%BE-news900922.html", "text": "Сигнал за мъртва риба в река Чая над Асеновград и Бачково са подали притеснени граждани до местните медии, пише \"Марица\". Най-драматично е положението след третия тунел посока Пампорово. Сигналът за много умряла риба и вода с жълта пяна е изпратен и до РИОСВ - Пловдив. Към момента все още не се знае дали и какви мерки е предприела екоинспекцията. Сподели:", "date": "2020.01.26", "title": "Мъртва риба и жълта пяна понесе и река Чая над Бачково"}
{"url": "https://pik.bg/%D0%B6%D0%B5%D0%BB%D0%B5%D0%B7%D0%B5%D0%BD-%D0%B1%D0%BE%D0%B5%D1%86-%D1%89%D0%B5-%D1%81%D1%82%D1%8F%D0%B3%D0%B0-%D0%BA%D1%83%D1%84%D0%B0%D1%80%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news900840.html", "text": "Хали Тиам и Левски изглежда, че ще се разделят през лятото. Тогава изтича договорът на сенегалеца с клуба, пише \"Тема Спорт\". Акцентира се, че от \"Герена\" държаха да удължат споразумението. Шефовете на \"сините\" на няколко пъти водиха разговори с агента на играча, но те не доведоха до резултат. 26-годишният дефанзивен халф така и не склони да подпише нов договор. Ако не последва промяна в ситуацията, е много вероятно Тиам да напусне гранда Левски със свободен трансфер през лятото. Хали е сочен като един от най-безкомпромисните в единоборствата играчи в родната елитна футболна група. Сподели:", "date": "2020.01.26", "title": "Железен боец ще стяга куфарите на \"Герена\"?"}
{"url": "https://pik.bg/%D0%BF%D1%8A%D1%82%D0%B5%D0%BD-%D0%B5%D0%BA%D1%81%D0%BF%D0%B5%D1%80%D1%82-%D0%BE%D0%B1%D1%8F%D1%81%D0%BD%D0%B8-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D0%B0%D0%BC-%D0%BC%D0%B0%D1%80%D0%B8%D1%86%D0%B0-news900912.html", "text": "При мъгла спирачният път не трябва да е по-дълъг от разстоянието, което виждаме. Това каза експертът по пътна безопасност Алекси Кесяков във връзка с верижната катастрофа на автомагистрала \"Марица\", която се случи заради намалена видимост поради мъгла. Кесяков подчерта пред \"Фокус\", че когато се движим, трябва да държим сметка за видимостта. По думите му това касае и завоите. „В тези моменти, когато видимостта е намалена, веднага скоростта трябва да се намали. Трябва да управляваме с такава скорост в зависимост от това, което виждаме, за да може да спрем на разстоянието, което виждаме“, коментира експертът. Той посочи, че първо трябва да отчитаме, че ние реагираме с известно закъснение. „Ако караме по-бързо и спирачният път ни е по-дълъг от това, което виждаме, в тъмната част, която не виждаме, ще катастрофираме“, предупреди експертът по пътна безопасност. Той коментира инцидента на автомагистрала „Марица“. Според него водачите са се движили малко по-бързо. „Не е ясно каква е била видимостта, как са били сигнализирани автомобилите, но при намалена видимост – повишено внимание. С една единствена цел – да запазим нашето здравословно състояние“, допълни Кесяков. Той обърна внимание, че по-голямата скорост застрашава живота и здравето, а по-малката ни спестява сериозни неприятности. „Основното на пътя е да не напускаме тялото си и да не забравяме, че го имаме и че то се поврежда. Много често съзнанието ни излиза извън тялото и остава на произвола на ударите“, коментира още Кесяков. Той отчете, че за момент не трябва да изпускаме вниманието от пътя, за да стигнем натам, закъдето сме тръгнали. Според него трябва да познаваме процесите на пътя, а не само правилата за движение. Сподели:", "date": "2020.01.26", "title": "Пътен експерт обясни мелето на АМ \"Марица\""}
{"url": "https://pik.bg/120-%D1%80%D0%BE%D0%B4%D0%BD%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%81%D1%8A%D1%81-%D0%B7%D0%B0%D0%B3%D1%83%D0%B1%D0%B8-%D1%81%D0%BB%D0%B5%D0%B4-%D1%84%D0%B8%D1%88%D0%B8%D0%BD%D0%B3-%D0%B0%D1%82%D0%B0%D0%BA%D0%B8-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news900875.html", "text": "120 български компании са претърпели загуби след хакерска атака с фишинг имейли през изминалата година, съобщава БТВ. Изпращането на фалшиви писма със зловреден софтуер е сред най-разпространените компютърни престъпления.  В схемите на международната организирана престъпност има и българи. 30% от съобщенията, съдържащи фишинг са отворени от целевите потребители. Анализ на изпращаните фишинг имейли показва, че в България се очертава образът на най-масовата жертва. Това е мъж между 30 и 50 години, със собствен бизнес или добре платена работа, семеен, леко безотговорен, шофьор, обича да гледа филми за възрастни и има кредит или лизинг. Според хакерите това е най-лесната жертва в България. През миналата година, по данни на ГДБОП, 120 български компании са станали жертва на този тип престъпна дейност. За спирането на тази международна организирана престъпност ГДБОП работи с партньори от Европол и Интерпол. Понякога в схемата има български мулета – титуляри на банкови сметки за изпиране на парите от киберизмами. \"Тези мулета се набират чрез сайтове за работа, като се предлага да станат посредници или в някакъв тип търговска дейност на сайтове на фиктивни компании от различни държави по света. Те се съгласяват срещу определен малък процент, да участват в тази дейност, като в някои случаи не са наясно,че участват в престъпна дейност“, обяснява комисар Явор Колев от ГДБОП. По думите му други мулета се избират с нисък социален статус криминални прояви, които не се притесняват от възбуждане на наказателно производство спрямо тях. „Целта има е да придобият някакъв финансов ресурс макар и малък... Те са брънка от веригата и обикновено ги привеждат на организатора или чрез банкови сметки, в които има интернет банкиране и превеждат в други държави отново на сметка на мулета. Така парите отиват в банкови сметки в Китай, Хонконг и целта е да преминат през няколко банкови сметки да се затрудни разследването \", посочва още комисар Явор Колев. Колкото по-рано бъде сигнализирано за наредената сума, толкова по- голям е шансът парите да се върнат на жертвата. Сподели:", "date": "2020.01.26", "title": "120 родни компании със загуби след фишинг атаки през миналата година"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D0%B2%D0%B8%D0%BD%D0%BE-%D0%B8-%D1%88%D0%BE%D0%BA%D0%BE%D0%BB%D0%B0%D0%B4%D1%8A%D1%82-%D0%BF%D0%BE%D0%BC%D0%B0%D0%B3%D0%B0%D1%82-%D1%81%D1%80%D0%B5%D1%89%D1%83-%D0%B2%D0%B8%D1%80%D1%83%D1%81%D0%B8%D1%82%D0%B5-news900801.html", "text": "Продуктите, които съдържат какао, както и червеното вино могат да помогнат в битката с вирусните заболявания. Това установиха учени от Центъра по контрол е профилактика на заболяванията в САЩ, съобщават световните медии, цитирани от . woman.bg. Според тях положителният ефект се дължи на съдържащия се в шоколада и виното ресвератрол. Ресвератролът е фенолно съединение и е един от най-силните природни антиоксиданти. Съдържа се в някои растения като какаото и гроздето. С негова помощ те се защитават от гъбичките и бактериите. Изследователите добавили споменатото химическо съединение в култура от човешки клетки, заразени с вирус на кравешка вариола. Този инфекциозен агент е роднина на опасния вирус на едрата шарка, но той не е толкова смъртоносен и е често използван за експерименти. Оказало се, че високите нива на ресвератрол в клетките са препятствали размножаването на вирусите в ранните стадии на тяхното развитие. Учените направили и експерименти с маймуни и установили, че ресвератролът също така е ефективен в борбата с вируса на маймунската вариола, която поразява приматите, включително и човека. Заболяването причинява смърт при 10% от заразените. Сподели:", "date": "2020.01.26", "title": "Червеното вино и шоколадът помагат срещу вирусите"}
{"url": "https://pik.bg/%D0%B4%D0%B5%D0%BB%D1%85%D0%B8-%D0%BF%D0%BE%D0%BA%D0%B0%D0%B7%D0%B0-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B8%D0%BD%D0%B4%D0%B8%D0%B9%D1%81%D0%BA%D0%B0-%D1%80%D0%B0%D0%BA%D0%B5%D1%82%D0%B0-%D0%B7%D0%B0-%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D1%81%D0%B0%D1%82%D0%B5%D0%BB%D0%B8%D1%82%D0%B8-news900882.html", "text": "Индийска ракета за сваляне на сателити ASAT бе показана днес за пръв път заедно с други нови оръжия на военен парад в Делхи по случай националния празник на страната - Деня на републиката, предаде ТАСС, цитирана от „Дарик”. Първият успешен тест на противоспътниково оръжие бе извършен от Индия миналия март, когато военните свалиха сателит в ниска орбита с ракета, изстреляна от полигон на острова Абдул Калам в Бенгалския залив. Премиерът Нарендра Моди за пръв път откри пред Националния военен мемориал официално тържествата, като почете паметта на войните, загинали в битки за страната след получаването на независимост през 1947 г. Издигнато бе националното знаме \"тиранга\", даден бе артилерийски салют. По централния столичен булевард \"Раджпат\" мина кавалерия, после танкове и бронирани коли, зенитно-ракетни комплекси, самоходна артилерия и друга модерна бойна техника. Маршируваха военнослужещи от различни части с традиционни парадни униформи и армейски оркестри. Военната част от тържествата приключи с шествие на кавалеристи от пустинния щат Раджастан, яхнали камили. Над събралите се прелетяха хеликоптери „Чинук” и „Апачи” американско производство, включени неотдавна в състава на индийската бойна авиация, индийски вертолети „Дхрув” и Ми-17 руско производство, транспортни самолети Си-130 и Си-17, изтребители МиГ-29 и „Ягуар”. Висш пилотаж бе демонстриран с руски изтребители Су-30МКИ, произведени по лиценз в Индия. По булеварда минаха и 22 платформи, теглени от камиони, на които бяха представени различни щати и територии в състава на индийската държава, а също така министерства и ведомства. Художествени ансамбли изпълниха народни танци. Почетен гост на парада бе бразилският президент Жаир Болсонаро. Сподели:", "date": "2020.01.26", "title": "Делхи показа за пръв път индийска ракета за сваляне на сателити"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%B2-%D1%80%D1%83%D1%81%D0%B8%D1%8F-%D1%81%D1%80%D0%B5%D0%B4-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B5-%D0%B4%D0%B5%D1%82%D0%B5-news900949.html", "text": "Автобус и две коли са се сблъскали на магистрала в руската Пермска област, предадоха от РИА Новости, цитирани от Нова тв. При инцидента има 15 ранени, осем от които са в тежко състояние, обявиха от местното Министерство на здравеопазването. Оттам допълниха, че 11 екипа на Спешна помощ са изпратени на мястото на инцидента. Сред пострадалите в катастрофата има и дете. Всички са настанени в болница. Сподели:", "date": "2020.01.26", "title": "Автобус и две коли се помляха в Русия, сред ранените е дете"}
{"url": "https://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B2%D0%BD%D0%B5%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B1%D0%BD%D0%B1-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D1%87%D0%B0%D0%BA%D0%B0%D0%BB%D0%BD%D1%8F%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D1%82%D0%BE-news900952.html", "text": "Председателят на Бюджетната комисия Менда Стоянова е внесла на 23 януари за разглеждане проект за допълнение на чл. 29 от ЗБНБ, съобщиха от БНБ. Българската народна банка и Министерството на финансите подкрепят внесения проект. Законопроектът се подкрепя и от ЕЦБ. Целта на законопроекта е да се осигури съответствие на вътрешната нормативна рамка с европейската нормативна рамка, регулираща административния процес и оперативните процедури за одобряване на валутните курсове в условията на валутно-обменния механизъм (ERM II). Това съответствие е задължително условие за присъединяване към валутно-обменния механизъм. Законопроектът не поставя под въпрос действащия режим на фиксиран валутен курс. Както многократно е подчертавано от правителството и БНБ, този режим ще бъде запазен до присъединяване на страната към еврозоната и приемането на еврото. Сподели:", "date": "2020.01.26", "title": "Менда Стоянова внесе промени в закона за БНБ, свързани с чакалнята за еврото"}
{"url": "https://pik.bg/%D1%88%D0%B8%D1%84%D1%80%D0%B8%D0%BD-%D1%81-%D0%BD%D0%BE%D0%B2-%D1%82%D1%80%D0%B8%D1%83%D0%BC%D1%84-%D0%B2-%D0%B1%D0%B0%D0%BD%D1%81%D0%BA%D0%BE-news900863.html", "text": "Амеракинката Микаела Шифрин записа втора победа в Банско в рамките на три дни. 24-годишната специалистка в техничните дисциплини затвърди отличната си форма и в скоростните състезания. Шифрин спечели Супергигантския слалом в зимния ни център с време 1:10.88 минута. В петък тя спечели и първото от двете спускания, които се проведоха в Банско, а в събота остана четвърта във второто спускане. Втора днес остана италианката Марта Басино, която се представи отлично и в трите старта в Банско. Тя даде време с 29 стотни от секундата по-слабо от това на Шифрин. Басино бе втора и в спускането вчера, а в първото спускане в петък завърши пета. За място на подиума в днешното състезание се пребори и швейцарката Лара Гут-Бехрами. Тя финишира трета, на 70 стотни от победителката. Нямаше късмет днес записалата отлични класирания в първите два дни в Банско Федерика Бриньоне. Италианката, която завърши съответно втора и трета в спусканията в петък и събота, днес стартира с №19 и застраши сериозно лидерската позиция на Шифрин. Борещата се с всички сили за победата Бриньоне обаче допусна грешка към края, падна и не успя да завърши. Италианките като цяло нямаха ден днес, с изключение на Басино, тъй като Франческа Марсаля и Никол Делгадо също не финишираха, а победителката от събота Елена Куртони сега остана седма. Шифрин постигна днес победа №66 за Световната купа в кариерата си, информира \"Спортал\". Сподели:", "date": "2020.01.26", "title": "Шифрин с нов триумф в Банско"}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%BE%D0%BB%D0%BE%D1%81%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81-%D1%82%D0%B5%D0%B6%D0%BA%D0%B8-%D1%84%D1%80%D0%B0%D0%B7%D0%B8-news900859.html", "text": "Старши треньорът на Барселона Кике Сетиен каза тежки думи след поражението на Барса с 0:2 от Валенсия в мач от Ла Лига. Както е известно, Кике наскоро стана наставник на гранда Барселона. \"Истината е, че изобщо не бяхме добри в този мач. Валенсия се възползва от грешките ни. Направихме прекалено много безсмислени пасове, но като цяло ни липсваше дълбочина в играта. Очевидно има неща, които играчите не изпълняват добре от указанията ми или аз и моят екип не им ги обясняваме добре. Ще анализираме представянето ни и ще направим корекции\", заяви Сетиен, след въпросната загуба на Барса като гост. Сподели:", "date": "2020.01.26", "title": "Наставникът на колоса Барселона с тежки фрази"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B1%D0%B8%D1%8F%D1%82-%D1%82%D1%80%D0%B5%D0%B2%D0%BE%D0%B3%D0%B0-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-%D0%B5-%D1%82%D0%BE%D0%BA%D1%81%D0%B8%D1%87%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BD%D1%8F%D0%BA%D0%BE%D0%BB%D0%BA%D0%BE-%D1%84%D0%B8%D1%80%D0%BC%D0%B8-%D0%B7%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B4-news900839.html", "text": "Токсично е замърсяването на водите на река Марица между Пазарджик и Пловдив. Това сочат първите резултати на взетите проби, съобщи трафикнюз. “Бързите тестове са отхвърлили наличието на цианид. Все още се уточнява какво е опасното вещество във водата”, заяви областният управител Дани Каназирева. „Още не може да се говори със сигурност кой трови водите на Марица – коментира пред БТВ тя - Тече прокурорска проверка. Данните сочат, че рибата е умряла заради пускането на захранки от пластмаса. Неразтворими вещества заради неправилна работа на пречиствателни съоръжения. Източникът, според експерти, е пазарджишка фирма, преработваща пластмаса. Възможно е и други източници да има. Не е на лице цианит и това е най-важно. Това е доказано от взетите и изследвани проби. Отчитат се пестициди. Проверките продължават. Днес ще бъдат взети нови проби. Оканчателните резултати още не са излезли. Апелът ни е да не се лови риба, да не се консурмира. Да се предпазват животни”. В същото време продължава разследването на прокуратурата и полицията по този случай. Образувано е досъдебно производство. Назначени са експертизи, резултатът от които се очаква в спешен порядък. Районната прокуратура в Пазарджик издаде заповед да не се изнася нищо от речното корито, докато не се установи причината за измирането на рибата. До момента са извършени огледи на три места по поречието на река Марица и в четири фирми в района на Пазарджик. Вредните вещества са стигнали по течението от Пазарджик до Пловдив и Първомай, има опасност да стигнат и Хасково. Първи замърсяването на реката констатират рибари от Стамболийски, които подават сигнал на телефон 112. Течът на вредни вещества е от фирма, която се занимава с преработка на отпадъци и събиране на вторични суровини. Потърсихме управителя за коментар, но без резултат. “Нека се избягва улова и консумацията на риба от река Марица”, призова зам.-кметът на Стамболийски Любомир Марков. ВиК – Пловдив ограничи водовземането от две помпени станции заради възможното отравяне на река Марица. От там заявиха, че няма пряка опасност за качеството на питейната вода, но са взети превантивни мерки. Пробите, които се взимат от питейната вода, се изследват в сертифицираната лаборатория. Сподели:", "date": "2020.01.26", "title": "ЕКСПЕРТИ БИЯТ ТРЕВОГА: Река Марица е токсична, разследват няколко фирми за отравянето на водата (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B0%D0%BB%D0%B8-%D0%B8%D0%B7%D0%B1%D1%8F%D0%B3%D0%B0-%D1%81-%D0%B4%D0%B5%D1%86%D0%B0%D1%82%D0%B0-%D0%BC%D1%83---%D0%BE%D0%B3%D0%BE%D1%80%D1%87%D0%B5%D0%BD%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%B7%D0%B0%D0%B6%D0%B8%D0%B2%D1%8F-%D0%BD%D0%B0-%D0%BA%D0%B2%D0%B0%D1%80%D1%82%D0%B8%D1%80%D0%B0-news900451.html", "text": "Все още законната съпруга на Борис Дали, Лили Станчева, е избягала заедно със синовете си. Чаровната брюнетка, която бе плътно зад гърба на чалга певеца 20 години, най-накрая вдигна ръце от разкрепостения му начин на живот и предприе сериозна крачка - да продължи напред като свободна жена. Противно на клюките, че Лили е изгонила изпълнителя на \"Пиян\" от семейната им къща в Бобовдол, истината се оказа напълно противоположна. Станчева си e събрала багажа - и своя, и този на синовете си, и в момента огромната си къща Борис Дали обитава сам, съобщава ПИК TV. Лили и децата са се изнесли на квартира, издават всичко знаещи бобовдолчани. Дори и след развода им, на Лили и Борис ще им се налага да се засичат очи в очи из градчето, тъй като брюнетката нямала намерение да напуска Бобовдол и да търси щастието си в столицата, например, най-вече за да не причината дискомфорт на децата си със смяната на училищата и начина на живот. Новината за раздялата на Борис Дали и Лили шокира светските среди, тъй като бракът на изпълнителя на \"Пайнер\" бе считан за един от най-здравите в бранша. Инициатор на раздялата е била Лили. \"Много са причините за раздялата ни. Не мога да вляза в калъпа, в който се опитват да ме сложат. Не се вписвам в неговия начин на живот. Светските среди изкривяват мисленето на хората за семейство и уют. Славата и блясъкът покрай Борис не ме промениха. Не мога да приема фалша и лицемерието в тези среди\", коментира Станчева пред онлайн изданието на в-к \"Актуален глас\". Сподели:", "date": "2020.01.26", "title": "САМО В ПИК: Жената на Борис Дали избяга с децата му - огорчената съпруга заживя на квартира"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-%D0%B5%D1%81-%D0%BD%D0%B0-20-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0-news900772.html", "text": "Извънредна среща на върха на Европейския съюз, посветена на бюджета, ще се състои на 20 февруари в Брюксел, предаде Франс прес и БТА. Председателят на Европейския съвет Шарл Мишел покани днес държавните и правителствените ръководители на 27-те страни членки (Великобритания ще напусне съюза на 31 януари), за да „постигнат споразумение“ за бюджета на ЕС в периода 2021-2027 г. „Всяко отлагане би създало тежки практически и политически проблеми и би навредило на продължаването на сегашните програми и политики, както и на започването на нови“ такива, обяснява Мишел в писмото с поканата. Той признава, че е „напълно наясно, че тези преговори са сред най-трудните“, но изразява увереност, че „със здрав разум и решимост“ може да бъде постигнато „споразумение, което ще е от полза за всички европейци“, и призовава всички лидери от ЕС да проявят готовност за компромис. Заседанието на Европейския съвет „ще започне на 20 февруари“, уточнява Мишел, давайки да се разбере, че то може да не завърши още същия ден. Това ще е първата среща на върха на съюза след излизането на Великобритания. Сподели:", "date": "2020.01.26", "title": "Извънредна среща на върха на ЕС на 20 февруари за бюджета"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B2%D0%B5%D1%82%D0%BB%D1%8C%D0%BE-%D0%B8%D0%B2%D0%B0%D0%BD%D0%BE%D0%B2-%D1%81-%D1%87%D1%83%D0%B6%D0%B4%D0%B0-%D0%B6%D0%B5%D0%BD%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news898302.html", "text": "В обятията на чужда жена бе спипан Светослав Иванов от фотографите на „Ретро“. Дългите години здрав брак очевидно не пречат на водещия на „120 минути“ да се държи повече от джентълменски с жените от приятелския си кръг. Журналистът бе засечен да се прегръща с мистериозна дама с буйна рижава коса насред центъра на София. Двамата изглеждаха повече от щастливи по време на кратката им среща, а дълго след като прегръдката приключи, Иванов не пускаше ръката на усмихната си до уши приятелка от своята. Водещият и тайнствената дама продължиха да вървят в противоположни посоки, досущ като сцена от романтичен филм. Колеги на телевизионера от Би Ти Ви пък се дивят как е възможно Иванов да си позволява близост с други жени точно до сградата на медията, при условие че там работи и неговата съпруга Вяра. Двамата се венчаха още през 2011 година в Рим, а веднага след това станаха родители и на дъщеричка. Журналистът работохолик обаче страда от липса на време за семейството си. Въпреки това преди дни прекара доста време в столичен мол отново без най-близките си, видяха фотографите на „Ретро“. Първата му спирка там бе един от скъпите бутици, предлагащи мъжка мода. Светльо бе примамен от големите табели, известяващи за намаления, и преобърна всеки ъгъл от магазина в търсене на нови попълнения за гардероба си. През цялото време на шопинга журналистът от Би Ти Ви бе дегизиран със слънчеви очила, за да прикрие от останалите посетители на мола, че граби дрехи на промоция. Сподели:", "date": "2020.01.26", "title": "САМО В ПИК И \"РЕТРО\": Светльо Иванов с чужда жена (ПАПАРАШКИ СНИМКИ)"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BB%D0%B5%D0%BB%D1%8F%D1%82%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D1%81%D1%8A%D0%B1%D0%B8%D1%82%D0%B8%D0%B5-news900870.html", "text": "Ким Кхьо Хи - влиятелната някога леля на севернокорейския лидер Ким Чен Ун, чийто съпруг бе екзекутиран през 2013 г. за опит да извърши държавен преврат, се появи на публично място заедно с племенника си за пръв път от над шест години насам, предаде РИА „Новости”, цитирана от „Дарик” . Севернокорейската агенция КЦТА предаде информация и снимка от празничен концерт по случай лунната Нова година, на който е присъствал Ким Чен Ун. На снимката Ким Кхьон Хи, облечена с традиционната корейска носия ханбоке, е седнала до първата дама И Сол Джу, през един стол от своя племенник. Дъщеря на Ким Ир Сен, основателя на КНДР, и по-малка сестра на управлявалия след него Ким Чен Ир, преди екзекуцията на съпруга й Ким Кхьо Хи бе сред най-влиятелните политически фигури в Северна Корея. По данни на КЦТА през 2010 г. тя е получила звание генерал, като тя и съпругът й Джан Сон Тхек са станали членове на Политбюро на Корейската трудова партия. Джан Сон Тхек дълго време оглавяваше \"регентския съвет\", наставлявал младия Ким Чен Ун, и бе смятан за \"втория човек\" в държавата, но на 12 декември 2013 г. бе екзекутиран на 67-годишна възраст \"за опит да свали властта\". Тогава плъзнаха слухове, че лелята на Ким Чен Ун е тежко болна или дори в кома. Едни източници твърдяха, че тя се е самоубила, други - че е заминала да живее в Европа. Отначало държавната телевизия в Северна Корея изрязваше всички кадри с нейно присъствие от излъчваните документални филми. През април 2014 г. обаче повторно бе показан документален филм, отразяващ посещение на футболен стадион от Ким Чен Ун, в който бяха включени изрязани по-рано кадри с Ким Кхьон Хи. Последната й поява на публично място датира от септември 2013 г., когато бе видяна заедно с племенника си и неговата съпруга на тържество по случай 65-ата годишнина от основаването на КНДР. След това името на Ким Кхьон Хи бе споменато в севернокорейските медии само веднъж, дни след екзекуцията на съпруга й - в списък с членовете на комисията по погребението на виден партиен деец. Сподели:", "date": "2020.01.26", "title": "Изненада: Лелята на Ким Чен Ун се появи на публично събитие"}
{"url": "https://pik.bg/%D1%87%D0%B5%D1%80%D0%BD%D0%B8%D1%82%D0%B5-%D0%BA%D1%83%D1%82%D0%B8%D0%B8-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B8%D1%80%D0%B0%D0%BD-news900930.html", "text": "Черните кутии на украинския пътнически самолет Боинг-737, който бе свален в близост до Техеран, ще останат в Иран и ще бъдат разшифровани на територията на страната. Това съобщи пред иранската агенция Tasnim иранският депутат Фараджула Раджаби, цитиран от ТАСС. Летателните регистри на украинския лайнер, който падна до Техеран, ще останат в Иран и ще бъдат разшифровани на иранска територия\", съобщи Раджаби. Според него \"Министерството на пътищата и градоустройството на Иран ще изучава информацията в кутиите на самолета\". На 22 януари властите в Иран за първи път съобщиха, че разшифроването на информацията от черните кутии ще се извърши на територията на Иран. Преди това обаче ръководителят на отдела за разследване на инцидентите на Републиканската организация за гражданска авиация Хасан Резайфеар заяви, че иранските власти ще предоставят на Украйна информацията от записващите устройства, катастрофирал близо до Техеран. По-рано този месец властите в Иран съобщиха, че кутиите ще бъдат предадени на Франция и там ще се разчете информацията от тях. Френските власти обаче отрекоха Иран да ги е търсил за помощ. Сподели:", "date": "2020.01.26", "title": "Черните кутии на украинския самолет остават в Иран"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D0%BC%D1%8A%D1%80%D1%82-%D0%B7%D0%B0%D1%81%D1%82%D0%B8%D0%B3%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%BF%D0%BE%D1%80%D1%82-news900986.html", "text": "Коби Брайънт загина при катастрофа с хеликоптер в Калабасас, Калифорния, днес сутринта, съобщиха от \"Майл Онлайн\". Смъртта на 41-годишната бивша баскетболна звезда на Лос Анджелис Лейкърс бе потвърдена от Ти Ем Зет. Брайънт пътувал с още четирима души в частния си хеликоптер, когато той се разбил. Всички са загинали. Тече разследване относно причините за инцидента. 18-кратният \"NBA All-Star\" е прекарал цялата си 20-годишна кариера с \"Лейкърс\", печелейки пет първенства в НБА, преди да се оттегли през 2016 година. Сподели:", "date": "2020.01.26", "title": "ИЗВЪНРЕДНО: Шокираща смърт застигна един от най-великите баскетболисти в историята на спорта (ВИДЕО)"}
{"url": "https://pik.bg/%D0%B8%D1%80%D0%B0%D0%BD%D1%81%D0%BA%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%BB%D0%B0%D0%BC%D0%BD%D0%B0-%D0%B2-%D0%BF%D0%BE%D0%BB%D0%B5%D1%82-news900959.html", "text": "Ирански пътнически самолет се е запалил по време на полет минути след излитането от летището в град Горган в административния център на провинция Голестан, северен Иран, предаде \"Спутникнюз\". Запалил се е един от двигателите на самолета, който е изпълнявал полет от Горган към Техеран. Пилотите са били принудени да се върнат обратно на летището. По предварителна информация няма сериозно пострадали пътници при аварийното кацане на летището в Горган. Иранските авиационни власти започнаха разследване на причината за пожара в двигателя на самолета. Сподели:", "date": "2020.01.26", "title": "Ирански пътнически самолет пламна в полет"}
{"url": "https://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-%D0%B5-%D0%BE%D1%82%D0%BA%D1%80%D0%B8%D1%82-%D0%BF%D1%80%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%81%D0%BB%D1%83%D1%87%D0%B0%D0%B9-%D0%B2-%D1%8F%D0%BF%D0%BE%D0%BD%D0%B8%D1%8F-news900927.html", "text": "Япония потвърди днес, че на нейна територия има четвърти случай на заразяване с новия китайски коронавирус, предаде Ройтерс, цитирайки японската телевизия Ен Ейч Кей. Става дума за около 40-годишен мъж, жител на китайския град Ухан, пристигнал на 22 януари на почивка в Япония. Той е хоспитализиран в провинция Аичи. Премиерът на Япония Шиндзо Абе съобщи днес на пресконференция, че подготвя възможността за връщане със самолет на японците, намиращи се в Ухан, града, откъдето тръгна разпространението на вируса, предаде БТА, цитирайки АП. Японците, които поискат да напуснат Ухан, ще бъдат върнати в страната с чартърен полет, каза Абе и добави, че обсъжда този план с китайските власти. Сподели:", "date": "2020.01.26", "title": "Китайският коронавирус е открит при четвърти случай в Япония"}
{"url": "https://pik.bg/%D0%B1%D0%B8%D1%80%D0%B0%D1%82%D0%B0-%D0%B5-%D0%BF%D0%BE%D0%BB%D0%B5%D0%B7%D0%BD%D0%B0-%D0%B7%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%B8-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D0%BC%D0%B8%D1%81%D0%BB%D0%BE%D0%B2%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-news900805.html", "text": "Зимата така и не дойде, а слънцето навън предразполага да се сещаме по-често за предстоящите летни дни. И какво е лято без бира? Руски сайтове, цитирани от БГНЕС и „Флагман”,  разказват най-интересните факти за бирата, които дори и заклетите й любители не знаят. Сподели:", "date": "2020.01.26", "title": "Бирата е полезна за сърцето и помага за мисловния процес"}
{"url": "https://pik.bg/%D0%BE%D1%82%D0%B8%D0%B4%D0%B5-%D1%81%D0%B8-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D0%BB%D0%B0%D0%BB%D0%B5%D1%82%D0%B0%D1%82%D0%B0-%D1%80%D0%BE%D0%B1-%D1%80%D0%B5%D0%BD%D0%B7%D0%B5%D0%BD%D0%B1%D1%80%D0%B8%D0%BD%D0%BA-news900915.html", "text": "Легендата на холандския футбол Роб Рензенбринк почина на 72-годишна възраст, съобщи местната футболна асоциация. Рензенбринк бе част от великия национален отбор на Нидерландия през 70-те години на XX век, който достигна до втори места на световните първенства през 1974 и 1978 година и до третото място на европейското първенство през 1976 година. Нападателят има 46 мача и 14 гола за националния тим и е играчът с най-много голове и асистенции за Нидерландия на световни първенства. Най-голяма част от състезателната си кариера Рензенбринк прекарва в белгийския Андерлехт. С Андерлехт той печели по два пъти Купата на носителите на национални купи и Суперкупата на Европа. От 2012 година Рензенбринк се бореше с прогресивно мускулно заболяване, което е и причината за смъртта му. Сподели:", "date": "2020.01.26", "title": "Отиде си легендата на \"лалетата\" Роб Рензенбринк"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%85%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%87%D0%B5-%D1%89%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B1%D1%80%D0%B5%D0%BA%D0%B7%D0%B8%D1%82-news900857.html", "text": "Британският премиер Борис Джонсън заяви, че Обединеното кралство ще се превърне в „глобален новатор и пример за останалите страни след Брекзит“ и че гледа с оптимизъм напред. Премиерът направи този коментар в рамките на оповестените от правителството планове да се отбележи денят на Брекзит – петък 31 януари, когато в 23:00 часа местно време Обединеното кралство официално напуска ЕС близо четири години след проведения референдум за Брекзит, съобщават световните агенции, цитирани от БНР. „Без значение как сте гласували през 2016 година сега е време да погледнем напред с увереност каква глобална страна-новатор ще станем през следващото десетилетие и ще излекуваме разделенията от миналото“, изтъкна Борис Джонсън. Той допълни, че ще празнува на 31 януари и призова всички да сторят това. Бившият вицепремиер и политик ветеран Майкъл Хезълтайн, както и много други политици обаче обвиниха Джонсън, че се опитва да „натрие носа“ на искащите оставане в ЕС с плановете за празненства. Хезълтайн пише в днешния брой на „Обзървър“, че такива шумни тържества рискуват дори да изострят националните различия по време на все още твърде голяма чувствителност по въпроса за излизане от Европа. „Брекзит е въпросът, причинил най-голямо разделение в модерната история. Тези от нас, които се бориха за оставане в ЕС го правиха искрено в интерес на страната и следващите поколения, които според нас трябва да имат влияние в сърцето на Европа“, отбелязва Хезълтайн. Сподели:", "date": "2020.01.26", "title": "Разкритикуваха Борис Джонсън, че ще празнува Брекзит"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%BE-500-%D0%B3%D0%BE%D0%B4%D0%B8%D1%88%D0%BD%D0%BE-%D0%BA%D0%BE%D0%BF%D0%B8%D0%B5-%D0%BD%D0%B0-%D0%BF%D0%B8%D1%81%D0%BC%D0%BE-%D0%BD%D0%B0-%D1%85%D1%80%D0%B8%D1%81%D1%82%D0%BE%D1%84%D0%BE%D1%80-%D0%BA%D0%BE%D0%BB%D1%83%D0%BC%D0%B1-news900804.html", "text": "Новината бе оповестена от агенти, специализирали се в откриването на откраднати редки книги и исторически артефакти. Става въпрос за едно от няколко десетки печатни копия на оригиналното писмо на Колумб, написано на ръка от него на испански език през април 1493 г. Това е четвъртото открито подобно копие на писмото, след като агентите получили информация от експерт по редките книги, че редица автентични копия на писмото на Колумб са били отмъкнати от библиотеки в Европа, без знанието на дирекциите им. Агентите от ФБР уточняват, че това е най-рядкото от откритите 4 копия на писмото, в което Колумб говори за откриването на Америка. Въпросното копие, което се оценява на 1,3 милиона долара, е открито у частен колекционер и ще бъде върнато на Националната библиотека Марчана във Венеция, Италия. Федерални агенти в Делауер откриха откраднато 500-годишно копие на писмо на Христофор Колумб, което е изчезнало от библиотека в Италия преди няколко десетилетия, съобщи БНР. Сподели:", "date": "2020.01.26", "title": "Откриха откраднато 500-годишно копие на писмо на Христофор Колумб"}
{"url": "https://pik.bg/%D0%BF%D0%B5%D1%80%D1%83-%D0%B3%D0%BB%D0%B0%D1%81%D1%83%D0%B2%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%B7%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news900945.html", "text": "Перуанците започнаха да се стичат днес към избирателните секции, за да участват в предсрочни парламентарни избори за нов Конгрес, който ще действа малко повече от една година, след като президентът Мартин Вискара предприе мерки срещу корупцията, влизайки в конфликт с предишния парламент, предаде БТА, цитирайки ДПА. Около 24 милиона гласоподаватели трябва да изберат 130 членове на еднокамарния парламент, който ще работи до юли 2021 година - датата на края на мандата на предишния Конгрес, доминиран от дясната партия \"Народна сила\". Вискара разпусна парламента през септември, тъй като отказа да подкрепи неговите антикорупционни мерки. Очаква се \"Народна сила\", която непрекъснато критикуваше и блокираше инициативите на правителството, да изгуби мнозинството си. Партиите, които се очаква да бъдат представени в новия парламент, включват доминиращата преди време Перуанска апристка партия, центристката \"Народно действие\", Алианса за прогрес, Лилавата партия и \"Ние сме Перу\", както и левия \"Широк фронт\". Изборите се произвеждат в атмосфера на разочарование в страната, където четирима бивши президенти бяха замесени в мащабни скандали за корупция, включващи бразилския строителен гигант \"Одебрехт\". Сподели:", "date": "2020.01.26", "title": "Перу гласува предсрочно за парламент"}
{"url": "https://pik.bg/%D1%85%D0%B0%D0%B9%D0%BA%D0%BE-%D0%BC%D0%B0%D0%B0%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%B5%D0%B2%D1%80%D0%B5%D0%B8%D1%82%D0%B5-%D0%BC%D0%B0%D1%81%D0%BE%D0%B2%D0%BE-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8%D0%B7%D1%8A%D0%BC-news900940.html", "text": "Евреите масово ще напуснат Германия, ако не се направи нищо срещу разрастването на антисемитизма. Затова предупреди днес германският министър на външните работи Хайко Маас в статия в \"Шпигел\", цитирана от АФП. Всеки втори евреин вече е обмислял да напусне страната, подчертава министърът в навечерието на 75-годишнината от освобождаването на нацисткия концентрационен лагер \"Аушвиц\". Маас изтъква, че антисемитските обиди и нападения вече се срещат всекидневно в Германия. Борбата с антисемитизма ще бъде приоритет за Германия, която поема ротационното председателство на Европейския съюз през юли и председателството на Съвета на Европа през ноември, отбелязва външният министър. \"Еврейската общност и еврейските сгради и обекти трябва да бъдат защитавани по-добре навсякъде в Европа\", каза Хайко Маас, като уточни, че Германия ще отпусне за тази цел през 2020 година 500 000 евро на Организацията за сигурност и сътрудничество в Европа (ОССЕ), пише БТА. Сподели:", "date": "2020.01.26", "title": "Хайко Маас предупреди, че евреите масово напускат Германия заради антисемитизъм"}
{"url": "https://pik.bg/%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%83%D0%B1%D0%B8-8-%D0%B4%D1%83%D1%88%D0%B8-%D0%B2-%D1%81%D0%B8%D1%80%D0%B8%D1%8F-news900974.html", "text": "Най-малко 8 души са убити, а над 20 са ранени при експлозия на кола бомба в град Азаз в Северозападна Сирия, съобщи местен източник пред РИА Новости. \"По първоначални данни загинаха осем души, повече от 20 бяха ранени при експлозия на кола бомба пред ресторант и бензиностанция в град Азаз в северната част на провинция Алепо\", каза източникът. Сподели:", "date": "2020.01.26", "title": "Кола бомба уби 8 души в Сирия"}
