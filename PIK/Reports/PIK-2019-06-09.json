{"url": "https://pik.bg/%D0%B2-%D0%BB%D0%B8%D0%B3%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%B8%D1%82%D0%B5---%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news847938.html", "text": "Домакинът на първите финали на Лигата на нациите Португалия грабна трофея след победа с 1:0 над Холандия във финалния двубой, изигран на \"Ещадио До Драгао\". Действащият европейски шампион доминираше през цялата среща и напълно заслужено спечели втори международен трофей за три години. Първото полувреме на мача в Порто премина под пълната доминация на домакините. След 10-ата минута Бруно Фернандеш на два пъти стреля, но неточно. След половин час игра Фонте стреля опасно с глава, а след това отново Бруно Фернандеш не успя да отбележи. В самия край на частта Кристиано Роналдо и отново Фернандеш бяха спрени от Силесен. Холандия завърши първата част без отправен изстрел по посока на Руи Патрисио и Роналд Куман веднага предприе мерки, пускайки на почивката Куинси Промс на мястото на колебливия в мача Райън Бабел. Това вдигна остротата в атаките на „лалетата“, но те продължиха да изпитват затруднения да отправят изстрел. Холандците разчитаха на остри центрирания или скрити подавания зад защитата, които отбраната в червено изчистваше без затруднения. Така се стигне до 60-ата минута на двубоя, когато Бернардо Силва получи топката отляво и пусна остро подаване към дъгата за Гонсало Гедеш. Той пое топката, обработи я с две бързи докосвания и отправи силен изстрел, който Силесен нямаше как да спаси – 1:0! Куман направи втората си смяна, пускайки в игра Дони ван де Беек и след негово центриране в 65-ата минута Мемфис Депай отправи опасен удар с глава, който Патрисио спаси в първата си намеса за мача. В 79-ата минута ДеРоон получи отличен шанс да нанесе силен изстрел от дистанция, но топката излетя над вратата. Пет минути преди края на редовното време Жоао Моутиньо получи в наказателното поле и падна на терена, но проверката на ВАР сигнализира, че няма основание за дузпа. Така последният съдийски сигнал на главния съдия донесе историческият първи триумф в Лигата на нациите в ръцете на Кристиано Роналдо и компания. Освен 75-сантиметровата сребърна купа Португалия спечели и 10.5 милиона евро, докато Холандия спечели милион и половина по-малко, акцентира \"Новспорт\". Португалия - Холандия 1:0 1:0 Гедеш 60 Руи Патрисио, Семедо, Фонте, Диас, Гереро, Данило, Уилям, Бруно Фернандеш, Бернардо Силва, Гуедес, Кристиано Роналдо Силесен, Ван Дайк, Де Лихт, Дъмфрис, Блинд, Де Роон, Вайналдум, Де Йонг, Бъргвайн, Бабел, Мемфис Депай Сподели:", "date": "2019.06.09", "title": "В Лигата на нациите - исторически триумф за Португалия"}
{"url": "https://pik.bg/%D1%80%D0%B5%D1%82%D1%80%D0%BE-%D0%BA%D0%BE%D1%80%D0%B0%D0%B1-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D0%BD-%D0%B7%D0%B0-15-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BF%D0%BE%D1%82%D1%8A%D0%BD%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news847874.html", "text": "43-ма пътници и екипаж са били на борда на „№5 Eлба“ са били спасени след удара с плаващия под флага на Кипър контейнеровоз „Астроспринтер“ в река Елба в района на Хамбург. 37-метровият плавателен съд е построен през 1883 г. и е последният морски кораб на Хамбург от ерата на дървените кораби. Той може да бъде нает за круизи и екскурзии. „№5 Елба“ е прекарал 8 месеца в датска корабостроителница, където е бил напълно ремонтиран с нови външни дъски и нова кърма. Реставриран ретро кораб потъна при сблъсък с товарен плавателен съд в Германия. Петима души са ранени при потъването на дървения кораб, чието възстановяване е струвало 1.5 милиона евро, съобщи полицията, цитирана от БГНЕС. Сподели:", "date": "2019.06.09", "title": "Ретро кораб, реставриран за 1,5 милиона евро, потъна в Германия"}
{"url": "https://pik.bg/k%D0%BE%D0%BB%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%85%D0%BE%D0%B4%D0%B8%D0%BC-%D0%BF%D0%B5%D1%88%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D0%B7%D0%B0-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D0%BC-news847825.html", "text": "Да отслабнем е трудна, но и постижима цел. Има една простичка формула за смъкване на килограми, която винаги работи – яж по-малко и се движи повече. Ходeнето е най-простият и лесен начин за поддържане на добра форма, а и за свалянето на излишните килограми. Повечето хора обаче не знаят по колко трябва да ходят на ден, за да има някакъв сериозен ефект върху горенето на калории. Ето какво казват специалистите: Средно човек прави по 1250 стъпки за километър ходене, в следствие на което пък изгаря около 100 калории. Около килограм излишни мазнини се равняват на 7000 калории. За да свалите един килограм за седмица, трябва да горите по 1000 калории на ден. Или казано накратко, нужно е да правите минимум 10 000 стъпки дневно, което се равнява на 8 километра ходене. И въпреки че тази цифра изглежда застрашително голяма, имайте предвид, че в тези 10 000 стъпки влизат и обикалянето вкъщи, ходенето до магазина и т.н. Намаляването на теглото не е единствената полза от ходенето пеша. То нормализира кръвното налягане, намалява нивото на холестерола, заздравява костите. Също така помага много за намаляването на стреса и напрежението. Сподели:", "date": "2019.06.09", "title": "Kолко трябва да ходим пеша всеки ден, за да отслабнем"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BE%D0%BB%D1%88%D0%B0-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-news847934.html", "text": "Шестима души са загинали, а 16 са ранени днес при сблъсък на няколко коли на магистрала в Полша, предаде ДПА. Камион се е врязал в участък на задръстване близо до северозападния град Шчечин и е предизвикал възпламеняването на няколко автомобила, съобщиха от полицията и пожарната. В сблъсъка са попаднали седем превозни средства заедно с камиона. След потушаването на пожарите спасителите са открили телата на шестима души. Говорител на пожарната каза пред телевизионния канал Tе Ве Ен 24, че няма сведения дали сред загиналите има деца. Сподели:", "date": "2019.06.09", "title": "Тежка катастрофа в Полша, има много загинали и ранени"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news847873.html", "text": "Казахстански полицаи задържаха в столицата Нур Султан няколко десетки души, събрали се на митинг в деня на президентските избори, предаде ТАСС, цитирани от БНР. Полицията използва сила, за да разпръсне демонстрантите. Няколко десетки от тях бяха отведени. Участниците в проявата, скандираха лозунга „Свобода!“ и заявяваха, че няма да признаят легитимността на президентските избори, защото според тях не е имало достатъчно време за организирането им и за запознаване с програмите на кандидатите. За поста на държавния глава претендират седем кандидати, в това число временният  президент Касим-Жомарт Токаев, смятан за почти сигурен победител. Той бе посочен за наследник от доскорошния държавен глава Нурсултан Назарбаев, който се оттегли от поста по-рано тази година. При гласуването Токаев призова политическите си опоненти към сдържаност и диалог и обеща властите да се придържат към досегашния курс. Той заяви още, че новите власти ще бъдат „много търпими към хората, които изразяват различно мнение“, ще водят диалог с всички, „както с тези, които подкрепят правителството, така и с тези, които се обявяват против него“. Той заяви, че планира да създаде специална комисия по социалните конфликти, за да могат младите хора да бъдат част от нея и да представят своите възгледи. След като гласува, Нурсултан Назарбаев заяви, че на власт трябва да дойде ново поколение управляващи, което да изведе страната до нови висоти. Той каза още, че като е „преустановил правомощията си“, властта по конституционен път е била предадена на друго поколение. Назарбаев все още е начело на Съвета за сигурност на страната, като получи титлата „Баща на нацията“, а столицата Астана беше прекръстена в негова чест на Нур Султан. Почти никой не се съмнява, че на изборите, в които участват седем кандидати, ще победи Токаев, издигнат от управляващата партия и представител на елита около Назарбаев, отбелязва руската редакция на „Би Би Си”. Той е бил премиер и външен министър на Казахстан през управлението на Назарбаев, продължило от 1991 до тази година. Въпреки предсказуемостта на резултата, подадената през март оставка на несменяемия лидер на страната даде тласък на нови форми на протест, организирани от млади хора, родени и прекарали целия си живот при управлението на Назарбаев. На 5 юни на пресконференция бе съобщено за създаването на гражданското движение „Оян Казахстан!“ (б.р. \"Събуди се, Казахстан!\"). Формалният повод е поредицата от съдебни процеси срещу млади хора, предприели „художествени“ протестни акции. Движението официално не е политическа партия, но в декларация се говори за конкретни политически реформи, отбелязва „Би Би Си”. Движението възникна, след като по време на маратона в Алмати на 21 април двама активисти излязоха на улицата, по която тичаха участниците в събитието, с транспарант, на който пишеше: „Не можеш да избягаш от истината“. Те бяха задържани и осъдени на 15 дни административен арест. В знак на солидарност с тях последва подобна акция на художник, осъден за дребно хулиганство. Според „Франс Прес”,  Токаев ще трябва да се справи със социалното недоволство заради резкия спад в цените на петрола. Сподели:", "date": "2019.06.09", "title": "Масови арести в Казахстан в деня на президентските избори"}
{"url": "https://pik.bg/%D0%B3-20-%D1%81-%D0%BE%D0%B1%D1%89%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news847875.html", "text": "Със съвместна декларация приключи срещата на финансовите министри и председателите на централните банки на страните от Г-20. Тя е посветена на рисковете, които американско-китайския търговски спор оказва върху растежа на световната икономика, съобщи РИА Новости. \"През втората половина на тази година се наблюдава възстановяване на световния икономически растеж, но има и рискове за понижаването му\", се казва в декларацията. Растежът на световната икономика показва признаци на стабилност от края на текущата и до 2020 година тенденцията е към постепенно покачване, пишат още министрите. Документът обаче отбелязва, че много зависи от факта, че \"напрежението в сферата на външната търговия не е оказало въздействие върху икономиката\". Това отразява загрижеността, изразена от всички участници, относно въздействието на американско-китайското външнотърговско противопоставяне върху световната икономика. По-специално, Япония, като председател на срещата настояваше проблемът да бъде поставен на многостранна дискусия, която би направила възможно да се избегне влошаването на двустранната конфронтация. Тази позиция е отразена и в точка от декларацията, според която \"когато оценяваме външнотърговския баланс, е необходимо да се вземе предвид външната търговия с услуги, баланса на доходите и други структурни фактори\". Декларацията изразява \"загриженост относно степента на прозрачност на инвестициите в развиващите се икономики\" и подчертава необходимостта от инвестиции в инфраструктура, като се вземат предвид съществуващите дългове на тези страни. Специално внимание се обръща на необходимостта от засилване на регулирането на дружествата, работещи в областта на криптовалутите под формата на регистрация и лицензиране. Отразена беше и темата за въздействието на застаряващото население върху икономиката, сферата на заетостта и пазара на труда. Срещата на финансовите министри и ръководителите на централните банки на страните от Г-20 се проведе в японския град Фукуока на 8 и 9 юни. Сподели:", "date": "2019.06.09", "title": "Г-20 с обща декларация след срещата в Япония"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82-%D0%BA%D1%8A%D1%80%D0%BF%D1%8F%D1%82-%D0%B4%D1%83%D0%BF%D0%BA%D0%B8%D1%82%D0%B5-%D0%BF%D0%BE-%D1%80%D0%B0%D0%B7%D0%B1%D0%B8%D1%82%D0%B8%D1%8F-%D0%B0%D0%B9%D1%82%D0%BE%D1%81%D0%BA%D0%B8-%D0%BF%D1%80%D0%BE%D1%85%D0%BE%D0%B4-news847935.html", "text": "Започна дългоочакваният ремонт на Айтоския проход, който свързва област Бургас с област Варна. Строителните дейности са стартирали през миналата седмица и вероятно ще продължат до края на следващата. Ремонтира се трасето от отбивката за общинския център Руен до село Дъскотна. Планинският участък не е толкова голям – малко над 33 км, но пътуването по него е ад заради лошото състояние на пътя. Става въпрос обаче не за реконструкция, а за кърпене на дупки по разбития път. Именно заради това ремонтът ще продължи не повече от две седмици. За дългоочакваната рехабилитация има предвидени 20 млн. лв., но обществената поръчка за избор на изпълнител веднъж беше прекратена заради грешни сметки, припомня \"Флагман\". През есента на 2018 г. АПИ наново стартира процедурата, а през февруари т.г. стана ясно и кои са фирмите кандидати, които искат да ремонтират разбития път. Сподели:", "date": "2019.06.09", "title": "РЕМОНТ: Кърпят дупките по разбития Айтоски проход"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B8%D1%80%D0%B8%D0%B5%D1%86-%D0%BD%D0%B0%D1%80%D1%8A%D0%B3%D0%B0-%D0%BC%D1%8A%D0%B6-%D1%81-%D0%BD%D0%BE%D0%B6-news847936.html", "text": "Кемниц след като фатален удар с нож срещу германски гражданин предизвика масови протести.  Адвокатите на сириеца Алаа Шейхи настояват, че , който се провежда в Дрезден от съображения за сигурност. Повишено е напрежението в източния германски град Кемниц. Десетки крайнодесни протестиращи организираха митинг, ден след сблъсък между 18-годишен сириец и 41-годишен немец , в който първия рани втория с нож. Сблъсъкът дойде след като в събота в центъра на града се проведе фестивал на мюсюлманска общност , докато местната крайнодясна група Про Кемниц протестира наблизо с барбекю събитие. Видео в интернет показа как екстремистката група пече на грил свинско месо , докато от другата група крещят \"това е нашият град\". Про Кемниц по-късно потвърди, че пострадалият при нападението е един от нейните \"другари по оръжие\" и публикува \"новина\" за инцидента в социалните медии заедно със снимка на ножа от кръвопролитието. След това местната десница призова за демонстрация в неделя, към която се присъединиха около 50 души , според местния ежедневник Фрай Пресе. Около 60 демонстранти организираха контрапротест и 66 полицаи съблюдаваха реда, съобщиха местните власти, добавяйки, че не е съобщено за насилие. спечели световна известност миналата година, той е невинен в процеса за убийството Сподели:", "date": "2019.06.09", "title": "Напрежение в Германия, сириец наръга мъж с нож"}
{"url": "https://pik.bg/%D1%88%D0%BE%D0%BA-%D1%81%D0%BF%D1%8F%D1%89-%D0%B2%D1%83%D0%BB%D0%BA%D0%B0%D0%BD-%D1%81%D0%B5-%D1%81%D1%8A%D0%B1%D1%83%D0%B6%D0%B4%D0%B0-%D0%B2-%D1%80%D1%83%D1%81%D0%B8%D1%8F-news847831.html", "text": "Вулкан в Русия, който доскоро се смяташе за изчезнал, се е пробудил, а иригването му може да бъде катастрофално. Большая Удина се намира на полуостров Камчатка. До 2017 година, той не просто се счита за заспал, а за изчезнал. Учените не засичат никаква активност около него. Ала изведнъж, сеизмичната активност под повърхността му се възстановява и продължава да расте и до днес. Според гиофизикът Иван Коулаков, вулканът е активен. \"Всеки момент може да избухне\", предупреждама той пред CNN. Между 1999 година и септември 2017 г. са засечени само 100 леки сеизмични активности под повърхността на Удина. Но от октомври 2017 г. до февруари 2019, са засечени над 2400 сеизмични събития, последното от които бе земетресение с магнитут 4,3 по рихтер. Учени от Русия, Египет и Саудитска арабия започват да изследват вулкана между май и юли. Със своите четири станции, които поставят по склоновете на Большая Удина, те засичат 559 сеизмични събития. \"Тези сеизмични свойства могат да показват наличието на магмични интрузии с високо съдържание на течности, което може да оправдае промяната на сегашния статус на този вулкан от\" изчезнал \"до\" активен \", пишат изследователите в своя доклад. Нещо повече, те отбелязват, че групата от сеизмични събития свързва вулкана със зоната на Толуд, на юг от вулкана, регион, за който се смята, че съхранява магма в долната кора на Земята. Зоната Толуд сега храни Большая Удина с магма, благодарение на връзка, която се разви през 2018 година. Според експертите, шансът вулкана да изригне е около 50%, а пепелта, която ще хвърли, ще наруши климата в различни части на Земята. Все пак има и по-оптимистични прогнози - Большая Удина може да освободи насъбрлата се енергия бавно през времето или да изчезне отново, без да причини проблеми. Сподели:", "date": "2019.06.09", "title": "ШОК: Спящ вулкан се събужда в Русия"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D1%82%D1%80%D0%B8-%D0%B4%D0%BD%D0%B8-%D0%B1%D0%BB%D1%83%D0%B4%D1%81%D1%82%D0%B2%D0%B0-%D1%81-%D1%83%D0%B1%D0%B8%D0%B5%D1%86-%D0%BD%D0%B0-%D0%B4%D0%B5%D1%82%D0%B5-news847877.html", "text": "Рецидивистът Христо Йорданов от карнобатското село Драгово тормозел Михаил Георгиев, който бил преместен в бургаския арест на 25-и ноември, след като му била наложена постоянна мярка за неотклонение за убийството на 8-годишния Милан в Ямбол. Първоначално Михаил нямал никакви проблеми с останалите си трима съкилийници. Кошмарът за него започнал, когато накара един от тях да му прочете на глас обвинителният акт за зверството над момченцето, защото бил неграмотен, пише в днешния си брой в-к ''Телеграф''. Същият ден Христо започнал да тормози Михаил, нанесъм му няколко удара с метална лопатка по гърба, взета от спалното помещение. Това станало около 18 часа, когато обичайно минавала проверка от надзирателите. Малко преди това Христо предупредил жертвата си да мълчи пред тях. Под страх от физическо насилие Михаил не се оплакал на пазачите. След като проверката преминала, Христо започнал отново да млати Михаил с юмруци и да го принуждава към блудствени действия. Затворник е насилвал три дни друг пандизчия, пратен зад решетките за убийство на дете. Гаврите са се случили през 2017 г., а Бургаският районен съд постанови 4 години затвор за извършителя. Сподели:", "date": "2019.06.09", "title": "Жестоко отмъщение: Затворник три дни блудства с убиец на дете"}
{"url": "https://pik.bg/%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%BA%D0%B0%D1%81%D0%B8%D0%BC-%D0%B6%D0%BE%D0%BC%D0%B0%D1%80%D1%82-%D1%82%D0%BE%D0%BA%D0%B0%D0%B5%D0%B2-%D0%B2%D0%BE%D0%B4%D0%B8-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news847937.html", "text": "Касим-Жомарт Токаев побеждава на изборите за президент на Казахстан, като печели 70,13% от гласовете, предаде РИА Новости. По данни от екзитполовете на институт \"Обществено мнение“, опозиционният кандидат Амиржан Мажитов печели 15,39% от подадените гласове. Според данните на друга социологическа агенция \"Младеж“, Токаев печели 69,94% от гласовете, информира \"Фокус\". По-рано от Централната избирателна комисия на Казахстан съобщиха, че избирателната активност на президентските избори е 77,4%. Сподели:", "date": "2019.06.09", "title": "ОЧАКВАНО: Касим-Жомарт Токаев води убедително на изборите в Казахстан"}
{"url": "https://pik.bg/%D0%B7%D0%B0-%D1%81%D0%B5%D0%B4%D0%BC%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B7%D0%B0%D0%BD%D0%B0%D1%8F%D1%82%D0%B8-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news847878.html", "text": "Алея на изкуствата и занаятите ще се проведе за седма поредна година в Монтана на празника на града Свети Дух, съобщава „Конкурент”. Около 50 майстори от цялата страна ще изложат своите произведения още на 14 юни на площад „Жеравица“. Те ще представят традиционна и интериорна керамика, дървени сувенири и дърворезба, рисувано стъкло и коприна, ръчно изработени накити, бродирани ризи, картини и сувенири от природни материали. „Акцентът тази година ще са децата- уточнява Лидия Костова от Регионалната занаятчийска камара, която е инициатор и организатор на събитието. - Ще бъде обособен специален кът за творчески занимания с най-малките посетители. Те ще могат да се включат и да изработят предмет.” През четирите дни на събитието част от майсторите ще правят и демонстрации. Посетителите ще имат възможност под  тяхното ръководството да сътворят нещо сами или да наблюдават изкусните им изпълнения. Очаква се отново център на вниманието да бъде Димитър Терзиев от Троян, който ще помогне на желаещите да направят глинен съд на автентично грънчарско колело. Сподели:", "date": "2019.06.09", "title": "За седма поредна година майстори показват занаяти в Монтана"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BB%D0%B0%D1%82%D0%B8-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%BD%D0%BE-%D1%81%D0%BB%D0%B5%D0%B4-%D0%BD%D0%BE%D0%B2%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B5%D1%81-news847839.html", "text": "Бившият външен министър на Великобритания и главен кандидат за премиер Борис Джонсън обеща да не изплаща като част от сделката за напускане, докато Лондон не постигне ново споразумение, отговарящо на британските условия за Брекзит. Това става ясно от негово интервю за в. \"Сънди таймс\".  \"За мен е било винаги чудно как се съгласихме да платим този чек още преди да бъде договорена цялата сделка\", посочи Борис Джонсън. Джонсън напусна поста си начело на британското външно министерство през юли миналата година, тъй като не се съгласи с плана за Брекзит, предложен от премиера Тереза ​​Мей. Тя пък официално подаде оставка миналия петък като лидер на управляващата Консервативна партия. Тереза Мей се оттегли, след като през последните месеци беше последователно бламирана в парламента относно нейния план за Брекзит. Великобритания , т.е. две години след подаването на писмено уведомление за оттегляне. Въпреки това, членовете на Камарата на общините на парламента на Обединеното кралство отхвърлиха проекта за споразумение относно сроковете за Брекзит, който май беше постигнат по време на преговорите с европейските лидери. В резултат на това ЕС се съгласи да отложи датата на напускането на Великобритания първо до април-май, после до 31 октомври. 39 млрд. британски лири (€50 млрд.) на Брюксел трябваше да напусне ЕС на 29 март 2019 г. Сподели:", "date": "2019.06.09", "title": "Борис Джонсън готов да плати милиарди, но след ново споразумение с ЕС"}
{"url": "https://pik.bg/%D0%B8%D0%B7%D0%B2%D0%B5%D1%80%D0%B3-%D1%86%D0%B8%D0%B3%D0%B0%D0%BD%D0%B8%D0%BD-%D0%B2%D0%BB%D0%B0%D1%87%D0%B8-%D0%BA%D1%83%D1%87%D0%B5-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B0-18-news847930.html", "text": "Циганин бе заснет как влачи куче с колата си. Будни граждани са сигнализирали за жестокостта полицаите, които веднага са се отзовали, за да спасят животното. Хората са били потресени от изерга, който е завързал животното за теглича на колата си със строг нашийник, който е с шипове. В следствие на това, кучето е с жестоки наранявания по тялото и пробита лапа. Сподели:", "date": "2019.06.09", "title": "ИЗВЕРГ: Циганин влачи куче с колата си (ВИДЕО/СНИМКА 18+)"}
{"url": "https://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%BF%D1%83%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B4%D0%B2%D0%B0-%D0%B2%D0%B8%D0%B0%D0%B4%D1%83%D0%BA%D1%82%D0%B0-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-%D0%BF%D1%80%D0%B5%D0%B7-%D1%8E%D0%BB%D0%B8-news847932.html", "text": "Нови пътни платна, фуги, хидроизолация и колони - държавата ремонтира всичко по виадуктите на магистралата. В момента се ремонтират пет от общо 17 виадукта по \"Хемус\". Колоните по виадуктите не са ремонтирани, откакто са строени, тези греди и тези колони са поставени през 1983-1984 г. На магистрала \"Хемус\" до 1 юли ще бъде пуснато движението по виадукта \"Разлив\", а след 10 юли и по моста на 37-ия километър след проблемния тунел \"Витиня\". В ремонт за лятото остават други три виадукта. Мостовете са строени в края на 80-те години на 20 век и се ремонтират за първи път, отбелязва БНТ. За летния сезон движението към морето ще бъде безпроблемно и през виадукта на 51-ия километър. Сподели:", "date": "2019.06.09", "title": "НАЙ-НАКРАЯ: Пускат движението по два виадукта по магистрала \"Хемус\" през юли"}
{"url": "https://pik.bg/%D0%BC%D0%B8%D1%82%D0%B8%D0%BD%D0%B3-%D0%B2%D0%BC%D0%B5%D1%81%D1%82%D0%BE-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%BB%D0%B5%D0%B4-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81%D1%8A%D1%81-%D1%81%D0%B0%D1%89-%D0%B7%D0%B0-%D0%BC%D0%B8%D1%82%D0%B0%D1%82%D0%B0-news847827.html", "text": "В мексиканския град Тихуана, на границата със САЩ се състоя митинг, който първоначално бе замислен като протест срещу предстоящо налагане на американски мита за мексиканските стоки, но се превърна в празненство, след като в последния момент двете страни постигнаха сделка, предаде БТА, цитирани от БНР. В петък вечерта американският президент Доналд Тръмп каза, че няма да наложи от 10 юни 5-процентни мита, както бе заплашил, и съобщи, че са договорени мерки, с които мексиканските власти ще спират притока на мигранти към границите на САЩ. „Не постигнахме всичко, което искахме, но се договорихме, че мексиканските стоки няма да бъдат ударени с мита и запазихме достойнството си“, каза на митинга в Тихуана мексиканският външен министър Марсело Ебрард. Той изтъкна, че митата са щели да нанесат тежък удар по мексиканската икономика и без работа да останат повече от 900 хиляди души. Според постигнатото споразумение Мексико се задължава да вземе мерки за спиране на нелегалната миграция към САЩ, включително да разположи 6000 военни от Националната си гвардия, обръщайки особено внимание на южната си граница. Мексико обеща и да се бори активно с трафикантите на мигранти. В четвъртък бяха замразени банковите сметки на предполагаеми трафиканти на мигранти, а стотици хондурасци бяха в родината им. Властите на Мексико освен това блокираха кортеж от около 1200 мигранти, влезли в Мексико от Гватемала. САЩ заявиха, че за неопределено време отлагат въвеждането на мита, които първоначално трябваше да бъдат в размер на 5 процента, но постепенно бързо да се увеличават. Мексико е най-важният търговски партньор на САЩ, като през първото тримесечие на тази година изпревари и Канада. Сподели:", "date": "2019.06.09", "title": "Митинг вместо протест в Мексико след сделката със САЩ за митата"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D0%BE%D0%B3%D0%B2%D0%B0-%D0%B6%D0%BE%D1%80%D0%BE-%D1%88%D0%BE%D0%BF%D0%B0-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-7-%D0%BC%D0%BB%D0%BD-%D0%B5%D0%B2%D1%80%D0%BE---%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-3-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%B8%D0%BC%D0%BE%D1%82%D0%B0-news847343.html", "text": "Испания съди Жоро Шопа за пране на 7 милиона евро Конфискуват имението на дясната ръка на Брендо край Барселона и още 2 имота в Каталуния Георги Семерджиев-Жоро Шопа, дясна ръка на кокаиновия крал Евелин Банев-Брендо, ще бъде даден на съд в Испания за пране на пари с неустановен произход. Тамошните власти подготвят обвинителния акт, като е установено, че в периода 2011-2018 г. той е инвестирал в имоти в област Каталуния около 7 милиона евро. Семерджиев беше задържан от властите в Испания тази пролет в имението си в курортното градче Кабрера де Мар край Барселона. Според източници на седмичник от обкръжението на Брендови, в момента Семерджиев е поставен под домашен арест в помпозното си имение и няма право да напуска Испания, докато не стартира съдебният процес. Под лупата на испанските власти са няколко имотни покупки на Георги Семерджиев - просторната му къща в Кабрера де Мар, по-малка вила в град Хирона, и апартамент в столицата на Каталуния. Общата сума на и закупените от Семерджиев и семейството му имоти е около 7 милиона евро, като дясната ръка на Брендо има проблем с доказването на произхода на парите. Испанските власти са получили от Швейцария и Лихтенщайн данни за нередности около милионите на Шопа. Още преди година властите в страната на шоколадите наложиха запор върху банкови сметки за близо 10 милиона евро на Семерджиев. Парите били държани в клон на швейцарска банка в Лихтенщайн. На този етап обаче \"консилиерито\" на Евелин Банев-Брендо няма да бъде екстрадиран в Швейцария. Ако не съумее да докаже произхода на средствата, с които е закупил имотите си в Испания, Жоро Шопа рискува конфискация на луксозните си имения. Сподели:", "date": "2019.06.09", "title": "ГОРЕЩА НОВИНА: Испания погва Жоро Шопа за пране на 7 млн. евро - разследват 3 луксозни имота на ортака на Брендо"}
{"url": "https://pik.bg/%D1%81%D0%B0%D1%89-%D0%B8%D0%B7%D1%80%D0%B0%D0%B5%D0%BB-%D0%B8%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D0%B0%D0%BD%D0%B5%D0%BA%D1%81%D0%B8%D1%80%D0%B0-%D1%87%D0%B0%D1%81%D1%82-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%B1%D1%80%D1%8F%D0%B3-news847781.html", "text": "Това изказване обаче може да засили съпротивата на палестинците срещу американския мирен план за Близкия изток, който все още не е представен. Палестинците отхвърлиха плана още преди да се запознаят със съдържанието му. \"При определени обстоятелства мисля, че Израел има правото да запази част от Западния бряг, но не целия\", казва посланик Дейвид Фридман в интервю, публикувано в \"Ню Йорк таймс\". Той предупреждава, че последното нещо, от което светът има нужда, е слаба палестинска държава между Израел и Йордания. \"Разчитаме, че този добър план в подходящия момент ще получи положителна реакция\", заявява Фридман. Пламенен поддръжник на еврейските селища в окупираните палестински територии, той обяснява, че американският план има за цел да подобри качеството на живот на палестинците, но без да осигури постоянно решение на конфликта. Израел има право да анексира част от окупирания Западен бряг на река Йордан. Това заяви посланикът на САЩ в страната, цитиран от Франс прес. Сподели:", "date": "2019.06.09", "title": "САЩ: Израел има право да анексира част от Западния бряг"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B0%D1%82%D0%B0-%D0%BD%D0%B0%D1%82%D0%B0%D0%BB%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2%D0%B0-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news846959.html", "text": "Атрактивната синоптичка на Би Ти Ви Натали Трифонова оцеляла като по чудо в тежка катастрофа на гръцкия остров Миконос. Инцидентът се случил по време на почивка, на която тя била придружавана от майка си Ванина. Двете дами решили да се насладят на екстремните удоволствия, които едно от най-скъпите места за почивка на планетата предоставя. Така си наели АТВ, с което тръгнали да обикалят и да се любуват на красивите гледки към Средиземно море, но се блъснали челно с летящ с бясна скорост мотор. Инцидентът се случил за секунди и успял да вгорчи лятната почивка на Трифонова. След удара тя намерила майка си да лежи на земята в безсъзнание и светът ѝ се сринал. Минутите, в които чакала линейката да пристигне, ѝ се сторили безкрайни. Натали реагирала светкавично, позвънявайки на телефона за спешна помощ, а после се свързала и с баба си Маргарита, която е лекар, за да я посъветва какво да прави. За щастие, гръцките медици си свършили работата повече от перфектно и успели да отърват майка ѝ от капана на смъртта, но пътният инцидент оставил траен белег върху психиката на синоптичката. „Катастрофата много ме промени. Като се върнах в България, стесних кръга от хора около себе си. Майка ми е най-важният човек за мен. Не си представям живота си без нея“, споделя Трифонова. Всъщност зад силната връзка с родителката ѝ стояла друга лична трагедия. Момичето на времето на Би Ти Ви израснала далеч от баща си, който ги напуснал, когато тя била едва на 10 години. Татко ѝ заминал за чужбина, за да работи, и до днес блондинката не била в топли отношения с него. Всички, които познават майката на Натали, са категорични, че двете изглеждат по-скоро като сестри. 49-годишната Ванина родила дъщеря си много млада и бързо се разделила с тогавашния си съпруг, защото бракът им се изчерпал. Когато с дъщеря ѝ останали сами, Ванина се преместила от Велико Търново в София, за да практикува успешно професията си на зъболекар. Тя отворила собствен кабинет, а малката Натали записала да учи в столично училище. Сега се притеснявала дъщеря ѝ да не повтори нейната съдба в любовта, тъй като синоптичката от дълго време е сериозно обвързана с турчина Доан Хасан. Връзката им обаче преминава през непрекъснати трусове и често ревността успява да ги раздели за по няколко месеца. Сподели:", "date": "2019.06.09", "title": "САМО В ПИК И \"РЕТРО\": Синоптичката Натали Трифонова със зловеща катастрофа"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-20-%D0%BC%D0%B8%D0%BD%D1%83%D1%82%D0%B5%D0%BD-%D0%BF%D0%BE%D1%80%D0%BE%D0%B9-%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%B0%D0%BA-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news847929.html", "text": "20-минутен порой се изля в късната неделна надвечер в Пловдив и успя отново да превърне града във \"Воден свят\"! Подлези са под вода, а улици са се превърнали в реки. Полицията пък затвори за движение Коматевския транспортен възел, който се превръща в кално море при всеки по-силен дъжд. Преминаването под мостовете на Марица не се препоръчва, тъй като са се образували огромни язовири. Има и закъсали коли. Огромно езеро с дъждовна вода превръща колите в лодки под жп моста на булевард \"Васил Априлов\" до Шекер махала. Десетки улици в различни райони на града текат като реки. \"Всичко това за 20 минути, след които изпече слънце. Какво ли щеше да се случи, ако беше продължило да вали? Май знаем отговора\", гневят се пловдивчани. Сподели:", "date": "2019.06.09", "title": "ИЗВЪНРЕДНО! 20-минутен порой и Пловдив пак е под вода (СНИМКИ)"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B8%D0%B5-%D0%BE%D0%BF%D0%B8%D1%81%D0%B0%D0%BD%D0%BE-%D0%BE%D1%82-%D0%B6%D1%83%D0%BB-%D0%B2%D0%B5%D1%80%D0%BD-news847829.html", "text": "47-годишен полицай от Шумен ще опита да преплава с едноместно кану цялото поречие на река Дунав - от изворите в планината Шварцвалд до Черно Море. Така Тихомир Радев ще преповтори литературна пътека от романа „Дунавският лодкар“ на Жул Верн, в който главният герой е български лодкар. Екстремният подвиг в режим на оцеляване стартира днес. С едноместното си кану Тихомир Радев трябва да преодолее маршрут от 2500 км. Плаването ще започне от град Инголщат в Германия и ще завърши в Черно море. Приключението по Дунав на Тихомир Радев ще се опита максимално точно да преповтори условията, поставени от русенския рибар в романа. „Ще бъда сам, без абсолютно никаква логистика. Ще плавам с каяк, ще се изхранвам от реката, крайбрежието на реката - т.е. това, което намеря по брега и хората, които срещам по реката“, обясни той, цитиран от БНР. В себе си ще носи пари само за покупката на бутилирана вода. Приключението по Дунав не е само изпитание за физиката и психиката на шуменския полицай. С него Радев иска да отправи послание към младите. „Първо да четат и да мечтаят“. „Дунавският лодкар” на Жул Верн разказва за български герой, който преминава същия маршрут в подобни условия, за да помогне в организирането на Априлското въстание. По план приключението трябва да приключи на 31 август. Сподели:", "date": "2019.06.09", "title": "Полицай тръгва на пътешествие, описано от Жул Верн"}
{"url": "https://pik.bg/%D0%BC%D1%8A%D0%B6-%D0%BE%D1%82-%D1%81%D0%B5%D0%BB%D0%BE-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5-news847845.html", "text": "Мъж от берковското село Мездрея в Монтанско е осъден за търговия с вот по време на евроизборите. Присъдата е постигната след споразумения на защитата на подсъдимия с прокуратурата в Берковица и е потвърдена от съда. Тя е влязла в сила, съобщават от апелативна прокуратура. В деня на вота – 26 май, К.И. дал на трима свои съселяни по 20 лв. срещу обещание да гласуват за определена партия и определен кандидат. Мъжът бил спипан от полицията. По време на съдебното следствие той се е признал за виновен и се е съгласил да му бъде наложено наказание от единадесет месеца „лишаване от свобода“ с тригодишен изпитателен срок. Определението на съда има последиците на влязла в сила присъда. Това е първото дело за купуване на гласове в регион Монтана на евровота. Сподели:", "date": "2019.06.09", "title": "Мъж от село в Монтанско с условна присъда за купуване на гласове"}
{"url": "https://pik.bg/%D1%87%D0%B0%D1%81%D1%82%D0%B5%D0%BD-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D1%86%D0%B5%D1%85-%D0%B7%D0%B0-%D0%BE%D0%BB%D0%BE%D0%B2%D0%BE-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news847872.html", "text": "Частният инвеститор, който изрази намерение за строителство на цех за производство на олово в Стара Загора, се отказва от своя проект, съобщава БНР. Фирмата изрази  позицията си в писмо до медиите. Отказът идва по-малко от 24 часа преди организираното обществено обсъждане по темата. В становището си до медиите от частният инвеститор обвиняват Община Стара Загора, че само за няколко месеца е сменила позицията си. Управителят Йордан Георгиев припомня, че инвестиционното предложение е стартирало през 2017 г. и във всеки от етапите му е било съгласувано с еколози, юристи, икономисти и местни и държавни органи. „За нас обаче е напълно необяснима смяната на позицията на един от основните участници в съгласувателната процедура - Община Стара Загора, която само в рамките на 4 месеца дава две коренно противоположни“, се посочва в позицията на „Ресайкъл Компани” ЕООД. От фирмата са категорични, че ще търсят по съдебен ред компенсация за разходите от страна на местната власт заради първоначалното одобрение, което тя е дала. Сподели:", "date": "2019.06.09", "title": "Частен инвеститор се отказа от цех за олово в Стара Загора"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BC%D1%8A%D0%BB%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%83%D0%B4%D0%B0%D1%80%D0%B8-%D0%BF%D0%BE%D1%87%D1%82%D0%B8-%D0%B2%D1%81%D1%8F%D0%BA%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news847867.html", "text": "В сезона на гръмотевичните бури инцидентите, предизвикани от лошото време зачестяват. Само преди дни мълния падна на оживено място в центъра на Пловдив, за щастие обаче без да нарани някой или да причини някакви щети. Експерти по мълниезащита алармират, че голям процент от сградите в България са без гръмоотводи или защитната система е амортизирана и неефективна. Според Ернесто Стефанов, който е управител на фирма за мълниезащита над 98% от старите сгради в Пловдив нямат мълниезащита. В момента такава система имат само някои нови сгради, само че за тях няма гранция, че тя е добре изградена, съобщава \"Трафик Нюз\". Практиката показва, че много инвеститори и строители се опитват да спестят от качествена мълниезащитна система. А според изискванията по наредба 4 от 2010 година всяка нова сграда трябва да има такава система, която да е заложена в проекта за конструкция. Понякога хората дават 200 хиляди лева и след това, когато ти им кажеш, че трябва да се монтира ефективна мълниезащита за 3000 лева те казват, че това е скъпо, коментира експертът. Освен жилищните, много обществени сгради също не са обезопасени с гръмоотводи. Оказва се, че в момента в Пловдив много голяма част от детските градини без гръмоотводи. В почти всеки квартал има изградени детски площадки, които са изградени по европейски програми, но не са защитени. И няколко съвета от експерта, в случай, че ни връхлети гръмотевична буря - не използвайте мобилен телефон, ако сте на открито. Ако сте навън, автомобилът е най-сигурното място. Стойте на поне един метър разстояние от дървета. Сподели:", "date": "2019.06.09", "title": "ОПАСНОСТ: Мълния може да удари почти всяка сграда в Пловдив"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B8-%D1%81-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BE%D1%82-%D0%B8%D0%B7%D1%80%D0%B0%D0%B5%D0%BB-news847870.html", "text": "Футболният шампион на България Лудогорец успя да постигне една от най-големите си трансферни цели за новия сезон, като привлече плеймейкъре от израелското първенство Дан Битон, съобщиха от клуба от Разград, цитирани от БНР. Шампионите и клубът на Битон Ашдод официално финализираха трансфера и халфът вече е футболист на Лудогорец. Битон ще бъде представен на 11 юни на пресконференция в столичния хотел \"Царско село\" заедно с другото ново попълнение – конгоанското крило Мавис Чибота, който идва от носителя на Купата на Израел Бней Йехуда. Скаутите на Лудогорец наблюдаваха изявите на атакуващия халф в продължение на няколко месеца и след одобрението на старши треньора Стойчо Стоев ръководството на клуба започна преговори по привличането на играча. За подписа на Битон Лудогорец успя да се пребори с няколко водещи клубове в Израел и Европа. Халфът изигра силен сезон за Ашдод като в 34 мача отбеляза 6 гола с 5 асистенции. В досегашната си кариера освен за Ашдод Дан Битон е играл и за Апоел Беер Шева. Сподели:", "date": "2019.06.09", "title": "Официално: Лудогорец се подсили с полузащитник от Израел"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D1%80%D0%B5%D0%B4-%D0%B8%D0%B7%D0%B3%D0%BE%D0%BD%D0%B2%D0%B0%D0%BD%D0%B5-%D0%BE%D1%82-%D0%BA%D0%BB%D1%83%D0%B1%D0%B0-%D0%B5%D1%82%D0%BE-%D0%B7%D0%B0%D1%89%D0%BE-news847880.html", "text": "Ръководството на Барселона заплаши френския нападател на отбора Усмани Дембеле с изгонване заради честите му нарушения на дисциплината, съобщава AS. Една от последните изцепки на французина е, закъснението му за тренировка преди финала за Купата на Испания с Валенсия (1:2). Тогава Дембеле опита да се оправдае с това, че е имал индивидуално занимание с физиотерапевт, което обаче се оказа лъжа. От клуба са заявили на играча и обкръжението му, че ако Дембеле не промени отношението си, ще бъде поставен в трансферната листа. Сподели:", "date": "2019.06.09", "title": "Нападател на Барселона пред изгонване от клуба. Ето защо"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D0%BA%D0%B0%D1%80%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B2%D1%82%D0%BE%D1%80%D0%B0-%D1%80%D1%8A%D0%BA%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news846978.html", "text": "Времето, в което Владо Карамазов се придвижваше из София само и единствено с мотор, е безвъзвратно отминало. Актьорът вече е улегнал мъж и не иска да рискува живота си на две колела. Напоследък той използва за транспортните си нужди вехт джип мерцедес, закупен втора употреба за най-много 25 бона, видяха фотографите на „Ретро“. Екранният комисар Филип Чанов от „Дяволското гърло“ можел да си позволи и много по-скъпа кола, но предпочел да вложи хонорара, който взел от сериала, в едноетажна къща в смолянско село, защото се влюбил в Родопите, докато снимали именно там крими поредицата. Макар да е любител на високите скорости, Карамазов спазва стриктно пътните закони. Единственият му проблем е паркирането. Заради оскъдните паркоместа в централния столичен квартал, където Владо живее, той е принуден да оставя автомобила си в частен подземен паркинг, за да е сигурен, че няма да стане жертва на автоджамбази. Въпреки че за денонощната охрана на колата си актьорът плаща немалка сума пари, услугата по-скоро му създава повече премеждия, отколкото комфорт. Прибирайки се в София след пътуване в провинцията, актьорът бе принуден да върви пеш почти километър, натоварен като муле с багажи, защото паркингът, където държи мерцедеса си, се намира на 15 минути път от жилището му. За да си спести неудобството да бъде разпознат от яростните почитатели на сериала „Дяволското гърло“, звездата набързо се дегизира с бейзболна шапка с голяма козирка. Макар каскетът да прикриваше очите му, под него лъсна побелялата коса на актьора, който само преди месец чукна 40 години. Негови колеги коментират, че бил в криза на средната възраст и в последно време никак не обръщал внимание на външния си вид. Освен че се оставил да ходи прошарен, зарязал и активните тренировки във фитнес залата, където доскоро ваеше аполоново тяло. Сподели:", "date": "2019.06.09", "title": "САМО В ПИК И \"РЕТРО\": Владо Карамазов кара мерцедес втора ръка (ПАПАРАШКИ СНИМКИ)"}
{"url": "https://pik.bg/%D0%BD%D0%B0-%D0%B3%D1%80%D0%B5%D0%B1%D0%B5%D0%BD%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D0%B8-%D0%B0%D0%BB%D0%B1%D1%83%D0%BC-news847551.html", "text": "Певицата Мариана Попова, която вчера отпразнува 41-вия си рожден ден, стяга сватба и нов албум, похвали се самата тя. Изпълнителката вече е казала своето огромно \"Да\" на предложението за брак на актьора Веселин Плачков, но преди това ще зарадва почитателите си с трети диск. \"Постоянно ми пуска едно дете с една рокля за най-малката ни дъщеря. Гледам, че детенцето от снимката е на около 2-3 години. Може би тогава тя ще даде зелена светлина на този момент\", издава бъдещият младоженец, цитиран от \"Телеграф\". Тази година звездата от \"Евровизия 2006\" е решила да събере в албум всичките си песни, които е записала в последно време. Сподели:", "date": "2019.06.09", "title": "НА ГРЕБЕНА НА ЛЮБОВТА: Мариана Попова стяга сватба и албум"}
{"url": "https://pik.bg/%D0%BF%D0%BE%D0%B4%D0%BC%D1%8F%D0%BD%D0%B0%D1%82%D0%B0-%D0%BA%D0%BE%D0%B9-%D0%BC%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%B1%D0%BE%D0%B9%D1%87%D0%BE-%D0%BE%D0%B3%D0%BD%D1%8F%D0%BD%D0%BE%D0%B2-%D1%88%D0%B8%D0%B1%D0%B8%D0%BB-%D0%B8-%D1%80%D0%B0%D0%B4%D0%B0-%D0%B3%D0%BE%D1%81%D0%BF%D0%BE%D0%B6%D0%B8%D0%BD%D0%B0-news847927.html", "text": "Софийският университет \"Св. Климент Охридски\" съществува от 1888 г. Оттогава приемният изпит по най-важната за националните ни идентичност и дух специалност \"български език и литература\" винаги се е провеждал под формата на съчинение върху творчеството на родни класици. Вазов, Ботев, Вапцаров, Йовков, Елин Пелин, Талев, Яворов... Гордея се, че през далечната вече 1990 г. издържах изпита с пълна шестица. Падна се чудесното и вдъхновяващо \"Теми и идеи в поезията на Пенчо Славейков\". С изумле ние научавам, че тази година кандидатите по БЕЛ са писали есе върху...философска мисъл на Албер Камю. Резервната тема била...мисъл на Оскар Уайлд. Камю и Оскар Уайлд на изпита по БЪЛГАРСКИ език и БЪЛГАРСКА литература! Модерна работа, ще кажете. Иновативна. Стига вече с досадните анахронизми \"Под игото\", \"Моята молитва\", \"Две хубави очи\", \"Бай Ганьо\", \"Тютюн\". Къде-къде е Камю. Екзистенциалист. Нобелист. Световен автор. Време е да скъсаме с провинциалните клишета. С есето върху Камю кандидатите щели да разгърнат мисълта си на широко, без схематизма на конспектите и школското мъдруване. Щели да блеснат най-умните и начетените - убеждават от СУ и МОН. Ще блеснат, друг път. Много им увират главите от Камю и екзистенциализъм. Това си е чиста халтура. Опит на СУ да запълва бройките в отделните специалности, бягайки от истината за плачевното ниво на грамотност сред подрастващите. На едно есе върху Камю е по-лесно да пишеш тройка по милост. Критериите са разтегливи, винаги можеш да се измъкнеш с аргумента \"въпрос на гледна точка и творческа интерпретация\". И кандидат-студентът да стане студент. А университетът да осигури необходимите бройки за държавната си субсидия. Сигурно съм безнадеждно оглупял и демоде, но не мога да приема подобна девалвация. Не знам на кой соросоиден мозък в МОН или СУ му е хрумнало да изкористява по този начин класическите стандарти в обучението. Да похищава класиката. При всички случаи е от породата на отродителите. Дребен проблем, ще кажете. Дребен, но поколенчески, с дълга опашка. Част от глобалната подмяна на ценностите и духа. Искам си добрия, стар \"отговор на литературен въпрос\". Искам си съчинението с елементи на разсъждение. Кой ми открадна Бойчо Огнянов и Рада Госпожина, Шибил и Моканина? Ние по-лоши и по-прости хора ли станахме, като не пишехме есета върху френските екзистенциалисти на приемния изпит по български? Не превръщайте децата ни в необразовани сноби, в герои на Добри Войников от \"Криворазбраната цивилизация\". Не създавайте полубългарчета с ниско национално самочувствие. Българската литература е прекрасна, необятна, звучи модерно. Въпрос на държавна политика е да се инвестира в млади хора, които я ценят, познават и които умеят да я анализират с критически средства. Сподели:", "date": "2019.06.09", "title": "ПОДМЯНАТА. Кой ми открадна Бойчо Огнянов, Шибил и Рада Госпожина?"}
{"url": "https://pik.bg/%D0%BA%D0%B0%D0%BA%D0%B2%D0%B0-%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%B2%D0%B8-%D1%81%D0%BF%D0%BE%D1%80%D0%B5%D0%B4-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D1%80%D0%B0%D0%B6%D0%B4%D0%B0%D0%BD%D0%B5-news847833.html", "text": "На коя дата сте родени? Всяко число от календара носи определена вибрация. Датата, на която сме родени може да разкрие донякъде каква е личността и съдбата ни. Ако ви е любопитно да разберете повече, в следващите редове потърсете вашата рождена дата и вижте какво се крие зад нея. 1-во число – лидери Вие сте родени с естествена способност да управлявате и изразявате силата си. Независимостта е много важна сила за вас. От друга страна, егоцентризмът може да доведе до проблеми във взаимоотношенията ви. 2-ро число – дипломати Балансът и интуицията са козовете ви за щастлив живот. За вас е важно да виждате лицата на хората край вас усмихнати. Отлично работите в сътрудничество, а красотата, изкуството и музиката могат да ви помогнат да постигнете баланс в живота си. 3-то – ентусиасти Хората край вас вярват, че аурата ви е наистина специална. Възползвайте се от харизмата си, тъй като с нея може да постигнете успехи във всяко направление. 4-то – надеждност и сила Вие сте личност, която има способността да дава на другите надежда и сила. Трудолюбив човек сте, но в същото време сте и чувствителен. Бъдете внимателни с енергийните си нива, тъй като лесно се изчерпват. Сподели:", "date": "2019.06.09", "title": "Каква е съдбата ви според датата на раждане"}
{"url": "https://pik.bg/%D0%B1%D0%B8%D0%B2%D1%88-%D0%B8%D0%B3%D1%80%D0%B0%D1%87-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%BC%D0%B5%D0%BD%D1%8F-%D0%BE%D1%82%D0%B1%D0%BE%D1%80%D0%B0-%D0%B2-%D1%82%D1%83%D1%80%D1%86%D0%B8%D1%8F-news847812.html", "text": "Френският футболист Габриел Обертан ще има нов отбор в Турция, съобщават световните агенции, цитирани от БНР. Бившият футболист на Левски няма да продължи кариерата си в Ерзурумспор, който изпадна от елита на югоизточната ни съседка. \"Той иска да продължи кариерата си в Сюпер лиг. Обертан направи каквото можа за Ерзурум, но се оказа, че то не е било достатъчно. Сега търсим най-доброто решение\", заяви мениджърът Фарук Пазарчъ, който го представлява в Турция. Кандидат номер 1 за подписа му е Трабзонспор. Това потвърди лично президентът на клуба Ахмед Агаолу. \"Има много играчи, които сме набелязали за привличане, но ще призная, че Обертан бе един от първите\", заяви той, цитиран от медиите в Турция. Левски няма да получи процент от сделката, защото Обертан ще има правото да разтрогне с Ерзурумспор. Сподели:", "date": "2019.06.09", "title": "Бивш играч на Левски сменя отбора в Турция"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%B2%D0%B0%D1%80%D0%BD%D0%B0---%D0%B1%D1%83%D1%80%D0%B3%D0%B0%D1%81-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B0-%D0%B6%D0%B5%D0%BD%D0%B0-news847900.html", "text": "Жена е пострадала при катастрофа по пътя Варна - Бургас на около 2 км след Обзор, съобщи говорител на ОДМВР - Бургас Цветелина Рандева, цитирана от \"Фокус\". Инцидентът е станал в 15.07 часа на пътя Варна - Бургас на около 2 км след Обзор. При пътнотранспортното произшествие е пострадала една жена. До обследване на местопроизшествието преминаването е частично затруднено в едната пътна лента. В случай, че е необходимо пътуване в посока Варна през следващите часове, от полицията призовават водачите на автомобили да преминат през Дюленския проход. Сподели:", "date": "2019.06.09", "title": "Катастрофа на пътя Варна - Бургас, има ранена жена"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D0%B2%D0%B0%D1%80%D0%B8%D0%B0%D0%BD%D1%82-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B6%D0%BE%D0%B7%D0%B5-%D0%BC%D0%BE%D1%83%D1%80%D0%B8%D0%BD%D1%8C%D0%BE-news847822.html", "text": "Португалският футболен специалист Жозе Моуриньо може да поеме... националния тим на Бразилия, твърди португалското издание A Bola. Според информация на изданието, представители на Бразилската футболна конфедерация са влезли в контакт с Моуриньо и са провели предварителни разтовори. Специалният може да получи конкретна оферта да поеме националния тим на Бразилия, ако отборът, който в момента се води от Тите, се провали на предстоящото домакинско издание на турнира Копа Америка. Самият Моуриньо многократно е заявявал, че предпочита да работи с клубове. От федерацията на Бразилия обаче смятат да го обедят в друго. В кариерата си Жозе Моуриньо е водил Порто, Челси, Интер, Реал (Мадрид) и Манчестър Юнайтед. Три пъти е ставал шампион на Англия, два пъти на Италия, два пъти на Португалия  и Испания и двукратен победител с отбора си в Шампионска лига. Сподели:", "date": "2019.06.09", "title": "Изненадващ вариант за бъдещето на Жозе Моуриньо"}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B5%D0%B7-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%8F-%D0%BF%D1%83%D0%BD%D0%BA%D1%82-%D0%B7%D0%BB%D0%B0%D1%82%D0%B0%D1%80%D0%B5%D0%B2%D0%BE-news847897.html", "text": "От там допълват, че скоростта на движение на превозните средства на територията на пункта е ограничена до 5 км/ч. Движението на леки автомобили и автобуси също се осъществява нормално. Припомняме, че митническата обработка на товарни автомобили бе прекъсната временно поради пожар, засегнал административната сграда. Тя се намира непосредствена близост до трасетата за митническа обработка на камиони. Обгорялата конструкция вече е разчистена и са създадени условия за нормална обработка на товарни превозни средства. Преминаването през митническия пункт \"Златарево\" е възстановено от 15 часа днес, съобщиха от пресцентъра на Агенция \"Митници\". Сподели:", "date": "2019.06.09", "title": "Пуснаха движението през изгорелия пункт Златарево"}
{"url": "https://pik.bg/%D0%B1%D0%B5%D0%B7-%D0%BF%D1%80%D0%BE%D0%B8%D0%B7%D1%85%D0%BE%D0%B4-%D0%BD%D0%B0-%D0%B5%D1%82%D0%B8%D0%BA%D0%B5%D1%82%D0%B8%D1%82%D0%B5-%D0%BD%D0%B0-%D0%B2%D0%B8%D0%BD%D0%BE%D1%82%D0%BE-news847889.html", "text": "Действието на географските означения за произход на храни, спиртни напитки и вина, които са направени по досегашния Закон за марките и географските означения, ще бъде прекратено. Това предвижда изцяло нов закон със същото име, който е внесен в парламента от Министерски съвет. Географските означения за произход на храни и напитки ще може да се извършват само по реда на регламентите на ЕС, пише в мотивите към законопроекта, цитирани от \"Труд\". Всичко това се прави, защото според правилата на ЕС, една година след приемането ни за член на Общността, единствената възможност да се получи закрила на земеделски продукти и храни е чрез регистрация на защитено наименование за произход или защитено географско указание по реда на Регламент (ЕС) № 1151/2012, който осигурява закрила на територията на всички държави в ЕС, пише в мотивите към законопроекта. В специално писмо от Брюксел посочват, че българските органи трябва да прекратят националната регистрация на географски означения и да пояснят, че досегашният закон е изчерпал действието си. Успоредно с това обаче се въвежда ново лого за храните от планината. Производителите вече могат да обозначават продуктите си от планински произход със специално лого, за което трябва да получат удостоверение и да бъдат вписани в публичен регистър, съобщиха от Министерство на земеделието. В Държавен вестник беше обнародвана Наредба №4 за условията и реда за използването на незадължителния термин за качество „планински продукт”. Предвижда се въвеждането на специално лого за хранителните продукти от планината. Сподели:", "date": "2019.06.09", "title": "Без произход на етикетите на виното"}
{"url": "https://pik.bg/%D1%82%D0%B8%D1%80-%D0%B7%D0%B0%D0%BA%D1%8A%D1%81%D0%B0-%D0%BD%D0%B0-%D0%B2%D1%8A%D0%B7%D0%BB%D0%BE%D0%B2%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-news847884.html", "text": "На мястото има полиция и районът е отцепен, тъй като има теч на гориво и съществува реална опасност от пожар и експлозия. Според информацията на МВР под тепетата, сигналът е подаден в 13:40 часа на спешния телефон 112. Поради техническа неизправност се е скъсал маркуч и е изтекло голямо количество нафта. Създадена е своевременна организация за почистване на пътното платно. Аварирал ТИР създаде опасна ситуация на надлез \"Скобелева майка\" в Пловдив. Сподели:", "date": "2019.06.09", "title": "ТИР закъса на възлово кръстовище в Пловдив, има опасност от експлозия"}
{"url": "https://pik.bg/%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-news847832.html", "text": "Конституционният съд на Молдова на заседание в неделя временно отстрани от длъжност президента Игор Додон. За временно изпълняващ длъжността е назначен , който трябва да разпусне парламента и да определи дата за предсрочни избори, съобщава БГНЕС. Президентът Игор Додон смята, че решението на Конституционния съд относно временното прехвърляне на правомощията на държавен глава на премиера Павел Филип е насочено към по-нататъшна узурпация на властта. \"Това е отчаяна стъпка - да се използва контролирания Конституционен съд, за да се присвои още повече властта\", каза Додон в коментар за РИА Новости. На въпроса как президентът планира да действа в тази ситуация, отговорът беше кратък: „Външна и вътрешна мобилизация“. По-рано президентът заяви, че Молдова ще призове световната общност да посредничи по въпроса за мирно предаване на властта, заявявайки, че в противен случай страната ще се изправи пред \"безпрецедентна мобилизация\" и протести. премиерът Павел Филип Сподели:", "date": "2019.06.09", "title": "Конституционният съд на Молдова отстрани президента Игор Додон"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BA%D0%B0%D1%87%D0%B8-20-%D0%BA%D0%B3-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news843378.html", "text": "От безупречната фигура на Дарина Павлова вече няма и помен, видя „Ретро“. Вдовицата на разстреляния бос на „Мултигруп“ Илия Павлов в последните месеци е наддала с около 20 килограма. Причината за резките промени, които направили тялото и лицето ѝ неузнаваеми, бил стресът, който милионершата изживяла след тежка операция. Този път обаче не става дума за лягане под ножа от суета, а за здравословен проблем, който вкара Дарина в болница преди по-малко от година. Павлова беше приета в римска болница поради сериозни гинекологични усложнения. Италиански лекари ѝ открили миома, която ѝ била премахната оперативно. Преди да легне на операционната маса обаче, Дарина с ужас научила от специалистите, че има шанс образуванието, което ѝ намерили, да бъде злокачествено. Те обаче нямало как да гадаят и ѝ съобщили, че ще бъдат сигурни в диагнозата едва когато операцията приключи, вземат ѝ биопсия и видят резултатите от изследванията. Часовете, в които Павлова била в неведение, се оказали най-трудните в живота ѝ. За щастие, кистата излязла напълно доброкачествена и съмненията за рак, които вдовицата на боса на „Мултигруп“ и италианските лекари имали, се разсеяли напълно. Шокът от неприятната ситуация, свързана със здравето ѝ, все още я държал. Макар да продължава да мори организма си с тежки диети, ефектът бил обратен и тя пълнеела. За да поддържа имиджа си на лайфстайл икона обаче, Дарина се открехнала към функциите на фотошопа и добре замаскирала закръгления си ханш, отеклото лице и налетите бедра по снимките от холивудските партита, на които е чест гост. През май тази година вдовицата на Илия Павлов ще стане на 56, но годините със сигурност не си личат по лицето ѝ, защото редовно изпълва бръчките си с ботокс и други модерни филъри. Освен това отдавна е с напълно изкуствени зъби, за които дала 30 хиляди лева, а носът ѝ също е опериран неколкократно. Сподели:", "date": "2019.06.09", "title": "САМО В ПИК И \"РЕТРО\": Дарина Павлова качи 20 кг след тежка операция (СНИМКА)"}
{"url": "https://pik.bg/%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88-%D0%B7%D0%B0%D0%BC-%D0%BE%D0%B1%D0%BB%D0%B0%D1%81%D1%82%D0%B5%D0%BD-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B2%D1%80%D0%B0%D1%86%D0%B0-news847882.html", "text": "Внезапно почина бившият заместник-областен управител на Враца Валентин Литов. Снощи той е получил масивен инфаркт в къщата си в село Вировско и въпреки усилията на лекарите, те не са успели да го спасят, съобщава \"Булнюз\". Валентин Литов е роден на 11 април 1963 г. Завършил е военната академия „Г.С. Раковски“ в София. Бил е областен координатор на ГЕРБ и зам.-областен управител. През тези години се наложи като един от най-добрите администратори в областната управа и в партията. Ще бъде запомнен със своята доброта и готовност винаги да помогне на човек в нужда. Сподели:", "date": "2019.06.09", "title": "Внезапно почина бивш зам.-областен управител на Враца"}
{"url": "https://pik.bg/%D1%80%D0%B0%D0%B4%D0%B5%D0%BA-%D1%89%D0%B5%D0%BF%D0%B0%D0%BD%D0%B5%D0%BA-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D1%81-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D1%82%D1%80%D0%B5%D0%B2%D0%B0-news847841.html", "text": "Григор Димитров и Радек Щепанек ще продължат съвместната си работа и за сезона на трева. Това обяви самият Щепанек пред чешкото електронно издание lidovky, цитирани от БТВ. \"Когато Григор и Андре Агаси ми предложиха да се присъединя към екипа им, аз не помислих дори за миг – разказва Радек Щепанек. - Григор ми прави много добро впечатление, защото е послушен. Изпълнява всичко, което с Андре му кажем. Ще бъдем заедно в сезона на трева. С нетърпение очаквам \"Куинс\" и \"Уимбълдън\". Там Григор трябва да бъде силен”. Радек Щепанек коментира и представянето на Димитров на „Ролан Гарос”. \"Димитров игра на \"Ролан Гарос\" с болки в дясното рамо, но въпреки това направи силен турнир – анализира бившият чешки тенисист. - Мачът му със Стан Вавринка, загубен след 3 тайбрека, можеше да отиде и на сметката на Григор. Според мен му липсва самочувствие, което обаче с времето ще се възвърне. Той има уменията на топ тенисист и го доказа през 2017 година, когато спечели финалите в Лондон. Целта ни е отново да го върнем в Топ 10\". Сподели:", "date": "2019.06.09", "title": "Радек Щепанек ще работи с Григор Димитров и за сезона на трева"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA---%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D1%81%D1%8A%D1%81%D0%B8%D0%BF%D0%B0-%D0%BD%D0%B8%D0%BD%D0%BE%D0%B2%D0%B0-%D0%BE%D1%81%D1%82%D0%B0%D0%B2%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%B2%D0%BE%D1%82%D0%B0-news847828.html", "text": "Подигравките около дадената, ама не съвсем оставка на Корнелия Нинова, която до последно се бори да запази кабинета си на \"Позитано\" 20 започнаха да валят след вчерашния пленум. \"След вчерашния пленум на НС на БСП май се оформя компромисно решение: Корнелия Нинова да остане председател на гражданската квота на БСП\", написа във фейсбук Боян Чуков, визирайки, че зад соцлидерката в оставка стоят едва 10 човека от Националния съвет, а най-големите й фенове са именно хората от гражданската квота. Припомняме, че именно Боян Чуков бе човекът, който още с нареждането на червената листа за евровота заяви, че голяма част от социалистите няма да отидат да гласуват, защото не може на челното място да се слага човек, който е спуснат в партията и няма нищо общо с нея. След избоите пък, Чуков бе човекът, който каза голата истина, а именно че Нинова е единствения лидер на партията до сега, който е успял да разбие твърдото ядро на БСП. Сподели:", "date": "2019.06.09", "title": "ПЪРВО В ПИК - Боян Чуков съсипа Нинова: Остава лидер на гражданската квота"}
{"url": "https://pik.bg/%D1%82%D1%80%D0%BE%D0%B3%D0%B0%D1%82%D0%B5%D0%BB%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%BF%D1%80%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%B7%D0%B0-%D0%B4%D0%B0-%D0%BF%D1%80%D0%B5%D0%B3%D1%8A%D1%80%D0%BD%D0%B5-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%B1%D0%BE%D0%BB%D0%BD%D0%BE-%D0%BE%D1%82-%D1%80%D0%B0%D0%BA-%D0%B2%D0%B8%D0%B4%D0%B5%D0%BE-news847835.html", "text": "Нападателят на \"Ювентус\" и на националния отбор на Португалия Кристиано Роналдо спря автобуса на отбора, след като видя на тротоара малък фен с плакат: \"Кристиано, прегърни ме\". Спортистът изпълни желанието на детето и се снима с него. Известно е, че момчето се казва Едуардо и е диагностицирано с левкемия. По-рано бе съобщено, че Роналдо си е купил най-скъпия автомобил в света Bugatti La Voiture Noire. Сподели:", "date": "2019.06.09", "title": "ТРОГАТЕЛНО: Роналдо спря автобус, за да прегърне момченце, болно от рак (ВИДЕО)"}
{"url": "https://pik.bg/%D0%B2%D1%80%D0%B5%D0%B4%D0%BD%D0%BE-%D0%BB%D0%B8-%D0%B5-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%80%D0%B3%D0%B8%D0%BB%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%80%D0%B8%D1%81%D0%BA%D0%BE%D0%B2%D0%B5%D1%82%D0%B5-news846698.html", "text": "Наргилето е средство за пушене на тютюн с дълга история в културната традиция на Ориента. У нас напоследък пушенето на наргиле доби голяма популярност в наргиле барове и в нощните заведения. Смята се, че пушенето на наргиле е по-безопасно от пушенето на цигари с тютюн, защото водата в него пречиствала дима, защото в тютюна се смесват билки и ароматни сушени плодове, пише списание хера.бг. Истината е, че пушенето на наргиле може да е дори по-опасно от пушенето на цигари. И тъй като Министерството на здравеопазването не разполага със законова база, за да контролира наргилетата, на практика няма ограничения при ползването им, освен тази, тютюневи изделия да не се предлагат на лица под 18 години. По данни на МЗ, водата не пречиства изцяло от всички 250 вредни съставки в тютюна, 80 от които са канцерогенни. Това е опасен мит, носещ огромен риск, защото точно младежите посягат към наргилето, смятайки, че по е по-безвредно. При закоравелите пушачи зависимостта им към никотина ги кара да пушат по-продължително наргиле, за да заситят глада. Ако една цигара се пуши за средно 2-3 минути, пушенето на едно наргиле отнема средно 45 минути. Това продължително въздействие на дима, съдържащ въглероден диоксид, катрани и др. остатъчни от горенето на въглените съединения, води до намаляване на кислорода, който стига да клетките, тъй като въглеродният диоксид блокира хемоглобина. В резултат може да се стигне до хипоксия и дори припадъци. В заведението не можем да контролираме субстанцията, която ни се предлага в наргилето. Избираме между различните вкусове, но не четем етикети, произход и т.н. Реално в това, което пушим, може да има всичко, включително психотропни вещества и наркотици. С вдишването на дима, поглъщаме и остатъчни продукти от изгарянето на въглените, които загряват водата на наргилето. Това допълнително “обогатява” дима с канцерогени и катрани, които се напластяват в белите дробове. Ниска хигиена също е рисков фактор от пушенето на наргиле. В случаите, в които не се сменя мундщука между двама или повече пушачи, могат да се пренесат различни болести, разпространяващи се по слюнков път – херпеси, хепатит. Отделно разнообразни бактерии като стафилококи, които допълнително влошават общото здраве. Подобно на електронните цигари, чието присъствие също не е съвсем регламентирано, младежите виждат в пушенето на наргиле алтернатива, начин да бъдат готини, да се почувстват общност. Но сме длъжни да ги информираме за всички рискове. Сподели:", "date": "2019.06.09", "title": "Вредно ли е пушенето на наргиле? Ето какви са рисковете"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%85%D1%83%D0%B1%D1%87%D0%B5%D0%B2-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BE%D1%82-%D0%BB%D0%B5%D0%B2%D1%81%D0%BA%D0%B8-news847893.html", "text": "Нападателят на Левски Валери Божинов напуска клуба, информира \"Спортал\". Това стана ясно, след като новият треньор на тима Петър Хубчев не го иска в състава си. Специалистът обявил своето желание лично на футболиста в присъствието на изпълнителния директор Павел Колев. Срещата между тримата се състоя този следобед в офисите на \"Тодорини кукли\". Така 33-годишният голмайстор, който с попадението си срещу Етър класира тима в Лига Европа, няма да може да играе в евротурнирите със синята фланелка. Божигол напусна \"Герена\" за втори път в своята кариера, след като беше част от тима през първите осем месеца на 2014 година. Бившият играч на Лече, Фиорентина, Ювентус, Манчестър Сити, Парма, Спортинг (Лисабон) и Партизан се завърна при \"сините\" в началото на тази година. Тогава пристигна от Ботев (Враца), с който беше реализирал седем попадения от 11 мача, две от тях във вратата на 26-кратните шампиони при историческия успех с 3:1 на врачани на \"Герена\". Сподели:", "date": "2019.06.09", "title": "ИЗВЪНРЕДНО: Хубчев освободи Божинов от Левски"}
{"url": "https://pik.bg/%D1%87%D0%B8%D1%81%D1%82%D0%B0-%D1%81%D0%BE%D1%84%D0%B8%D1%8F-20-000-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B7%D0%B0%D0%BC%D0%B5%D0%BD%D1%8F%D1%82-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%BE%D1%82%D0%BE-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-%D1%81-%D0%BF%D0%B5%D0%BB%D0%B5%D1%82%D0%B8-news847821.html", "text": "Остават броени дни до финала на безплатната подмяна на стари печки в София. Основната цел на общинската програма е подобряването на качеството на въздуха. Семейство Воеви има ново приспособление - печка на пелети, която те смениха с обикновената, традиционна - на дърва и въглища. Те са едно от 20 000-те семейства на територията на Столична община, които ще заменят традиционното отопление по програмата на Столична община \"Борим се с мръсния въздух\". \"Семейство Воеви са от първите 30 семейства, които стартирахме пилотно в район \"Нови Искър\". Ще им подменим с пелетни печки предишните, които бяха на дърва и въглища. Хората видяха, че това е един положителен резултат, който може да доведе до промяна на начина на отопление\", каза председателят на Комисията по околна среда към СОС Лорита Радева пред Нова телевизия. Тя допълни, че програмата ще продължи до 3 години. Радева обясни, че семействата, които искат да се включат в програмата, трябва да подадат заявленията си за желанието за подмяна на отоплителните им системи в районната администрация по местоживеене. \"След като семействата подадат заявленията си, ще бъде направен оглед на място и се пристъпва към процедурата за подмяна\", каза още тя. Радева добави, че смяната е абсолютно безвъзмездна за домакинствата. Сподели:", "date": "2019.06.09", "title": "ЧИСТА СОФИЯ: 20 000 семейства заменят традиционното отопление с пелети"}
{"url": "https://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D1%81-%D0%BE%D0%B1%D1%89%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2030-news847842.html", "text": "Футболните федерации на Испания и Португалия обмислят да предложат обща кандидатура за домакин на Световното първенство по футбол през 2030 г. Те смятат да направят това без Мароко, която по-рано се смяташе за потенциален партньор. „Сред провеждането на няколко срещи през последните седмици футболните федерации на Испания и Португалия потвърждават, че ще започнат процес за издигане на обща кандидатура за домакинство на Световното първенство през 2030 г. Правителствата и на двете страни са информирани за намерението и ще бъдат важна част от тези преговори\", гласи официалното съобщение. Така Испания и Португалия са на път да се присъединят към южноамериканския квартет Уругвай-Аржентина-Парагвай-Чили и балканската четворка България-Гърция-Румъния-Сърбия, които също са заявили своите намерения да приемат най-престижния футболен форум. Сподели:", "date": "2019.06.09", "title": "Испания и Португалия с обща кандидатура за Мондиал 2030"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%B8-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D1%89%D0%B5-%D0%BF%D0%B0%D0%B7%D1%8F%D1%82-%D1%87%D0%B5%D1%80%D0%B5%D1%88%D0%B8%D1%82%D0%B5-%D0%BE%D1%82-%D0%BA%D1%80%D0%B0%D0%B4%D1%86%D0%B8-news847846.html", "text": "Полиция, жандармерия и военна техника ще пазят черешите в Кюстендилско от крадци по време на кампанията. Засилената охрана на градините през миналия сезон е дала резултати, отчитат от МВР. За целия сезон са направени само три кражби на малко количество череши, а извършителите са установени, съобщава БНТ. И тази година термовизьори, кучета, денонощни патрули и камери ще пазят черешовите масиви от крадци. През следващата седмица ще имаме придадени сили от дирекция \"Жандармерия\" и дирекция \"Гранична полиция\". Имаме патрули с високо проходима техника, които ще контролират черешовите масиви, обясни Боян Миленков - началник сектор \"Охранителна полиция\" към РУП-Кюстендил. Ще бъдат разкрити временни контролно- пропускателни пунктове на пътищата, водещи към черешовите градини. Изискват се документи за собственост на черешовия плод който се превозва, от кого е изкупен евентуално, обясни още Миленков. Кампанията по изкупуване на череши започна, но върви слабо, защото при ранните сортове реколтата е унищожена над 80% заради дъждовете. Стопаните не са доволни и от ниската изкупна цена. \"На 60 ст. това е подигравка, в магазина са по 4-5 лв. тука 60 ст., не става. Почти всяка година е на загуба, сега времето ще разсипе всичко, ще се скапе\", недоволен е производителят Владимир Пуров. \"Никаква изгода, просто те не могат да си покрият пръскането, изораването, фрезоването\", коментира друг производител- Вергиния Панайотова. Стопаните твърдят, че и при късните череши, които са много по-едри и сладки, цената отново ще бъде ниска и печалбата ще отива в прекупвачите. Проблемът с цената е от години и може да бъде решен само, ако се направи сдружение на местните черешопризводители и така се намери по-добър пазар. Сподели:", "date": "2019.06.09", "title": "Военна техника и жандармерия ще пазят черешите от крадци"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B7%D0%B0%D0%BF%D0%B0%D0%B4%D0%BD%D0%B0-%D1%82%D1%83%D1%80%D1%86%D0%B8%D1%8F-news847888.html", "text": "Епицентърът на земетресението, регистрирано в 8,45 ч., е бил в района на град Шухут. Трусът е бил на дълбочина 7,03 километра. Няма информация за ранени при труса. Земетресението е предизвикало паника сред населението Земетресение с магнитуд 3,5 бе регистрирано днес в окръг Афионкарахисар (Западна Турция), съобщи турската телевизия СиЕнЕн-Тюрк, като се позовава на Дирекцията за управление при бедствия и извънредни ситуации (АФАД). Сподели:", "date": "2019.06.09", "title": "Земетресение разлюля Западна Турция"}
{"url": "https://pik.bg/%D0%BE%D0%B3%D0%BD%D0%B5%D0%BD%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B0%D0%BA%D1%82%D0%B8%D0%B2%D0%B8%D1%81%D1%82-%D1%81%D1%80%D0%B5%D1%89%D1%83-%D1%87%D0%B0%D1%81%D1%82%D0%BD%D0%B8%D1%8F-%D0%BF%D0%B0%D1%80%D0%BA-%D0%BD%D0%B0-%D0%B1%D0%B0%D0%B9%D1%80%D1%8F%D0%BC-%D1%81%D0%BE%D0%BB%D0%B0%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news847892.html", "text": "Лек автомобил \"Мазда\" горя през нощта. Пламъците избухнали на кръстовището на улиците \"Луда Яна\" и \"Полковник Сава Мутуров\" в пловдивския квартал \"Кършияка\". Инцидентът е станал около 1:30 през нощта, а колата е напълно изгоряла. За случая е информирана пловдивската полиция, като към този момент злосторниците все още се издирват, пише \"Марица\". Хората в квартала подозират умишлен палеж. По думите им, автомобилът е собственост на един от активистите, които защитават парка зад хотел \"Санкт Петербург\". \"Няма как да е случайност или авария. Това си е чист палеж - колата е била паркирана на метри от градината. Какви злосторници само. Дано полицаите да си свършат работата и да заловят извършителя\", коментираха разпалено хората от квартала. Сподели:", "date": "2019.06.09", "title": "ОГНЕНА ВЕНДЕТА! Запалиха колата на активист срещу частния парк на Байрям Солак в Пловдив"}
{"url": "https://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D1%83%D1%85%D0%BE%D0%BF%D1%8A%D1%82%D0%BD%D0%B8-%D0%B2%D0%BE%D0%B9%D1%81%D0%BA%D0%B8-%D0%B8%D0%B7%D0%B7%D0%B5%D1%85%D0%B0-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81-%D0%BE%D1%82%D0%BA%D1%80%D0%B8%D1%82-%D0%B2-%D1%81%D0%B5%D0%BB%D0%BE-%D0%BA%D1%80%D1%83%D0%BC%D0%BE%D0%B2%D0%BE-news847850.html", "text": "Специализиран екип от 91 инженерен батальон – Пловдив иззе невзривен 122 мм корозирал снаряд с взривател. Боеприпасът е бил открит снощи при изкопни работи в гробищния парк на село Крумово, област Пловдив. Това съобщиха от пресцентъра на Министерството на отбраната. Модулното формирование за овладяване и преодоляване на последиците от бедствия е било задействано в 18.30 часа. Петима военнослужещи с 3 броя техника са разузнали и транспортирали снаряда до формированието. Той ще бъде унищожен в понеделник, 10 юни, при спазване на изискванията за безопасност. До пристигането на модулното формирование, мястото, на което е открит боеприпасът, е било охранявано от органите на МВР. Сподели:", "date": "2019.06.09", "title": "Бърза реакция: Сухопътни войски иззеха невзривен боеприпас, открит в село Крумово"}
{"url": "https://pik.bg/%D1%82%D1%80%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news847860.html", "text": "На територията на Враца са били проведени три специализирани полицейски операции за времето от 06:00 часа на 8 юни (събота) до 06:00 часа на 9 юни (неделя), съобщиха от полицията във Враца, цитирани от „Конкурент”. Според даннте, са били проверени 51 лица, 21 моторни превозни средства и 4 търговски обекта. Съставени са 8 акта. Сподели:", "date": "2019.06.09", "title": "Три специализирани полицейски операции се проведоха във Врачанско"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%80%D0%BE%D0%B4%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B0-%D0%B7%D0%B0%D0%B2%D0%BB%D1%8F%D0%BA%D0%BB%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B6%D0%B5%D0%BD%D0%B8%D1%85-%D0%BE%D1%82-%D0%BF%D0%BE%D0%BB%D1%88%D0%B0-news847858.html", "text": "Новопазарският районен съд осъди жена, успяла да измъкне повече от 9 000 лв. от кандидат-жених от Полша, съобщава „Дарик”. Тя комуникирала по телефон и интернет с мъжа в продължение на 5 години, като през това време той многократно й изпращал пари. В разговорите тя го уверявала, че ще заживее с него и ще сключат брак в Ирландия. Така през няколко месеца мъжът правел парични преводи, които според документите по делото, са 9 211.96 лв., представляващи левовата равностойност на 4 710 евро. Магистратите преценили, че за 5-годишния период „жената е възбудила и поддържала заблуждение с цел имотна облага“ и затова я осъдили на година и четири месеца затвор с отложено изпълнение на наказанието за три години. Освен това в полза на държавата се отнемат лаптопа и мобилните й телефони. Жената трябва да плати и 2 847 лв. деловодни разходи. Булката-менте ще трябва и да възстанови 9 211 лв.  на мъжа от Полша, който се разминал с това да мине под венчилото с нея. Също така ще му плати и 1 600 лв. направени от негова страна разноски по делото. Присъдата не е окончателна и подлежи на обжалване пред Шуменския окръжен съд. Сподели:", "date": "2019.06.09", "title": "Осъдиха родна измамница, завлякла кандидат-жених от Полша"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BC%D0%B5%D0%B6%D0%B4%D1%83%D0%B2%D0%B5%D0%B4%D0%BE%D0%BC%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D0%BE%D0%B1%D1%89%D0%B0%D1%82%D0%B0-%D0%BD%D0%B8-%D0%B8%D1%81%D1%82%D0%BE%D1%80%D0%B8%D1%8F-%D1%81-%D0%BC%D0%B0%D0%BA%D0%B5%D0%B4-news847910.html", "text": "Междуведомствената комисия за общата ни история с Македония не работи, отбелязва лидерът на ВМРО и вицепремиер Красимир Каракачанов. В писмо до медиите той отбелязва, че последното предложение на скопските политици в смесената комисия гласи, че Гоце Делчев е деец на македонското освободително дело, който бил почитан и от народа на България. По думите на Каракачанов през цялото време се прокарва разделение между „македонско“ и „българско“ с внушението, че към онзи момент става дума за различни народи. Друго предложение на смесената комисия е заедно да се чества 7 октомври – денят, в който костите на Гоце Делчев са предадени от комунистическата власт в София на Скопие, според Каракачанов. По думите му, Скопие се надява работата на общата комисия всъщност да легитимира някаква компилация от измислици, преплетени с научни факти. „Ако това продължи, българската делегация трябва да стане от масата с всички възможни последствия за европейската и натовска интеграция на Северна Македония. Вината за това няма да бъде наша”, отбелязва Красимир Каракачанов. Сподели:", "date": "2019.06.09", "title": "Вицепремиерът Каракачанов алармира: Междуведомствената комисия за общата ни история с Македония не работи"}
{"url": "https://pik.bg/%D0%B3%D0%BB%D0%BE%D0%B1%D0%B8-%D0%B7%D0%B0-%D0%B1%D1%80%D0%B0%D0%BD%D0%B5-%D0%BD%D0%B0-%D0%BB%D0%B8%D0%BF%D0%B8-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%B8-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news847776.html", "text": "Глоба за бране на цвят от липа в Дупница в размер от 50 до 5 хиляди лева ще бъде налагана на всеки, дръзнал да бере от ароматните дървета. Забраната е валидна до приключване на цъфтежа. Забраната е по наредбата за опазване на зелената система, поясниха от общината и е разпоредена от кмета Методи Чимев. През 2017 одина служителите на контролното звено са установили общо 34-ма нарушители. На петима са съставени актове, а 29 са санкционирани с фишове. На всички е иззет набраният цвят. През 2018 година статистиката отчита 36 нарушители, като на 7 от тях са съставени актове, предава БНР. Вече повече от 10 години и в Кюстендил е наложена пълна забрана за бране на липов цвят, като кметската заповед се основава на закона за опазване на лечебните растения и опазване на зелената система. Санкцията там е до 500 лева. Най-често нарушители са цигани. Те събират липов цвят при прецъфтяването на липите и след буря. Сподели:", "date": "2019.06.09", "title": "Глоби за бране на липи в Дупница и Кюстендил"}
{"url": "https://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B2%D0%B0-%D0%BE%D1%89%D0%B5-%D0%B1%D0%BE%D0%BD%D1%83%D1%81%D0%B8-%D0%BA%D1%8A%D0%BC-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-news847918.html", "text": "ъвеждането на пакет от още бонуси към заплатите на военните. От военното министерство мотивират поправките с недостига на военнослужещи и амбицията за привличане на такива с цел попълване на състава. В най-голяма степен от допълнителните \"парашутни“, каквито получават рейнджърите, участващи в мисии зад граница, ще могат да се възползват IT специалистите. Така според класа, който имат военните, които се грижат за информационните системи и киберсигурността, ще си докарват от 100 лв. до 300 лв. отгоре месечно, като най-голямата добавка ще се дава на майорите, пише \"Монитор\". Въпреки, че и сега получават бонуси за бойни дежурства, които при летците достигат до 100 лв., военните ще прибират вече допълнително по 50 ст. за всеки отработен час, когато са в готовност за аварийно-спасителни дейности извън своето работно място, като основният бонус и допълнителният ще расте до 100% в почивните и празнични дни. Към летателния състав се прибавят и ръководителите на полети под пагон, които ще прибират в джоба си до 150 лв. повече на месец. При нарушения от тяхна страна обаче бонусите им обаче ще могат да се спират за период от един месец до 1 година. Всички членове на екипажите на многоместни самолети с поне 15 години опит зад гърба си пък ще вземат 1/12 върху заплатата си. За участниците в евакуационни операции страна също са предвидени допълнителни средства-по 9 лв. на ден. В същото време за парашутист-водолазите премиите се увеличават двойно. Промени в наредбата за допълнителните възнаграждения за специфични условия на труд в армията предвижда в Сподели:", "date": "2019.06.09", "title": "СТРАХОТНА НОВИНА! Правителството дава още бонуси към заплатите на военните"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-news847816.html", "text": "Лятото вече е тук и всеки прави планове за море, плаж и много солени мигове. Но нека сме честни: всеки от нас ще си вземе телефона на плажа. А опасностите за устройството дебнат от толкова много места там. Как да опазите смартфона си? Ето три практични съвета, които да пробвате още това лято: 1. Пазете го на хладно Шансовете ви телефонът да прегрее в горещ летен ден на плажа са големи. Може да го увиете в тениска и да го сложите в чанта. Ако все пак усетите, че започва да прегрява, го изключете веднага. Включете го, когато сте на по-хладно място. 2. Пазете го на сухо Всички знаем номера с ориза, но по-добре да не се стига до използването му. Много от телефоните се водят водоустойчиви, но най-добре ги сложете в найлонов плик. Извадете го, когато се наложи да го използвате. И забравете за снимките във вода. 3. Пазете го от пясъка Освен че лесно може да се надраска, още по-лесно може песъчинки да се озоват в някоя от буксите на телефона. А това може да се окаже пагубно и да не можете да го зареждате повече. Но каквото и да се случи с телефона ви, винаги го почиствайте с памучен плат, след като се приберете. Сподели:", "date": "2019.06.09", "title": "Как да предпазим телефона си на плажа"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D0%B7%D0%B0%D0%BA%D1%8A%D1%81%D0%B0-%D0%B7%D0%B0-%D0%BF%D0%B0%D1%80%D0%B8-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%BC%D0%B0%D0%BD%D0%B5%D1%82%D0%BE-%D1%81%D0%B8-news846964.html", "text": "Финансови затруднения принудили Ани Салич лека-полека да започне да се разделя с имотите си, защото не можела да се справя с издръжката на сина си Лазар, чието висше образование в Холандия ѝ гълтало твърде много пари. Наскоро новинарката е обявила за продан 1 декар парцел в пернишкия Бевърли Хилс – село Рударци, но купувачи все още нямало. Теренът, собственост на тв водещата, се намирал на изключително атрактивно място – точно над известните минерални басейни в баровското село. Ани обаче му искала прекалено високи пари и затова всеки, който се интересувал от евентуалната сделка, бързо се отказвал. Имотът обаче бил свиден на телевизионерката, която някога имала намерение да строи върху него вила, в която да остареят с бившия ѝ мъж Бранко. След развода им обаче идеята отпаднала и Салич решила, че няма нужда от втора къща в Рударци, където и в момента обитава просторен палат. Докато все още беше омъжена за сръбския продуцент, тв звездата се отбиваше в него само в почивните си дни и отпуските, за да отдъхва, но след развода се нанесе там с двете деца и майка си. Противно на слуховете, че идеално се вписва в селската обстановка, нейни съседи издават, че в Рударци Ани никак не била долюбвана, защото заграбила парцел пред къщата си, който бил предназначен за обръщало. Макар домът ѝ да бил нисък, се простирал на голяма площ и бил скрит зад висока дървена ограда, която пази новинарката от любопитните погледи на съселяните ѝ. През пролуките обаче те успели да зърнат райския ѝ двор, който бил като същинска ботаническа градина, в средата на която се издигала беседка с барбекю, където в хубавото време Ани посрещала гости. Докато все още бе омъжена за Бранко, Салич попадаше в графата на топбогаташите в телевизията, тъй като с бившия ѝ притежаваха имоти за милиони. Освен два апартамента в София, къщи в Благоевград, Белград и Рударци те имаха и лятна хасиенда на полуостров Халкидики в Гърция. След развода обаче Ани не могла да вземе всичките имоти и затова сега ѝ се налагало да се прости с някои от своите, за да не скъса джоба. Сподели:", "date": "2019.06.09", "title": "САМО В ПИК И \"РЕТРО\": Ани Салич закъса за пари, разпродава имането си"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%BE%D1%84%D0%B8%D1%8F-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BE%D1%81%D1%8A%D0%B4%D0%B5%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8-news847798.html", "text": "В 11:00 часа на пл. „Света Неделя“ в София служители на МВР и подкрепящи ги граждани излизат на демонстрация под надслов „Полицаите не са убийци“, съобщава БНР. Причината за него са осъдителните присъди за петима благоевградски полицаи, отговорни за смъртта на Ангел Димитров - Чората, починал в ареста през 2005 година. Както е известно, униформените бяха осъдени на по 7 години затвор, което наказание изтърпяват в Бобов дол. Осъдените настояват делото да бъде преразгледано, като миналия месец демонстрация в тяхна подкрепа имаше и в Благоевград. Сподели:", "date": "2019.06.09", "title": "Протест в София в подкрепа на осъдени полицаи"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D0%BF%D1%80%D0%BE%D1%82%D1%8F%D0%B3%D0%B0%D0%BC%D0%B5-%D1%80%D1%8A%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B0-%D0%BD%D0%B5-%D1%8E%D0%BC%D1%80%D1%83%D0%BA-news847793.html", "text": "Президентът на Мексико Андрес Мануел Лопес Обрадор разказа за телефонния си разговор с американския лидер Доналд Тръмп в профила си в „Туитър”, съобщава „Газета”. Двамата президенти разговаряха след постигането на споразумението между двете страни за неналагането на тнови търговски мита. Обрадор отбеляза, че ясно е показал на Доналд Тръмп, че Мексико протяга на САЩ ръка, а не юмрук. „За пореден път потвърдихме нашата готовност за дружба, диалог и сътрудничество в името на нашите два народа”, написа Обрадор. Сподели:", "date": "2019.06.09", "title": "Президентът на Мексико: Протягаме ръка на Доналд Тръмп, а не юмрук"}
{"url": "https://pik.bg/%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BD%D0%B0-%D0%B8%D0%B7%D0%B1%D0%BE%D1%80%D0%B8-%D0%B2-%D0%BA%D0%BE%D0%B8%D1%82%D0%BE-%D0%BD%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0%D0%B7%D0%B0%D1%80%D0%B1%D0%B0%D0%B5%D0%B2-news847792.html", "text": "Днес в Казахстан се провеждат исторически президентски избори, в които за първи път не участва предишният президент Нурсултан Назарбаев, който подаде оставка през март, изненадвайки всички, предаде Франс прес. Победата на и.д. президента Касим-Жомарт Токаев е практически гарантирана, след като получи подкрепата на управляващата партия и предишния президент, управлявал бившата централноазиатска съветска република от 1991 година. Освен бившия външен министър и премиер Токаев, в изборите участват и шестима опозиционни кандидати, които не са особено известни в обществото. Кандидатът на управляващата партия обаче има подкрепата както на държавния апарат, така и на знаменитости, съобщава БТА. Токаев ще трябва да се справи с неутихващото социално недоволство, започнало след резкия спад на цените на петрола, отбелязва АФП. Назарбаев остава ключова фигура в политическата система и след оттеглянето си. Той все още е начело на влиятелния Съвет за сигурност и получи титлата \"Баща на нацията\", която му гарантира доживотен съдебен имунитет, а столицата Астана беше прекръстена на Нур Султан. Сподели:", "date": "2019.06.09", "title": "Казахстан гласува за пръв път на избори, в които не участва Назарбаев"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-news847824.html", "text": "Две 18-годишни момчета са загиналите при тежката катастрофа на пътя Сливен - връх Българка в района на местност Абланово. Това съобщиха от ОДМВР – Сливен, цитирани от „Фокус”. Сигналът за инцидента е подаден в 17:00 часа на 8 юни (събота) в дежурната час на РУ - Сливен. Съобщено е за настъпило пътно произшествие в района на местност Абланово. Около 16:50 часа лек автомобил „Фолксваген Голф”, движещ се в посока от град Сливен към връх Българка, е напуснал пътното платно и се е ударил в дърво. Водачът и неговият спътник - момчета на 18 години от град Сливен, са загинали на място. Изпратени са екипи на „Пътна полиция” и експерти. Движението временно е било затруднено до приключване на огледа. Причината за произшествието е в процес на установяване. По случая е образувано досъдебно производство. Сподели:", "date": "2019.06.09", "title": "Жестока трагедия: Двама тийнейджъри са загинали при катастрофата край Сливен"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B1%D1%83%D0%BA%D1%83%D1%80%D0%B5%D1%89-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B2%D0%B8%D0%BE%D1%80%D0%B8%D0%BA%D0%B0-%D0%B4%D1%8A%D0%BD%D1%87%D0%B8%D0%BB%D0%B0-news847796.html", "text": "На площад „Виктория” в Букурещ тази вечер трябва да се проведе пореден протест с искане за оставка на премиера Виорика Дънчила, съобщава Нова телевизия. В Румъния често наричат  Дънчила „марионетката на Ливиу Драгня”. В края на миналия месец председателят на управляващата Социалдемократическа партия беше вкаран в затвора. Той получи присъда от 3 години и половина за подстрекаване към злоупотреба със служебно положение, но това не смъкна градуса на напрежение отвъд Дунав. Хиляди румънци в чужбина не успяха да гласуват на изборите за Европейски парламент заради дългите опашки и бавното обработване на бюлетините. Президентът Клаус Йоханис и опозиционни партии поискаха оставката на външния министър Теодор Мелешкану. Сподели:", "date": "2019.06.09", "title": "Пореден протест в Букурещ с искане за оставка на премиера Виорика Дънчила"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D1%80%D0%B0%D0%B7%D0%B4%D1%80%D0%B0%D0%B7%D0%BD%D0%B8%D1%82%D0%B5%D0%BB%D0%BD%D0%BE%D1%81%D1%82-%D1%82%D0%BE%D1%80%D0%BC%D0%BE%D0%B7%D0%B8-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D1%83%D1%81%D0%BF%D0%B5%D1%85-%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-news847795.html", "text": "Щадете силите си и не се натоварвайте с много работа. Не оформяйте банкови и финансови документи, защото сте разсеяни. Проведете разговорите, които планирате отдавна и вече сте готови с исканията си. Бъдете бдителни и не се поддавайте на обещания за лесна печалба, за да не се окажете измамени. Неочаквани трудности ще попречат да предприемете планираните промени. Причината е във вас, заради недоглеждане и некоригирани грешки, но забавянето ще ви помогне да избегнете провалите. Проведете отложените разговори. Денят е добър за общуване с вашите близки и колеги. Възползвайте се, за да постигнете компромис, ако отношенията ви са обтегнати. В хармония сте със себе си и със света около вас. Общуването ви зарежда със сили, ако внимавате кого допускате в живота си и не проявявате прекалена доверчивост. Неприятели, които отдавна се опитват да ви навредят, ще се самонакажат за своята злонамереност. Причината за поведението им е в помощта, която сте им оказали, но не са оценили. Дразните се, че никой не се вслушва във вашето мнение. Пътуванията и деловите срещи ще ви донесат успех. Поставете началото на новите си занимания, ако са планирани предишните дни, но не разчитайте на помощ. Импулсивните действия ще ви провалят. Ако ги избегнете резултатите ще ви донесат признанието, което отдавна очаквате, за изненада на вашите колеги. Обществената ви активност, особено ако е и политическа, е причина да се чувствате неловко пред вашите колеги. Бъдете сериозни на работното си място и се отнасяйте с необходимата задълбоченост към проблемите си. Анализирайте грешките си и се постарайте да ги отстраните, ако са свързани със служебните ви отношения. Ще усетите странно противопоставяне в хората от обкръжението си, особено от вашите колеги. Избягвайте изясняване на отношенията и нервните изблици на работното място, дори и ако сте изнервени. Липсата на самочувствие ви вреди. Имате възможност да стабилизирате материалното си състояние. Възприемате шегите на вашите колеги прекалено сериозно, а след това се ядосвате, че ви се подиграват. Заели сте се с работа, която сте в състояние да провалите, заради прекалената си чувствителност. Не изяснявайте отношения си с никого. Бликащата емоция ви пречи да гледате реално на ставащото на работното място. Ще се наложи да посетите събитие, на което ще спечелите нови делови партньори. Внимавайте вашата доверчивост да не ви подведе. Нежеланието да се заемете със задачите си оказва негативно влияние върху професионалните ви задължения. Подвластни сте на променливо настроение, раздразнителност и вътрешно напрежение, които трудно прикривате. Не приемайте всичко, което ви казват с доверие, защото някой може да ви поднесе лъжовна информация. Въоръжете се с търпение и такт, въпреки че не обичате да премълчавате. Ще спечелите уважението на хората от обкръжението си, най-вече на вашите колеги. Подчинете се на Съдбата и се откажете от прибързаните действия. На върха сте, щастливи и изпълнени с желание да развеселявате хората около себе си. Думите си на работното място ще изричате на време. Исканията ви ще бъдат приети. Обзелото ви чувство на неудовлетворение ще изчезне. Очаква ви успех и признание, ако сте уверени в силите си. Денят ви обещава успехи, въпреки че ще се намери кой да ви изнерви. Ще се срещате с хора, към чието присъствие ще се наложи да се приспособите. Изявете организаторският си талант на работното място. Натрупали сте пари, които имате намерение да инвестирате в собствен бизнес. Грешната преценка на някого може да е причина за проблеми. От значение е да приемете трудностите като предизвикателство и да докажете, че ги преодолявате с лекота. На работното място пречките са свързани с нови изисквания, които не сте могли да обсъдите предварително и трудно ще свикнете с тях. Сподели:", "date": "2019.06.09", "title": "САМО В ПИК - ХОРОСКОПЪТ НА АЛЕНА: Раздразнителност тормози Скорпионите, успех и признание за Козирозите"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-news847805.html", "text": "Братът на екскандидата за президент на САЩ Хилари Клинтън - Тони Родъм почина на 66-годишна възраст. Тъжната новина съобщи самата Хилари на страницата си в Туитър. \"През изминалата нощ си отиде моят брат Тони. Трудно ми е да намеря думи, днес съм преизпълнена със спомени за него\", споделя тя. Клинтън подчертава, че брат й бил \"добър, щедър, чудесен мъж и баща\". Причината за смъртта на Родъм тя не съобщава. Тони Родъм е работил през годините като охранител в затвор, частен детектив, застрахователен агент, имал е и свой бизнес, отбелязва ABC. Участвал е в Националния комитет на Демократическата партия при президента на САЩ Бил Клинтън. Сподели:", "date": "2019.06.09", "title": "Почина братът на Хилари Клинтън"}
{"url": "https://pik.bg/%D1%81%D0%B2%D0%B5%D1%82%D0%B0-%D0%BF%D0%B5%D1%82%D0%BA%D0%B0-%D1%81%D1%82%D0%BE%D1%80%D0%B8-%D1%87%D1%83%D0%B4%D0%BE-%D0%B2-%D0%B3%D1%80%D0%B0%D0%B4-%D1%82%D1%80%D1%8A%D0%BD-news847836.html", "text": "Жената не се сдържала от щастие и побързала да излезе от храма, разказва клисарката Стефанка Витанова. Това е най-скорошният случай на чудо в светата обител от началото на 2019 г. Храмът „Света Петка“ в град Трън, който е в близост до едноименния скален параклис, е от местата, в които се случват чудеса. Случилите се изцеления на хора в храма не са толкова известни, както добилият в последните 2 години известност скален параклис „Света Петка“. Известно време след случая с прегърбената жена в храма пристигнали нейни роднини. Те направили дарение за светата обител – прахосмукачка. Помощ има за тези, които вярват и се молят. В това е убедена клисарката на храм „Света Петка“, която е свидетел и на други подобни случаи. Прегърбена жена от София се изправила след допир до иконата на света Петка пред иконостаса в трънския храм „Света Петка“. С помощта на сестра си и дъщеря си тя целунала иконата и в този момент се изпънала като струна. Сподели:", "date": "2019.06.09", "title": "Света Петка стори чудо в град Трън"}
{"url": "https://pik.bg/%D0%B7%D0%B0%D1%81%D0%B8%D0%BB%D0%B5%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0-%D0%B4%D1%80%D0%BE%D0%B3%D0%B0-%D0%B8-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news847800.html", "text": "Засилени проверки за дрога и алкохол се провеждат на територията на цялата страна, съобщава Нова телевизия. Пътните полицаи следят и за валидна задължителна застраховка “Гражданска отговорност”, невръчени електронни фишове, както и за неплатени глоби за стари нарушения. През миналата година органите на реда са заловили близо 20 000 души, които са седнали зад волана пили или дрогирани. Ако шофьор откаже да бъде тестван за наркотици, наказанието е две години без книжка и 2000 лв. глоба. Сподели:", "date": "2019.06.09", "title": "Засилени проверки за дрога и алкохол в цялата страна"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BB%D0%B8%D0%BD%D0%B0-%D0%BF%D0%B0%D1%81%D0%BA%D0%B0%D0%BB%D0%B5%D0%B2%D0%B0-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%84%D0%B8%D0%BB%D0%BC%D0%B0-%D1%81%D0%B8-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D1%87%D0%B5%D1%80%D0%BD%D0%BE%D0%B1%D0%B8%D0%BB-%D1%82%D0%B0%D1%82%D0%BA%D0%BE-%D0%B8-news847654.html", "text": "- Съвкупност от трите... Исках да припомня на обществото, което услужливо забравя, колко безотговорно от страна на комунистите, е било да скриеш такава новина. Именно заради това тяхно премълчаване радиацията удря България два пъти. Няма да влизам в подробности, само ще кажа, че бебетата, които тогава са пиели домашно мляко, са поемали радиация, причиняваща рак. В моя филм показах личната история на българска майка, загубила сина си - \"чернобилче” - от коварната болест. Да, мотивът за филма ми е и личен. Баща ми също почина от рак, когато бях на 17. За мен причината той да се разболее е именно информационната завеса за атомния взрив, спусната от Политбюро и липсата на предпазни мерки. През 1986 тате е работил като агроном и всички селски хора са пълнили торбите му с радиационни зеленчуци, които е носил вкъщи. В нощта на експлозията майка ми е била бременна с мен в третия месец. Лентата е в памет на баща ми. Преди година и половина загубих и дядо си от рак. Мразя тази болест. Тя ми взе всичко и ме срина психически. - За този сериал ми каза моя колежка, която знае, че се вълнувам от темата. Чаках го с нетърпение. Сериалът е заснет по най-добрия начин. Има много истина в него. Пресъздали са емоцията, атмосферата, обстановката, всичко... Казвам го, защото в моя филм има интервюта с хората, за които се говори в сериала - ликвидаторите, а самите те ми предоставиха архивни кадри, които съм използвала. Единственото, което ще кажа е, че едва ли някой си е представял колко чудовищни ще бъдат последствията след аварията. Болезнено е да гледаш празни улици, блокове, детски градини и да не знаеш колко от хората, обитавали ги преди взрива, днес са живи. През цялото време в Припят имах буца в гърлото. Представях си личицата на всички малки дечица, излезли да си играят без да знаят какво се случва с организма им в онзи момент. След като се върнах от снимките в Украйна, психиката ми се увреди. Изпитвах гняв и болка едновременно. Но вече не се страхувах от абсолютно нищо. - Трудно е да забравиш сълзите след споменаване на думата Чернобил в очите на мъж, който може да ти бъде баща. Мъката в сърцата им е огромна, те са загубили свои приятели и колеги по време на мисията си, ако мога да нарека така почистването на реактора и околността. Други са си отишли след това. От рак... Възхищавам се на тези мъже. И им благодаря! Спасили са милиони животи. Може би и моя дори. - Най-трудно ми беше с майката, загубила сина си. Тя е приятелка на моята майка. В болницата са наричали сина й \"чернобилче\". Няма да забравя деня, в който ми сподели личната си трагедия - пътувахме заедно към Черна гора. Майката до последно е вярвала, че детето ще оживее, до последния ден се е борила за живота му. С мъка сдържах сълзите си през цялото време, докато слушах всичко това и как е събрала сили да се изправи на крака след смъртта на сина си... Гледах снимките на детето и ми се искаше да съм го познавала. То е давало кураж на майка си в последните си дни, не се е предало нито за миг... Аз й обещах, че един ден ще разкажа тази история, защото такива неща не трябва да се забравят... - Разбира се, че има радиация, тя е завинаги. Туровете, които се организират, минават по проверени предварително маршрути с ниска радиация. Не можеш да се разхождаш свободно из Припят. Не искам да се изкарвам герой, но както казва моя колега операторът Славян Стойчев \"Кажи на Калина, че не трябва да прави нещо и само гледай как вече го е извършила\". Забраниха ми да пипам предмети в Припят, не се съобразих. Забраниха ми да влизам в една от сградите, не се съобразих. Исках с очите си да видя как изглежда домът на директора на централата. За жалост не успях, защото екскурзоводът ме догони и ме спря в стълбището. След това ми забраниха да се доближавам до Саркофага, но пак успях да се измъкна и да снимам хората, които работят там. Проверката на излизане не е една, а са три. Не ми показа нищо притеснително. - Така е, всяка година си правя изследвания и си пускам маркери за ракови клетки. На този етап съм добре. Да, рискувах живота си, направих го, въпреки молбите на майка ми да не заминавам в Чернобил. Не съжалявам, че бях там. - Не само аз, в музея на Чернобил в Киев, България съществува на карта със засегнатите страни от радиацията след аварията. По отношение на замърсяването нашата страна се нарежда на 8 място сред страните от засегнатия регион. Заради информационното затъмнение, наложено от Политбюро през 1986 г., тя заема първо място по ефективна доза облъчване на населението в Европа. И ако за хората от високите етажи на властта са вземани специални мерки срещу радиоактивните замърсявания, то за обикновения българин не е имало дори предупреждение. - Доста интересни факти... В интервю през 2001 г. Христо Борисов (шеф на химико-бактериологичната лаборатория на УБО от 1986 до 1992 г.) разказва как обществото се е тъпчело с радиация, а Политбюро - с консерви. В телевизионно интервю бившият шеф на Националната следствена служба Ангел Александров пък споделя, че \"в първите дни на месец май в планинските и полските райони експертиза даде заключение, че малките дечица, които пият само мляко за 20 дни са поглъщали такива количества, че нормата за радиоактивна защита е надвишена с 13 пъти\". В комунистическото обкръжение е тренд да се говори, че журналистите са репресирани и няма свобода на словото. За мен това категорично не е вярно. Не съществува нещо, което да съм искала да кажа и някой да ме е спрял. Да, получавам заплахи, да, губила съм си работата, защото не съм си затваряла устата, да, разбиха ми колата като предупреждение, но това не ме отказва. Може би, ако съм живяла в годините на комунизма, щях да съм една от първите със затворени усти или щеше да ме сполети съдбата на Яна Язова - след няколко месеца да ме открият убита и разложена вкъщи. Един колега ми звъни всеки път, когато прочете някой мой статус или статия с думите \"Нали знаеш, че ако комунизмът се върне някога на власт, ще метеш улиците на София за назидание?\". Връзката на тези мои думи с книгата ми и главата за Чернобил е, че информационната завеса за аварията е истинският пример за липса на свобода на словото. Но тогава залогът е бил хиляди човешки животи и нечии души днес имат да изкупват много грехове. В книгата има още шокиращи истории за министри, политици и олигарси и техните порочни връзки. С нея ще дам пример, че човек винаги може да каже своята истина, стига да му стиска. Също така ще покажа как една политическа сила трансформира цензурата във фабрика за фалшиви новини. - При положение, че вкъщи имам около 500 лични книги и все ми малеят, съм посещавала Националната библиотека многократно за проучванията си. Основно информацията ми за Чернобил е чуждестранна. Дори и след падането на режима, никой не се е осмелил да пише подробна книга по тази тема. Не знам какво има и в тази, която търсех. Никога няма и да разбера. Не ми я дадоха с обяснението, че тя съществува в архив, но състоянието й не позволява да се предоставя на клиенти. Сподели:", "date": "2019.06.09", "title": "САМО В ПИК! Калина Паскалева със смразяващ разказ за филма си в централата \"Чернобил\": Татко и дядо се разболяха от рак, а Политбюро ги уби (СНИМКИ)"}
{"url": "https://pik.bg/%D0%BE%D1%81%D1%82%D1%80%D0%BE---%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D1%81%D0%B0%D1%89-%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B8-%D1%80%D0%B0%D0%B7%D0%B4%D0%B5%D0%BB%D1%8F-%D0%B5%D1%81-news847826.html", "text": ",,Ние се гордеем изключително много с Кристалина Георгиева, тя е най-високо позиционираната и успешна българска жена. Много се спекулира дали би напуснала позицията на главен изпълнителен директор на Световната банка и да отиде в битката за еврокомисар или председател на Европейската комисия.Не съм аз човекът, който да говоря от нейно име, но в една много голяма степен на вероятност ЕП би подходил по-скоро на силата на правилата, които самият той е задал. Българското правителството има своята кандидатура в лицето на Мария Габриел за еврокомисар'', коментира Плевнелиев слуховете за издигането на Кристалина Георгиева за нов български еврокомисар и дори председател на ЕК. ,,Държавният глава трябва да знае къде стоим, а днес трябва да знаем, че вече се е скарал с правителството на САЩ. Той го обвини в корупция заради сделката с Ф-16, а тя е одобрена от Сената. Той изгуби доверието на американското правителство и прави всичко възможно, за да раздели ЕС. Покупката на Ф-16 е стратегическо решение на българската държава, за да покаже къде стоим. Ако ние не купим Ф-16, ще изпаднем в изключително тежка геополитическа ситуация и ще изгубим доверието на американската държава. Покупката не е само пари, а е геостратегическо решение'', подчерта бившият президент. По темата с доставките на газ за България Плевнелиев уточни, че не бива да разчитаме на гориво единствено от Русия ,,Цветан Цветанов си тръгна след един мъжки и много честен разговор с премиера Бойко Борисов, продължил 3,5 часа, за който обществото разбра. Изключително съм благодарен на г-н Цветанов, който ми даде пълната оперативна свобода за действие по време на кампанията за президентските избори през 2011 г. Аз и екипът ми сме много благодарни, защото той ни показа желязна дисциплина, много силна работа с милионите българи по градовете. Самият той гледа на ГЕРБ като на своя рожба, на свое дете и той не би го наранил. Неговият остров е неговото семейство и ако ГЕРБ е неговото политическо семейство, той не би направил резки стъпки срещу него'', категоричен е Плевнелиев. Накрая Росен Плевнелиев обяви, че намаляването на партийните субсидии е популистко и дългосрочно неработещо действие. В трудни времена се изискват лидери. Наистина шансовете на Манфред Вебер са минимални, защото,той е лидер на партия в ЕП, но е бил президент или министър-председател. Шансовете на Франс Тимерманс също намаляват, а тенденциите в политическите среди оформят като все по-силна кандидатурата на Мишел Барние. Това заяви пред БНТ бившият държавен глава Росен Плевнелиев по повод избора на председател на ЕК. Сподели:", "date": "2019.06.09", "title": "ОСТРО - Плевнелиев с жесток удар по Румен Радев: Обвинява САЩ в корупция и разделя ЕС"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-10-%D1%8E%D0%BD%D0%B8-news847809.html", "text": "„Софийска вода” временно ще прекъсне водоснабдяването в някои части на столицата на 10 юни (понеделник), съобщиха от пресцентъра на дружеството, цитирани от „Фокус”. , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: по ул. „Гургулят“ от ул. „Георги Сава Раковски“ до ул. „6-ти септември“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „6-ти септември“ ъгъла с ул. „Гургулят“. , се налага спиране на водоподаването от 09:00 до 21:00 часа на клиентите на „Софийска вода”, живеещи в района на ул. „Иван Андонов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Иван Андонов“ ъгъла с ул. „Вера Мутафчиева“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. Сподели:", "date": "2019.06.09", "title": "Ето кои райони на София ще останат без вода на 10 юни"}
{"url": "https://pik.bg/%D0%BA%D1%8A%D0%B4%D0%B5-%D1%81%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%81%D0%BB%D0%B0%D0%B1-%D1%81%D1%82%D0%B0%D1%80%D1%82-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news847810.html", "text": "Спад на туристите с 15% изчисляват към момента от Бургаската регионална туристическа камара, съобщава сутрешният блок на БТВ. На някои пазари дори до 20%. Заради по-малкото туристи работодатели пестят от персонал, който им е все по-трудно да си осигурят. Засега се предвижда пълна заетост на персонала през най-натоварените месеци – юли и август. Димитър Тихолов работи от 15 години в Слънчев бряг като викач в ресторант и не помни да е имало толкова слаб сезон. „След баловете в някаква дупка влязохме – коментира Тихолов. - 10 дни и слабичко като цяло. Двойно по-слабо е от миналата година. Елате довечера да видите – същата работа, пак е празно”. Шезлонгите са празни, чадъри не се ползват. Според бранша причините са комплексни. Основната е завръщането на силни играчи като Турция и Египет. Също и кризата с „Боинг 737 Макс”, приземен през март след две самолетни катастрофи. „Авиокомпаниите не могат да осигурят в пълния капацитет самолети, които да могат да превозват туристи до България. Ние губим традиционни пазари като еврейския, като германския”, казва Христина Славова от Туристическата камара в Бургас. Кризата с кадрите става все по-голяма, жалват се хотелиери и ресторантьори. На централната алея в Слънчев бряг още търсят персонал. Причините да няма желаещи да работят по морето са очевидни – краткият сезон, който тази година е едва около три месеца, ниското заплащане, а също и тромавите процедури при наемането на работници от трети страни. Сподели:", "date": "2019.06.09", "title": "Къде са туристите? Слаб старт на сезона по Черноморието"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%81%D0%B8%D1%85%D0%BE%D0%BB%D0%BE%D0%B3%D1%8A%D1%82-%D1%85%D1%80%D0%B8%D1%81%D1%82%D0%BE-%D0%BC%D0%BE%D0%BD%D0%BE%D0%B2-%D0%B7%D0%B0-%D0%B2%D0%B5%D1%80%D0%B1%D1%83%D0%B2%D0%B0%D0%BD%D0%B8%D1%8F-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%83%D1%87%D0%B5%D0%BD%D0%B8%D0%BA-%D0%B4%D0%B0-%D1%81%D0%B2%D0%B0%D0%BB%D0%B8%D0%BC-%D1%80%D0%BE%D0%B7%D0%BE-news847804.html", "text": "- - Не е коректно да коментирам случай, който не познавам. Това, което прочетох, защото ми стана интересно и се поинтересувах, говорих и с хора, които са по-запознати със случая… Може би това е сигнал, че трябва да си свалим розовите очила, които преди години сложи г-н премиера казвайки, че няма опасност, защото тук ние сме решили проблема – има толкова дюнерджийници, на всеки ъгъл. Макар, че дюнерът е турско ядене, а не арабско, но да не задълбаваме. Този проблем съществува. Явно този този случай го показа и всички ние като родители, трябва действително да сме наясно с това и да бъдем внимателни. Именно бащата още преди месец е информирал службите за тези прояви на сина си, което му прави чест. Също така разбирам, че с това дете вече се работи, защото много лесно ще го дамгосаме като терорист, ще го вкараме в затвора или както този, Гешев, предлагаше на пресконференцията вчера – в лудница. И какво от това? Ще решим проблема ли? Няма да решим проблема. - - Нормално е на тази възраст децата да търсят някаква форма на изява. Нормално е те да попаднат на хора, които уж доброжелателно ще се отнесат към тях, ще им кажат, че да, разбираме те, ти си отхвърлен от семейството, от училището. Доколкото разбирам, това дете е било обект на системно малтретиране от съучениците си. И тъй като те са понякога много по-добри психолози от нас, които се занимаваме с това и с това си вадим хляба, тъй като и те са много по-мотивирани в тази си дейност да успеят - да привлекат някои деца, които в момента са в нестабилно състояние и търсят себе си. Тогава действително най-важно е семейството. Пак казвам – слава Богу, че това дете има семейство и родители, които са му обърнали внимание и с него действително се работи, за да получи някакво преосмисляне на своя досегашен жизнен път и бъдещето, което му предстои. Пак казвам – ако трябва да го вкараме в затвора или в лудница е най-лесно, но няма да реши проблема, за който си затваряме очите. Всички наши деца са потенциална жертва на рисковете на глобалния свят. Нашите деца на тази възраст са основно в дигиталното пространство. - - Може би точно това е. Тогава, когато си бил жертва на системен психичен тормоз и изведнъж се появява някой, който ти не познаваш. Но този някой е страшно добър и доброжелателен към теб и ти казва: „Да, ти си страхотен, ти можеш да направиш велики неща! Теб те чакат еди-колко си красавици на небето и всякакви други блага“, нормално е за едно дете, за едно момче на тези години, да повярва. Един човек, който търси себе си, понякога е безкритичен към ласкателството. - Има, да. Има нужда да ги чуе. И заради това помагащите професии като психолозите трябва да сме повечко в училище в тези времена. Защото именно такива деца, които са жертва или на тормоз в училище, или на тормоз в семейството, са потенциалните жертви на подобни идеологии. Тук не става въпрос само за примерно „Ислямска държава“ и радикалния ислям. Може и подобно дете да вземе пример от многото случаи, когато точно такъв тип млади хора, в последните години вижте колко убийства извършиха в училища в Съединените щати. - - Нека вместо да правим такива безсмислени преразглеждания на учебните програми и да спорим кой период колко да се изучава по история или каква литература да махаме или да махнем Ботев, задето бил написал „Символ верую на българската комуна“, нека да направим нещо по-реално. Нека да подготвим за 3-4 години достатъчно училищни психолози - не педагогически съветници, а училищни психолози и те да влязат в училище. Средата ще става още по-сложна. Като се замислим само колко грамотни дигитално са нашите деца, знаят ли опасностите, които ги дебнат в дигиталната среда? Ние като родители малко да се ограмотим също. Ето, този баща е бил достатъчно грамотен, за да забележи и да спаси надявам се сина си, което му прави чест като баща. Сподели:", "date": "2019.06.09", "title": "САМО В ПИК! Психологът Христо Монов за вербувания от \"Ислямска държава\" ученик: Да свалим розовите очила - всички деца са потенциална жертва на глобалния свят"}
{"url": "https://pik.bg/%D0%B1%D0%BB%D0%B8%D0%B7%D0%BA%D0%B8-%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D1%81%D0%B8-%D0%B2%D0%B7%D0%B8%D0%BC%D0%B0%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B0-%D0%B8%D0%B2%D0%B0%D0%BD-%D1%82%D0%BE%D0%BC%D0%BE%D0%B2-news847844.html", "text": "Днес се прощаваме с русенския алпинист Иван Томов, който загина на 17 май, след като покори без кислород четвъртия по височина връх в света Лхотце, предаде БНТ. Тялото му беше свалено от 7 850 м височина, а средствата за рискованата акция и транспортирането от Хималаите до България бяха дарени от партийната субсидия на ГЕРБ. Русенци ще могат да си вземат последно сбогом с алпиниста от 12 часа в катедралния храм \"Света Троица\" . Сподели:", "date": "2019.06.09", "title": "Близки и приятели си взимат последно сбогом с алпиниста Иван Томов"}
{"url": "https://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B1%D1%81%D0%BF-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B2%D0%BD%D0%B5%D1%81%D0%BB%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-news847840.html", "text": "Разговорът за това с какви данъци трябва да се облага българинът, какви приходи трябва да генерира държавата от тези данъци и по какъв начин тези приходи да се разпределят чрез държавата за различните сфери на живота, трябва да бъде много по-широк разговор, в който да влязат и самите граждани. Това, което се предлага всяка година, е разговор на парче. Същото е и сега. Дебатът за данъчната система трябва да се води въобще. Когато говорим най-често за намаляване на ДДС, трябва да сме наясно, че компенсацията има един единствен източник – увеличаване на подоходното облагане. Това коментира пред БНР Менда Стоянова, депутат от ГЕРБ и председател на комисията по бюджет и финанси в НС. Стоянова подчерта, че разговорът трябва да се води за данъчната система, а не за един или друг елемент от определен данък: „Ако българинът е готов да промени данъчната си система, да въведе по-високо подоходно облагане, да въведе по-високи данъци и такси, тогава, компенсирайки загубата, да намали ДДС за определени стоки и услуги, наистина ще говорим за нещо сериозно, а не за популистки предложения“. „Трябва да е ясно дали намаляването на ДДС ще намали цените. При свободна пазарна икономика няма кой да гарантира това“, подчерта Менда Стоянова в предаването „Неделя 150“ на програма „Хоризонт“. Според нея, когато се говори за намаляване на ДДС на основни стоки, за да бъдат компенсирани загубите за бюджета, трябва да започнем да говорим за увеличаване на другите данъци-на коли, имоти, доходи. „Еднаквото облагане, означава стабилни приходи – над 50% от приходите в бюджета са от косвеното облагане. Еднаквото облагане с ДДС означава, че всички плащат съобразно това колкото потребяват. Подпомагането на хората в неравностойно положение трябва да се случи през социалната система. Намаляването на косвения данък означава, че ако паднат цените, то по един и същи начин биха се облагодетелствали и хора с високи, и хора с ниски доходи“. Менда Стоянова коментира и темата за разпределението на партийните субсидии: „Методиката за определяне на партийните субсидии е от 2001 година. Действителните гласове подадени за партии и коалиции, които не са преминали бариерата за влизане в парламента, се преразпределят към тези, които имат право на субсидия. По този начин, за нуждите на изчисленията, се увеличават действителните гласове, подадени за тях. Това е механизмът и за преразпределяне на гласовете във връзка с изчисляване на мандатите. Тази формула винаги е била прилагана по този начин. Заради този факт, който възбуди духовете, правителството внесе закон за изменение на Закона за политическите партии, където тези текстове се пренаписват, за да стане ясно, че субсидията се изчислява на един действителен глас, подаден за съответната партия или коалиция, влязла в парламента. Съдът ще се произнесе дали има грешка в методиката“. Според нея премиерът Бойко Борисов е внесъл предложението за намаляването им от 11 на 1 лев на глас, защото много партии използват това за популистки цели. БСП е една от тях, но никога не е внесла в пленарна зала предложение за намаляването им. „Нашата позиция чрез гласуването ще бъде за внесения от правителството законопроект. Ако останалите партии в парламента имат друго мнение, ще имат възможност с гласовете си да вземат друго решение. Тогава всеки ще може да гласува за това свое решение“. Сподели:", "date": "2019.06.09", "title": "Менда Стоянова: БСП никога не е внесла предложение за намаляването на партийните субсидии"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BF%D1%80%D0%B5%D0%BE%D0%B4%D0%BE%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-news847811.html", "text": "Молдовският президент Игор Додон призова гражданите да подкрепят него и Партията на социалистите на Република Молдова (ПСРМ) за преодоляване на политическата криза в страната, съобщава ТАСС, цитирани от „Фокус”. \"Ние с колеги от ПСРМ няма да отстъпим пред предизвикателствата, които ни очакват. Без съмнение представители на проевропейския блок АКУМ (Сега) имат същата позиция - написа президентът на Молдова в полунощ на своята страница в социалната мрежа „Фейсбук“. - Трябва да постигнем успех и твърдо вярвам, че ще го постигнем. Но за това е необходимо всеки един от нас да прояви същата смелост като тези, които бяха в Парламента на Република Молдова днес (в събота –бел.ред). Ние много разчитаме на подкрепата на всеки един от вас!\". Молдовският парламент, който след изборите през февруари не успя да сформира управляваща коалиция и правителство, успя да преодолее заплахата от разпускане и организирането на предсрочни избори. Това се случи, след като социалистите, подкрепящи Додон, се споразумяха с проевропейския блок Акум (Сега) да се противопоставят на контролиращата Молдова демократична партия (ДПМ), която контролира бившия парламент и правителството, ръководени от олигарха Владимир Плахотнюк, припомня ТАСС. В събота усилията на парламентарните партии за преодоляване на политическата криза бяха приветствани от посолствата на Съединените щати, Русия и ЕС в Молдова, които Додон информира за възможната дестабилизация на положението в републиката. Посланиците на Съединените щати, ЕС и Русия, заедно с държавния глава, пристигнаха в парламента, където избраха лидера на социалистите Зинаида Гречани за председател и сформираха правителство начело с премиера Мая Санду. Конституционният съд на страната обаче обяви формирането на кабинет за противоконституционно, защото не е спазен крайния срок за формиране на правителство – 7 юни. Сподели:", "date": "2019.06.09", "title": "Президентът на Молдова призова гражданите за подкрепа за преодоляването на кризата"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B6%D0%B5%D1%81%D1%82%D0%BE%D0%BA-%D1%83%D0%B1%D0%B8%D0%B5%D1%86-%D0%B2-%D0%BC%D0%B0%D0%BB%D1%82%D0%B0-news847817.html", "text": "При съвместна операция на британските и малтийските власти в четвъртък е задържан 41-годишния Кристофър Гест Джуниър в Северна Малта. Той е обвинен в убийството на Брайън Уотърс. Твърди се, че е отишъл на фермата на Уотърс в Кнутсфорд, Чешир, за да уреди дълг за наркотици. 44-годишният Уотърс е имал ферма за канабис, когато четирима мъжете щурмували имота, за да поискат пари, съобщава БГНЕС. Жертвата е била вързана за стол, преди да бъде пребита. Преди това Уотърс е бил горен, нападнат с пистолет, окачван с главата надолу и сексуално насилен с железен прът. По време на тричасовото мъчение той е получил 123 наранявания. Неговият син, Гавин, също е бил нападнат, а дъщеря му Натали, която току-що е била навършила 21 години по това време, е държана под стража с оръжие. Кристофър Гест Джуниър напуска Великобритания, след като Брайън Уотърс е бил измъчван и пребит до смърт пред двете си деца през 2003 година. Трима други мъже, Джон Уилсън, на 69 г., Джеймс Рейвън, на 60 г. и Отис Матюс, на 41 г., излежават доживотни присъди за убийството на Уотърс във фермата \"Бърнт хаус\" на 19 юни 2003 г. Гест Джуниър е бил издирван във връзка с убийството, опита за убийство на втори човек и насилствено задържане и нападение на други свидетели на престъплението. Сподели:", "date": "2019.06.09", "title": "Заловиха жесток убиец в Малта"}
{"url": "https://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D1%81-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81%D0%BE%D0%B2-%D1%8F%D0%B2%D0%BD%D0%BE-%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B0-%D0%BE%D1%82-%D1%86%D0%B2%D0%B5%D1%82%D0%B0%D0%BD%D0%BE%D0%B2-news847848.html", "text": "Странно и симптоматично бившият президент Росен Плевнелиев излезе днес в сериозно тв предаване, за да адвокатства на Цветан Цветанов. Квалифицира го като велик евроатлантик. Много му помогнал да спечели президентските избори, давал му пълна свобода по време на кампанията. За Цветанов ГЕРБ бил \"рожба, дете\", той никога няма да го нарани. Борисов и Цветанов били тандем, който създал ГЕРБ. Внушението: и двамата тежат еднакво, Цветанов не е просто асистент, помощен персонал, заслугите му са напълно съизмерими с тези на Борисов. И още по-тънкото послание: Борисов да не си въобразява, че ГЕРБ се върти около оста му. Той не е Бог, ние имаме двама богове, членската маса трябва да реши на кого ще се кланя. Според мен интервюто на Плевнелиев бе очевидна провокация срещу премиера, инспирирана от Цветан Цветанов. Неслучайно минути след края на тв изявата в \"24 часа\", органа на Цветанов, цъфна възторжено заглавие - \"Плевнелиев: Цветанов си тръгна след мъжки разговор с премиера, гледа на ГЕРБ като на рожба\". Защото никой не живее с илюзията, че Цветанов току-тъй се е отказал и ще излезе в пенсия, нали? Не се съмняваме и че вторият в ГЕРБ ще се опита да буни редиците отвътре, да сее разкол сред структурите и депутатството. Докато в партията тече процес на децветанизация. С това интервю Плевнелиев приспива вниманието, но и подчертава историческата роля на Цветанов. Маркира и идеологически фронт: \"аз съм евроатлантик, Цветанов е евроатлантик, какъв тогава е Борисов, който уволни Цветанов? Как така партията се лишава от толкова предан на евроатлантизма човек?\" Това е най-подмолният подтекст. Как така ти, господин Борисов, посягаш на евроатлантика Цветанов, и то докато Радев се ръкува с Путин и лобира против изтребителите F-16? Не е ли отстъпление от \"правата вяра\"? Всъщност Плевнелиев намеква, че Което е подло внушение, разбира се. Конспирация и жълтения в стил \"Информиран-нет\". Върши работа само сред тежко зомбираните с болезнена русофобия. Каква идеология може да има в естествената раздяла с компрометирания Цветанов, ненаситил се на битов лукс? В изявленията на Плевнелиев съзирам репетиция, опипване на почвата за нов политически проект крайно вдясно от ГЕРБ, нещо като В един момент провалени личности с бутиков рейтинг като Цветанов и Плевнелиев може да решат, че Борисов е твърде \"мек\", че отстъпва от каузата. Като нищо ще го обвинят и в колаборация с Радев и силите зад него. В угодничество на Русия. И ще призоват сред електората на ГЕРБ: Да вземем да се преброим - кой е с НАТО, кой с Путин. Ние сме лицата на Запада в България, тръгвайте след нас! Безумие е, че точно тези двамата - на които ГЕРБ \"дължи\" значима част от електоралните си беди, изгубените президентски избори и накърненото доверие, са си повярвали до такава степен. Безумие е да смятат, че биха имали някакъв шанс извън Борисов. Че тежат отвъд орбитата на премиера. След раните, които нанесоха, би следвало за кратко поне да се смирят. Иначе на Борисов ще му се наложи да кара джипката до припадък. Сподели:", "date": "2019.06.09", "title": "Плевнелиев с провокация срещу Борисов, явно вдъхновена от Цветанов"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D1%8A%D1%82-%D1%8F%D0%B2%D0%BE%D1%80-%D0%B3%D0%B5%D1%87%D0%B5%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D1%82%D1%80%D1%8F%D0%B1%D0%B2%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%BD%D0%BE%D0%B2-%D0%BB%D0%B8%D0%B4%D0%B5%D1%80-%D1%81%D1%82%D0%B8%D0%B3%D0%BD%D0%B0%D1%85%D0%BC%D0%B5-%D0%B4%D0%BE-%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B0%D0%BE%D1%81-%D1%81%D0%BF%D0%BE%D1%80%D0%BE%D0%B2-news847838.html", "text": "Явор Гечев от БСП коментира ексклузивно пред ПИК ситуацията в БСП и какво може да се очаква от предстоящия Конгрес на партията. Според Гечев предстоящият в края на следващата седмица форум трябва да избере нов председател на партията. заяви Явор Гечев. Колкото до самия Конгрес, той очаква да бъде избран нов председател на партията. \" \", допълни социалистът. Той припомни, че така е бил избран Сергей Станишев, Георги Първанов, Жан Виденов. По думите му това са нормални политrчески процеси, които във всяка партия има. , категоричен е Гечев. Социалистът допълни, че фаворит за лидерското място няма, но до края на седмицата очаква да има реални заявки за поста. \" \". Явор Гечев е категоричен, че начело на партията не може да застане непознато лице. Бъдещият лидер трябва да знае какво е БСП, да има усещането за БСП, да знае много добре какво е партията, как диша този организъм. \" ”. Сподели:", "date": "2019.06.09", "title": "Социалистът Явор Гечев пред ПИК: Трябва избор на нов лидер, стигнахме до тотален хаос, споровете в БСП са нетърпими"}
{"url": "https://pik.bg/%D0%B0-%D1%81%D0%B5%D0%B3%D0%B0-%D0%B4%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B4-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0-%D1%85%D0%B0%D0%BB%D1%8E%D1%86%D0%B8%D0%BD%D0%BE%D0%B3%D0%B5%D0%BD%D0%BD%D0%B8%D1%82%D0%B5-%D0%B3%D1%8A%D0%B1%D0%B8-news847747.html", "text": "Градският съвет на Оукланд в Калифорния гласува единодушно декриминализирането на халюциногенните гъби, известни още и като \"магически гъби\". Гласуването прави Оукланд вторият град в САЩ, който легализира естествените халюциногени, след като Денвър ги декриминализира на 8 май, съобщи \"Ю Ес Ей Тудей“. Гласуването на градския съвет принуди правоприлагащите органи да прекратят разследването и преследването на лица за употребата или притежаването на наркотици, произхождащи от растения, кактуси и - най-често - гъби, съдържащи халюциногенния псилоцибин. Историческият ход на Денвър миналия месец бе резултат от спечелен обществен вот. Обществената комисия по сигурността на Оукланд предложи резолюцията на градския съвет миналата седмица. Защитниците на декриминализацията твърдят, че естествено срещащите се наркотици като гъбите и кактусите са били използвани от различни култури в продължение на стотици години за всичко - от духовни търсения до подпомагане при психични разстройства в битката с посттравматичен стрес. Те твърдят, че узаконяването на гъбите ще позволи на правоприлагащите органи да се справят с проблеми с по-висок приоритет. Сподели:", "date": "2019.06.09", "title": "А СЕГА ДЕ: Американски град легализира халюциногенните гъби"}
{"url": "https://pik.bg/%D0%B6%D0%B5%D0%B3%D0%B0-%D0%BC%D0%BE%D1%80%D0%B8-%D0%BC%D0%BE%D1%81%D0%BA%D0%B2%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-news847750.html", "text": "Синоптиците предупреждават жителите на Москва, че заради необичайно горещото за сезона време със средни температури със 7-8 градуса над климатичната норма са възможни стихийни бедствия. Днес в Москва и областта се очакваше сухо време с температури до 33 градуса. Оранжева степен на опасност, предпоследната по скалата за природни условия, които може да навредят на човек, е обявена за региона на Москва за следващото денонощие, предаде ТАСС. Агенцията се позовава на държавния център за хидрометеорология. Сподели:", "date": "2019.06.09", "title": "Жега мори Москва, обявиха оранжев код"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D0%BE%D1%81%D1%82%D1%80%D0%BE-%D0%B7%D0%B0-%D0%B1%D0%B8%D1%82%D0%BA%D0%B8%D1%82%D0%B5-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B8-%D0%B3%D1%8A%D0%B2%D0%BA%D0%B0%D0%B2-%D0%B0-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5-news847819.html", "text": "За мен БСП, начело с хора като Георги Гергов, Георги Пирински, Сергей Станишев и Михаил Михов няма бъдеще. В политиката трябва да си гъвкав, а Корнелия Нинова не е.  Това заяви пред сутрешния блок на БТВ депутатът от БСП Румен Овчаров в коментар за сътресенията в левицата и за очакванията си за предстоящия конгрес на партията. „Не мисля, че нещо важно се е случило – заяви Овчаров. – Случиха се поредица от пленуми. Ако има нещо, което реално ме притеснява е, какво ще се случи на Конгреса и след него. Цялата истерия, която се разгръща десетина дни след изборите е притеснителна. Този филм обаче съм го гледал през 1996 година. За щастие сега БСП  не е в управлението на държавата и няма опасност да хвърлим държавата в хаоса на онова безвремие, което бе през 1996 година. Има опасност сега да създадем тежък юридически блокаж. Корнелия Нинова е виновна, защото нямаше причина да хвърля оставка. Това бе прибързано и погрешно. Въпросът е как се излиза от ситуацията. Тя бе веднага използвана от група с лични интереси и амбиции за създаване на напрежение. Когато преди години бях в Тибет научих, че трите основни проблема са агресивното невежество, омразата и амбициите . Тези три неща пречат на хората да живеят нормално. При нас амбициите стигнаха до омраза. Аз съм човека който най-много е критикувал Корнелия Корнелия. На последните пленуми обаче се принудих да съм най-сериозният й защитник. Вчера отново я защитих. Критикувал съм я за решения. За това, че залага на: напред, кръгом и пак напред, което не е последователност. Никой повече от мен не я е критикувал. В последните няколко пленума я подкрепям, защото става дума за принципни неща. Ясно е, че Сергей Станишев се компрометира и не може да е водач, но спокойно можеше да е на четвърто – пето място в листата.  Корнелия Нинова обаче бе убедена, че включването на Станишев води до негативни резултати и показваше тази линия. В политиката трябва да имаш възможности за по-голяма гъвкавост. Тя обаче не е гъвкава. Лошото е, че тази ситуация ще ни вкара в ситуацията, от която на Конгреса няма как да излезем и ние ще загубим местните избори. Настоявам конгресът да намери разумния подход, да вървим напред и да печелим изборите, ако ще ги печелим, и да видим какво ще правим с държавата. Партията иска да се подготви за тези избори. Самият Бойко Борисов има притеснения за изборите. Вероятно заради това и се случва това със субсидиите. Ако искаме да имаме нормален политически живот, трябва да има нормална политическа субсидия. Друг вариант няма. Лесно може да се изчисли колко да е тя. Да се види какви са присъщите дейности. Никой не живее в охолство на „Позитано” №20. Винаги съм казвал, че трябва да се освободим от усещането че лидерите са незаменими. Сергей Станишев бе последният незаменим. Вижте Георги Гергов – ако не е Сергей Станишев, друг да не е. Не виждам с какво Станишев е повече от Пепи Витанов. За мен БСП, начело с хора като Георги Гергов, Георги Пирински, Сергей Станишев и Михаил Михов, няма бъдеще. Тези хора са минало за партята. Ако Корнелия Нинова направи нещо, то е че промени партията. Извади я от безвремието, когато депутатите от БСП си живееха добре. Сега БСП е опозиция и алтернатива, и това се разбира от цялото общество. Връщането на БСП в онова блато не дава никаква перспектива нито за младите, нито за държавата, нито за самата БСП. Влизането на млади хора трябва да ни радва, това е плюс”. Румен Овчаров коментира и бъдещето на АЕЦ „Белене”. „Ясно е, че АЕЦ „Белене” е неизбежен  - заяви Овчаров. - Не виждам обаче някой да прави нещо реално по реализацията на този проект. Каква е тази процедура, която върви в момента? Преди три години Теменужка Петкова и Делян Добрев ни обясняваха, че до дни всичко ще тръгне, но минаха три години. С тази порцедура сега, същите хора, няма да дойде стратегически инвеститор и това е пределно ясно. Не се прави така. Реално аз влязох в енергетиката с тази тема, сега още е актуална”. Сподели:", "date": "2019.06.09", "title": "Румен Овчаров остро за битките на \"Позитано\" 20: В политиката трябва да си гъвкав, а Нинова не е"}
{"url": "https://pik.bg/%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B1%D0%B8%D0%BB%D1%8F%D0%BD%D0%B0-%D0%B4%D0%BE%D0%BB-%D1%85%D0%B0%D1%80%D1%87%D0%B8-%D0%BA%D0%B0%D1%82%D0%BE-%D0%BB%D1%83%D0%B4%D0%B0---%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D1%82%D0%BE%D0%BF%D1%8F%D1%82-%D0%B0%D0%B2%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-news847547.html", "text": "Откакто е в България, сръбкинята Биляна Дол не спира да обикаля магазините из София и да харчи като луда, разказват близки до Валери Божинов. Половинката на футболиста на \"Левски\" по цял ден борела скуката с обиколки из моловете. Ежедневните й набези из бутиците обаче излизали солено на нападателя на сините. Не стига, че прахосвала парите му за скъпи дрехи, но уплътнявала времето си с ежедневни процедури из разкрасителните центрове. Божинката няколко пъти й намеквал, че с нейното темпо 20-те бона заплата от \"Левски\" ще са им доникъде. Сръбкинята обаче бързо му затваряла устата, напомняйки, че заради него стои в България. Само за последната седмица Валери прахосал две заплати, за да подсигури петзвездна почивка на любимата си в Дубай. Само нощувката в един от най-скъпите хотели в емирството им излизала близо 2500 лева. По принцип Биляна също е финансово състоятелна и дори един ден да скъса с Божигол, ще продължи да си живее луксозно, както с него. Не е тайна, че преди да се залюби с Валери, тя имаше брак с германския треньор Томас Дол, а при развода им получи солидно обезщетение. Сподели:", "date": "2019.06.09", "title": "БАНКОМАТ: Биляна Дол харчи като луда - ето къде се топят авоарите на Валери Божинов..."}
{"url": "https://pik.bg/%D1%87%D1%83%D0%B4%D0%BE%D0%B2%D0%B8%D1%89%D0%BD%D0%BE-%D0%BC%D0%B5%D0%B4%D0%B8%D1%86%D0%B8-%D1%81%D0%B5-%D0%BA%D0%B0%D1%80%D0%B0%D1%82-%D0%B7%D0%B0-%D0%BF%D0%B0%D1%80%D0%B8-%D0%BD%D0%B0%D0%B4-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%BA%D0%B0-%D1%81-%D1%80%D0%B0%D0%B7%D0%B1%D0%B8%D1%82-%D1%87%D0%B5%D1%80%D0%B5%D0%BF-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81%D0%BD-news847545.html", "text": "Тежък инцидент е станал преди броени минути пред хотел „Тиара“ в Слънчев бряг, но поведението на медиците е шокирало десетки очевидци на случилото се. 48-годишна германка е катастрофирала с триколка и е паднала много тежко на главата си, пише флагман. Жената е с разбит череп и сериозни охлузвания по лицето и тялото. На мястото на инцидента веднага е пристигнал с бялата си S класа лекар от частна клиника в комплекса, оказал е първа помощ и е повикал линейка от медицинското си заведение. След броени минути на място идва и държавната линейка, но тя е принудена да изчака, тъй като преди нея е пристигнал екип от частната клиника. Между медиците възниква конфликт, вероятно заради високата застраховка, която ще покрие последствията от инцидента с чуждата гражданка. За това съобщават очевидци, които са останали шокирани от лешоядското поведение на лекарските екипи, които вместо да оказват първа помощ, са се карали кой да вземе пациентката. Накрая се оказва, че за зла беда от частната линейка не успяват да извадят носилката си, затова държавната качва ранената германка и по информация на свидетеля, я откарва до частното лечебно заведение. Сподели:", "date": "2019.06.09", "title": "ЧУДОВИЩНО: Медици се карат за пари над главата на германка с разбит череп в Слънчев бряг (СНИМКИ)"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D0%B5%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%E2%80%9E%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9D-news847903.html", "text": "дружеството На 9 юни 2019 г. приключи плановият годишен ремонт на пети енергоблок на АЕЦ „Козлодуй”. Това съобщиха от пресцентъра на . След проверка и издадено одобрение от Агенцията за ядрено регулиране, блокът бе включен в електроенергийната система на България в 14 часа и 58 минути. По време на ремонтната кампания, започнала на 1 май, бяха изпълнени планираните работи по ремонт и профилактика на оборудването и системите на блока и бе извършено презареждане на реактора със свежо ядрено гориво. Реализирани бяха и предвидените дейности, свързани с осигуряване на дългосрочна експлоатация и повишаване на топлинната мощност на пети блок до 104%. В тази връзка бе подменен роторът на цилиндър високо налягане на парната турбина, с което се осигурява техническа възможност за работа на блока на повишена мощност. Шести блок на атомната централа работи с пълно натоварване на мощността. Сподели:", "date": "2019.06.09", "title": "Приключи годишния ремонт на пети блок на АЕЦ „Козлодуй”"}
{"url": "https://pik.bg/400-%D1%8F%D0%B7%D0%BE%D0%B2%D0%B8%D1%80%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D1%8F%D1%82-%D0%BE%D1%82-%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-news847751.html", "text": "Опасност към момента за населението няма, дъждовете намаляха, а с тях и нивото на водата в язовирите. Водните съоръжения обаче трябвало да се поддържат в техническа изправност и да се следят целогодишно. \"Можем да кажем, предвид първо на прогнозата, че вече е по-спокойно. Понижават се водните нива на язовирите, особено тези, които в последната седмица повишаваха нивата и преливаха някои от тях\", увери Горновски пред \"Дарик\". \"Разбира се предвид прогнозите и това, което ни очаква в близките дни, имаме готовност за реакция и всички държавни институции също, защото ние сме в координация с тях\", добави той. По думите му над 800 язовира имат проблеми със съоръженията и язовирните стени. Сред тях е определена една група от 400 язовира, които се нуждаят от спешен ремонт. Преди всичко това били малките язовири, строени през 1950-те и 1960-те години. 400 язовира у нас се нуждаят от спешен ремонт, обяви председателят на Държавната агенция за метрологичен и технически надзор Петър Горновски. Сподели:", "date": "2019.06.09", "title": "400 язовира се нуждаят от спешен ремонт"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82%D1%81%D0%B2%D0%B8%D1%80%D0%B8-%D0%BA%D1%80%D0%B8%D1%81%D0%BA%D0%BE---%D0%BE%D1%82%D0%BF%D0%B0%D0%B4%D0%BD%D0%B0-%D0%B2%D1%82%D0%BE%D1%80%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%BE%D1%82-%D1%82%D1%83%D1%80%D0%BD%D0%B5%D1%82%D0%BE-%D0%BD%D0%B0-%D0%B3%D0%B0%D0%B1%D1%80%D0%BE%D0%B2%D0%B5%D1%86%D0%B0-%D0%B8-%D1%80%D0%B0%D0%B7%D0%B3-news847529.html", "text": "Криско не се оказа звездата, за която се мисли. След като в началото на седмицата Бургас не се впечатли от концерта на габровеца с разградската филхармония \"Проф. Димитър Ненов\" и изявата в Летния театър не се състоя, падна втори концерт от турнето - този в Плевен, планират за 10 юни, понеделник, научи ПИК. В системата на \"Ивентим\", където се продаваха билети онлайн за концерта в парк \"Кайлъка\", интерактивната схема на театър вече не е активна. От платформата потвърдиха пред медията ни, че Криско и музикантите на диригента Левон Манукян са отменили трибюта си към БГ музика в Плевен. Най-вероятно същата съдба ще последва и планирания на 24 юни концерт в Пловдив. Както ПИК вече писа, на първия концерт в Летния театър на Варна, който е с капацитет малко над 2400 седящи места, са били разпродадени едва около 300 билета. Сподели:", "date": "2019.06.09", "title": "ПЪРВО В ПИК: България отсвири Криско - отпадна втори концерт от турнето на габровеца и разградската филхармония"}
{"url": "https://pik.bg/%D1%80%D0%B0%D0%B7%D1%81%D0%B5%D1%8F%D0%BD%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%86%D0%B0%D0%BA%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B7%D0%B0-%D0%BF%D1%80%D0%B8%D0%B5%D0%BC%D0%B0-%D0%B2-%D0%BF%D1%8A%D1%80%D0%B2%D0%B8-%D0%BA%D0%BB%D0%B0%D1%81-news847757.html", "text": "На първо класиране в 51-во средно училище „Елисавета Багряна“ бяха запълнени всички свободни места. От класираните 107 деца обаче 8 не са записани. Директорът на школото Асен Александров обясни, че някои родителите са дали грешни данни при попълване на заявленията. Общо 9517 малчугани са записани в избраното от тях училище към момента, обясни пред \"Монитор“ шефката на образователния инспекторат в столицата Ваня Кастрева. Те обаче могат да оттеглят документите си и да изберат ново школо на следващия етап. \"Свободните места за второ класиране са 3059\", обясни Кастрева. Разсеяни родители неволно прецакаха децата си за приема в първи клас. Една част от тях са подали грешни данни при кандидатстване, а други просто са забравили да ги запишат в школото. Така малчуганите ще трябва да се включат и във второ класиране, за да научат къде ще прекрачат за първи път училищния праг наесен. Родителите, които не са подали заявленията за второ класиране, ще трябва да направят това до 12 часа на 10 юни (понеделник). Те ще разберат още същия ден дали хлапетата им са приети, тъй като резултатите от второто класиране излизат в 18:00 часа. За да запишат класираните деца, родителите ще имат два дни – от 11 и 12 юни до 17:00 часа. Час по-късно пък ще бъдат обявени свободните места за следващото трето класиране. Сподели:", "date": "2019.06.09", "title": "Разсеяни родители цакат децата си за приема в първи клас"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8-%D1%82%D0%B8%D0%BC-%D1%81-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%80%D0%BE%D0%B4%D0%B5%D0%BD-%D0%B3%D0%B0%D1%80%D0%B4-news847716.html", "text": "Гръцкият Кими проявява интерес към българския баскетболист Венцислав Петков, съобщават медиите в Гърция. 27-годишният Петков направи добър сезон с Балкан, а наскоро спечели шампионската титла на България с ботевградчани. За отбора на Кими преди време игра друг българин Чавдар Костов. Тимът завърши на последните места в гръцкото първенство този сезон, но ще играе и догодина в елита. Договорът на 188-сантиметровият гард с Балкан изтече в края на сезона, а от Кими вече са се свързали с агентите на играча, акцентира \"Гонг\". Сподели:", "date": "2019.06.09", "title": "Гръцки тим с интерес към роден гард"}
{"url": "https://pik.bg/%D1%80%D0%BE%D0%B4%D0%BE%D0%BF%D1%81%D0%BA%D0%B8%D1%82%D0%B5-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8-%D1%81-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%BF%D0%BE%D0%BB%D0%BA%D0%BE%D0%B2%D0%BD%D0%B8%D0%BA-%D1%81%D0%B5%D1%80%D0%B0%D1%84%D0%B8%D0%BC%D0%BE%D0%B2%D0%BE-news847761.html", "text": "Над 3500 чужденци от всички континенти дойдоха в смолянското село Полковник Серафимово за започналия в петък четиридневен фестивал \"Meadows in the Mountains“. На 850 метра надморска височина над селото се чува реч на поне 10 езика на дошлите на феста, организиран за девето поредно лято от родопските англичани. Нестандартното за нашите ширини английско парти е съпътствано с уъркшопове, атрактивни артинсталации и различни забави, привличайки все повече чужденци в планината. Фестивалът се провежда на ливади в местността Крушата, където са 35-те декара имот на Дънкан и Канди Сас. Феновете са на възраст основно между 20 и 30 години. \"Привлича ги родопската музика, приемат България като магична страна с красива природа и добра енергия“, казва Бенджамин Сас. Той и брат му са организатори на феста. Родителите му са едни от първите чужденци, заселили се в Полковник Серафимово, пише \"Марица\". Четиридневният фест е с огромна популярност в Европа, в челото е на класациите на фестивалите по света на титулувани издания. Фестивалът е колоритен, тъй като облечени и гримирани като за карнавал, чужденците танцуват денонощно на поляните около четири сцени, на които се редуват десетки изпълнители. Те свирят и пеят на живо до 2 часа през нощта, а след това тече дискотека с диджеи и електронна музика до сутринта. Музикалната палитра включва рок, фюжън, джаз, ударен клубен саунд, техно и хаус. Туристите си плащат общо за престоя, пътя и храната. За всеки концерт или събитие билетите се запазват по интернет. Сподели:", "date": "2019.06.09", "title": "Родопските англичани с фестивал в Полковник Серафимово"}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-45-000-%D0%B4%D1%83%D1%88%D0%B8-%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%80%D0%BE%D0%B9%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-news847763.html", "text": "Дъждът в региона не е спирал от четвъртък. Лошото време е засегнало повече от половин милион души в 23 области на провинцията. Преките икономически щети вече са оценени от местните власти на 670 милиона юана (около 94 милиона долара). Спасителите се придвижват по улиците с лодки. Повече от 50 сгради са потопени под вода, а близо 90 са сериозно повредени, отбелязва БГНЕС. Наводнението причини значителни щети на земеделските земи. Наводнени са повече от 37 000 хектара обработваема земя. Според прогнозите валежите ще продължат до вторник. Около 45 000 души са били евакуирани в източната китайска провинция Дзянси заради продължаващите там силни дъждове и наводнения. Няма данни за загинали или пострадали хора, съобщи местното министерство за извънредни ситуации, цитирано от РИА Новости. Сподели:", "date": "2019.06.09", "title": "Евакуираха 45 000 души в Китай заради поройни валежи и наводнения"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B0%D0%B3%D0%B0%D1%82%D0%B0-%D1%81-%D1%86%D0%B5%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D1%87%D0%B8%D0%BA%D0%B0%D0%B3%D0%BE-%D1%80%D0%BE%D0%B4%D0%BD%D0%B8%D1%8F%D1%82-%D0%B8%D1%81%D0%BF%D0%BE%D0%BB%D0%B8%D0%BD-%D1%81-%D0%BF%D1%80%D0%B5%D0%BA%D1%80%D0%B0%D1%81%D0%B5%D0%BD-%D0%B6%D0%B5%D1%81%D1%82-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%B1%D0%B8-news847789.html", "text": "Единственият българин в най-престижната ММА промоция в света - UFC - Благой Иванов постигна втората си победа във въпросната верига, след като надви австралийската надежда в смесените бойни изкуства Тай Туваса. Разнообразната и вълнуваща битка се проведе в пълните три рунда и накрая съдиите трябваше да решават изхода й, но и тримата логично присъдиха успеха на Багата. Иванов вече е със статистика в ММА 18 победи и 2 загуби, докато Туиваса записа едва второто си поражение в окгатона, след като в предишния си сблъсък бе спрян от бившия шампион Жуниор дос Сантос. Багата изълни перфектно тактическия си план и спечели дуела във всеки един компонент, като най-добрият аспект от играта на австралиеца бяха десните му вътрешни лоукикове. Като цяло обаче статистиката също бе категорична в полза на Благо. Срещата се състоя в \"Юнайтед Център\" в Чикаго, гръмогласна родна агитка подкрепи Багата, а той посвети победата именно на феновете си и на България. Казвайки силни думи на роден език непосредствено след мача, още на арената. Иванов също така не пропусна да отчете и качествата на опонента си, отчитайки, че Тай е много тежък противник. Туиваса опитваше да сменя гарда в началото на битката и да опонира на Багата в това отношение, като двамата бяха предпазливи в първата минута. Ляво кроше в главата на австралиеца го спря да стъпва напред от самото начало и двамата се пренесоха отново в средата, като Туиваса отговори на предизвикателството с ляво-дясно кроше. Двамата преминаха в клинч и Багата бе притиснат до клетката, като основно гледаше да неутрализира съперника в тези моменти с ъндърхук. 2:30 минути преди края на рунда Благой вкара невероятно бързо ляво кроше в главата на опонента си, който стъпваше напред, като регистрира първия нокдаун. След това българинът се впусна в граунд-енд-паунд, но Туиваса се изправи, а Багата не можа да осъществи гилотина от два опита. Бам Бам отново се впусна в клинч и опитваше да вкарва десни лакти, но Багата бе непоклатим и впоследствие пренесе битката средата на клетката. Нещо повече - Иванов намираше с крошета главата на опонента си чрез чудесна контраатакуваща игра и го разклати в края на рунда, като само сирената спаси австралиеца от сериозни неприятности.Туиваса започна с два вътрешни десни лоукикове и влезе в нов клинч, забивайки дясно кроше, след което Иванов получи още един десен в главата си и бе леко разклатен, като двамата влязоха в клинч. Носът на българина бе разкървавен, но той не загуби концентрация и вкара в употреба десния си прав няколко пъти. Битката се пренесе в далечна дистанция и  Иванов го водеше перфектно с леви и десни прави, докато Туиваса бе видимо в неособено добра кондиция. Двамата се дебнеха, а австралиецът залагаше най-вече на десни лоукикове, като с ръцете си не можеше да притесни Иванов. Никой не пласираше комбинации, но левите и десните прави удари на Багата бяха доста по-успешни. Багата, за съжаление, не можа да се поздрави с победа във втория рунд, защото успя да осъществи гилотина и съперникът се предаде, но само 1-2 секунди след сирената! Според правилата срещата трябваше да продължи, въпреки успешната хватка на Иванов...Благой влезе първи в размените в третия рунд и успяваше да избегне ръцете на съперника, нищо че Туиваса го срещаше с десни лоукикове. Българинът притисна до оградата противника си и пласира коляно, но Тай го превъртя. Австралиецът вкара и двата си ъндърхука, но пък Багата пробва отново гилотина, само че не я завърши. Той отново притисна опонента до оградата и му вкарваше леви ръце, като Туиваса контрира с добри комбинации. Поредният опит за гилотина бе направен 2 минути преди края, комбиниран с две прекрасни колена, но австралиецът пак се измъкна. Нови два десни лоукика на Туиваса накараха Иванов да закуцука, но пък той заби страхотни две десни крошета. Всеки път, когато австралиецът стъпваше напред, Благой го засрещаше с крошета и леви прави. В крайна сметка двамата издържаха до последната сирена и се поздравиха приятелски, защото дадоха всичко от себе си и предложиха на зрителите чудесен и разнообразен дуел, акцентира \"Спортал\". Решението на съдиите можеше да бъде само едно - победа с 29-28, 30-27, 30-27 за Благой Иванов! Сподели:", "date": "2019.06.09", "title": "ИЗВЪНРЕДНО: Багата с ценна победа в Чикаго, родният исполин с прекрасен жест след тежката битка..."}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%BE%D0%B1%D1%80%D1%8A%D1%89%D0%B0-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8---%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B5-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%BE-%D0%BA%D0%B0%D1%80%D1%82%D0%B0-news847760.html", "text": "През нощта над западните райони времето остана предимно ясно. Над останалата част от страната се развиви купеста и купесто-дъждовна облачност. На места имаше валежи от дъжд, а в Централна България те бяха интензивни, придружени с гръмотевици и временно усилване на вятъра. Днес отново ще се развива купеста и купесто-дъждовна облачност. На много места валежите ще са интензивни, в централните райони - със значителни количества. З Ще духа слаб до умерен вятър, в западната половина от северозапад, а в източната от север-североизток, като след обяд в цялата страна ще се ориентира от север. Максималните температури ще са между 26° и 31°. Над планините ще се развива купесто-дъждовна облачност и ще има краткотрайни валежи с гръмотевици. Ще духа умерен вятър от север-североизток. Максималната температура на височина 1200 метра ще е около 18°, на 2000 метра 12°. Над Черноморието ще се развива купеста и купесто-дъждовна облачност и на места, главно по северното крайбрежие ще превали и прегърми. Ще духа слаб до умерен североизточен вятър. Максималните температури ще са между 25° и 27°. Температурата на морската вода е 20°-23°. Вълнението на морето ще е 1-2 бала. Сподели:", "date": "2019.06.09", "title": "ВРЕМЕТО СЕ ОБРЪЩА! Жълт код за дъжд и гръмотевици - ето къде ще е най-опасно (КАРТА)"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%B5%D0%BA%D0%BE%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BE%D1%81%D0%B8%D0%BD%D0%BE%D0%B2%D1%8F%D0%B2%D0%B0%D0%B9-%D0%BD%D0%B5-%D0%BA%D1%83%D0%BF%D1%83%D0%B2%D0%B0%D0%B9%E2%80%9D-news847749.html", "text": "Над 1400 кучета от общинския приют в село Горни Богров чакат своите осиновители. Столичното \"Екоравновесие\" пък стартира кампания \"Осиновявай, не купувай\". \"Само срещу лична карта всеки желаещ ще може да си осинови куче, като ще му бъде издаден паспорт и декларация. Кучето ще бъде обезпаразитено. Трябва да знаем, че то изисква грижи и най-вече това да не бъде спонтанна реакция\", коментира пред БНР директорът на \"Екоравновесие\" Веселин Асенов. Всеки, който желае да осинови животни, може да го направи в приюта в Горни Богров. Работното време е от 9 до 15 часа. Сподели:", "date": "2019.06.09", "title": "Столичното \"Екоравновесие\" провежда кампания \"Осиновявай, не купувай”"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B7%D0%B0%D0%BA%D1%8A%D1%81%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D1%85%D0%BE%D1%82%D0%B5%D0%BB%D0%B0-%D1%81%D0%B8-%D0%B7%D0%B0-%D0%BD%D0%B0%D0%B4-1-%D0%BC%D0%BB%D0%BD-%D0%B5%D0%B2%D1%80%D0%BE-news847413.html", "text": "Разследваният от прокуратурата за финансови злоупотреби строителен предприемач в Бургас Стефан Колев явно е закъсал финансово. Бизнесменът продава чисто новия си хотел \"Трилогия\" в топ центъра на Бургас за колосалната сума от 1 350 000 евро. Странно е, че бижуто, което се намира на ул. „Възраждане“ и работи едва от няколко месеца, е пуснато на тезгяха толкова скоро. Апарт хотелът е изграден върху площ от 1048 кв.м и се състои от 14 стаи, от които 10 студия и 4 двустайни апартамента, въведен е в експлоатация в края на 2018 г.  Стаите са луксозно обзаведени, а на покрива на хотела има открит басейн, който по информация на специалисти, струва поне 100 хиляди лв. Хотелът в момента функционира, но проверка на наш репортер установи, че рецепцията е пуста, а част от хотела все още е строителна площадка, покрита с найлони и с затрупана с багаж. От фирмата за недвижими имоти обясниха, че хотелът е функциониращ и има резервации до октомври месец тази година, ипотекиран е, но това не е проблем за купувачите, съобщава още \"Флагман\" . Срещу Стефан Колев започна разследване от прокуратурата за присвояване на суми в особено големи размери по време на провеждането на Световното първенство по УШУ в Бургас през 2016 г. Колев е президент на Българската федерация по УШУ, но същевременно е и председател на бургаския спортен клуб “Бей Син“. Основното обвинение е, че чуждестранни участници са плащали разходи по състезанието – за хотел, храна, транспорт, такса за участие - не на сметката на федерацията, а на тази на спортния клуб. В момента все още тече събирането на доказателства с международна помощ. Колев е длъжник и на Община Бургас, която е превела 30 хил. лева за Световното по УШУ. Тази сума е обявена за непризнати разходи и още през април 2017 г. зам.-кметът по бюджет и финанси Красимир Стойчев е разпоредил възстановяването им от Федерацията, на която Колев е президент. „Продавам хотела, защото това е политика на фирмата ми, продавам собствените си жилища. Продавам ги като реклама. Продавам всичко, което притежавам на цени, на които никой не иска да ги купи. Всяко нещо, което правя за себе си, го правя от сърце. Това е политика на фирмата“, коментира Колев. Сподели:", "date": "2019.06.09", "title": "КРИЗА: Известен бизнесмен закъса, продава хотела си за над 1 млн. евро"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%BA%D0%B0-%D0%BD%D0%B0%D0%B6%D0%B5%D0%B6%D0%B8-%D0%BC%D1%8A%D0%B6%D0%BA%D0%B8%D1%82%D0%B5-%D1%81%D1%82%D1%80%D0%B0%D1%81%D1%82%D0%B8-%D1%81%D1%8A%D1%81-%D1%81%D0%B5%D0%BA%D1%81%D0%B8-%D1%81%D0%BD%D0%B8%D0%BC%D0%BA%D0%B0-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-news847554.html", "text": "Джулиана Гани откри сезона - слънчев, дъждовен, няма значение. Моделката вече е готова за плаж, тя облече цял бански костюм и се излегна удобно на шезлонга, явно надявайки се да хване лек тен. При това чаровната Малка Джулка не се страхува, че може да настине, както е оскъдно облечена в хладното време. \"Не ми пука за времето! Откривам летния сезон\", обяви Гани в социалните мрежи. Сподели:", "date": "2019.06.09", "title": "ГОРЕЩО: Малката Джулка нажежи мъжките страсти със секси СНИМКА по бански"}
{"url": "https://pik.bg/%D1%82%D0%B8%D0%BA%D0%BD%D0%B0%D1%85%D0%B0-%D0%BA%D1%80%D0%B0%D0%B4%D0%BB%D0%B0%D1%82%D0%B0-%D0%B2%D0%B8%D0%BE%D0%BB%D0%B5%D1%82%D0%B0-%D0%BE%D1%82-%D0%BA%D0%B0%D1%80%D0%B0%D0%B4%D0%B6%D0%B0%D0%BB%D0%BE%D0%B2%D0%BE-%D0%B7%D0%B0-5-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news847742.html", "text": "Пет години при първоначален строг режим на изтърпяване на наказанието постанови състав на сливенския окръжен съд спрямо 32-годишната Виолета Огнянова, която застана пред Темида за пореден грабеж над възрастна жителка на Сливен. Напусналата в началото на годината затворническата килия Виолета била разпозната от униформените служители по охраната на железопътния транспорт няколко часа, след като на 22 февруари бил получен сигнал за нападение над 78-годишна сливналийка недалеко от центъра на града. Крадлата била хваната във влака за Бургас, докато оглеждала плячката си - портмоне със 150 лв. и лични документи на старата жена. При задържането Огнянова направила опит да скочи в движение от вагона, но била хваната от жандармеристите и отведена в участъка, където направила пълни самопризнания. След изтичане на първоначалните 24 часа по закона за МВР от сливенската прокуратура  удължили престоя й в ареста с още 72 часа, след което я остави за постоянно зад решетките, тъй като имало оперативни данни, че крадлата е съпричастна към още няколко дръзки улични грабежа в региона. Кметицата на Караджалово Мариана Колева сподели, че Виолета е тръгнала „по нанадолнището“ съвсем невръстна, никой в селото не можел да каже колко пъти вече е осъждана. От години се изнесла навън, за последно се знаело, че живее в Стара Загора, но после подочули , че изтърпява присъда в Сливен. “Тя се води адресно регистрирана при нас, защото майка й живее в Караджалово, но на практика постоянното й местожителство е затвора“, коментира още пред \"Монитор\" селската управничка. Делото в съда е преминало в условията на съкратена процедура след като подсъдимата направила пълни самопризнания и отказала събирането на допълнителни доказателства Сподели:", "date": "2019.06.09", "title": "Тикнаха крадлата Виолета от Караджалово за 5 години зад решетките"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BB%D0%B8%D0%B2%D0%B0%D0%BD-news847769.html", "text": "Сръбският патриарх Ириней, придружен от Антиохийския патриарх Йоан, се срещна с ливанския президент Мишел Аун. Двамата патриарси бяха посрещнати от президента Аун, който изрази радостта си от срещата. Гостите също изразиха радостта си и благодариха за топлото посрещане, предава \"Ромфеа\". Преди това патриарх Ириней беше на посещение в Сирия, където се срещна със сирийския президент Башар Асад и посети село Маалюля, където местното население все още говори езика, най който е говорил Иисус Христос. Сподели:", "date": "2019.06.09", "title": "Сръбският патриарх се срещна с президента на Ливан"}
{"url": "https://pik.bg/%D0%BE%D1%81%D1%82%D0%B0%D0%B2%D0%B0%D0%BC%D0%B5-%D0%B1%D0%B5%D0%B7-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%BE-%D1%83%D0%B8%D1%81%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-news847768.html", "text": "През изминалата 2018 година тежка гореща вълна удари Европа. Най-засегната бе Великобритания, а промените в климата заради глобалното затопляне що доведат до много повече горещи дни през следващите години, твърдят учени. Това пък ще доведе до спад до производството на уиски. След горещата вълна в Шотландия, много от производителите на алкохолната напитка се оплакват, че се наложило да спрат производството си, защото останали без вода. \"Изгубихме целия септември“, казва Калъм Фазър, собственик на дестилерия. Целият месец е пропилян, защото производителите нямат нужното количество изворна вода – частният извор на дестилерията пресъхнал заради горещото време. А Фазър не бил сам в мъката си, друга дестилерия близо до Питлохри, наречена също останала без вода. Не е ясно до каква степен сушата в бъдеще ще засегне производството на уиски. Това, което се знае е, че миналата година горещата вълна бе 30 пъти по-силна от обичайното, а глобалното затопляне е допринесло за това. На Острова беше толкова горещо, че знаковите му зелени полета се обагриха в кафяво, отбелязва \"Днес.бг\". Сподели:", "date": "2019.06.09", "title": "Оставаме без шотландско уиски заради глобалното затопляне"}
{"url": "https://pik.bg/%D0%B1%D0%B0%D1%80%D0%BE%D0%B2%D1%86%D0%B8-%D0%BC%D1%8A%D0%B6%D1%8A%D1%82-%D0%BD%D0%B0-%D0%B4%D0%B6%D0%B5%D0%BD%D0%B0-%D1%8F%D1%85%D0%BD%D0%B0-%D0%BA%D0%BE%D0%BB%D0%B0-%D0%B7%D0%B0-150-%D0%B1%D0%BE%D0%BD%D0%B0---%D0%BC%D0%B0%D0%BB%D0%BA%D0%B8%D1%8F-%D0%BA%D0%B0%D0%BD%D0%B0%D1%80-%D0%B3%D1%8A%D0%B7%D0%B0%D1%80%D0%B5%D0%B5-%D1%81-%D0%BF%D0%BE%D1%80%D1%88%D0%B5-%D1%81%D0%BD%D0%B8%D0%BC%D0%BA%D0%B0-news847538.html", "text": "С чисто ново \"Порше\" се изфука съпругът на Джена - Атанас Стоев. Половинката на певицата е голям фен на бързите коли и мотори, а наскоро се сдоби и с ново попълнение. Наследникът на \"Канарите\" обожава лъскавите возила и наскоро се е обзавел със \"зверчето\" на 4 колела. За колата музикантът броил шеметните 150 бона. Малкия Канар от доста време си мечтаел за подобна лимузина. Най-накрая обаче успял да събере парите и си я купил. Джена също е доволна от покупката, тъй като е на принципа, че в тяхното семейство всичко е общо. Затова и певицата се надява тя също скоро да се повози в лъскавото возило, пише ежедневник. Сподели:", "date": "2019.06.09", "title": "БАРОВЦИ: Мъжът на Джена яхна кола за 150 бона - Малкия Канар гъзарее с \"Порше\" (СНИМКА)"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%82%D1%80%D1%8A%D0%BC%D0%BF-%D1%81%D0%B0%D1%89%D0%B8%D1%81%D0%B0-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%82%D0%B5---%D0%BB%D1%83%D0%BD%D0%B0%D1%82%D0%B0-%D0%B1%D0%B8%D0%BB%D0%B0-%D1%87%D0%B0%D1%81%D1%82-%D0%BE%D1%82-%D0%BC%D0%B0%D1%80%D1%81-news847746.html", "text": ", след като американският президент Доналд . В публикация в любимата си социална мрежа Туитър, държавният глава на САЩ написа: \" - направихме го преди 50 години. Те трябва да се съсредоточат върху много по-големите неща, които правим, включително Марс (част от който е Луната), отбраната и науката!\". Любителите на астрономията бяха тотално сащисани Тръмп обяви, че Луната е част от Марс За всички пари, които харчим, НАСА НЕ трябва да говори за стъпване на Луната Независимо дали Луната е част от Марс (това не е така), изявлението на Тръмп е двойно изненадващо, като се има предвид предишния му ентусиазъм за пътуване до Луната . Неговите критики към НАСА за говоренето за отиване на Луната идват само три седмици, след като той подкрепи идеята за ново посещение на Луната. Сподели:", "date": "2019.06.09", "title": "ПЪЛЕН ШАШ: Тръмп сащиса астрономите - Луната била част от Марс"}
{"url": "https://pik.bg/%D1%80%D0%B5%D1%86%D0%B5%D0%B4%D0%B8%D0%B2%D0%B8%D1%81%D1%82%D0%BA%D0%B0-%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D0%BF%D0%B0%D0%BA-%D0%BF%D0%BE%D0%B4-%D0%BD%D0%BE%D0%B6%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA%D0%BB%D1%8A%D1%86%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news847323.html", "text": "Плеймейтката Деси Димитрова отново легна на операционната маса. Тя за пореден път оперира носа си. Какъв е резултатът все още не е ясно, защото силиконката се разхожда се разхожда с лепенка на носа. Именно пластична операция се падна от новогодишната баница с късмети на Деси, известна с желанието си за фотосесии. Въпреки, че беше категорична в решението си да не ляга повече под ножа, Димитрова за пореден път реши да направи корекция по себе си, пише ежедневник. Сподели:", "date": "2019.06.09", "title": "РЕЦЕДИВИСТКА: Деси Фотосесията пак под ножа - ето какво си клъцна... (СНИМКА)"}
{"url": "https://pik.bg/%D0%BB%D0%BE%D0%B2%D0%BD%D0%BE%D1%82%D0%BE-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D1%81%D0%BE%D0%BA%D0%BE%D0%BB-%D0%BD%D0%B0%D0%B2%D1%8A%D1%80%D1%88%D0%B8-130-%D0%B3%D0%BE%D0%B4%D0%B8%D0%BD%D0%B8-news847764.html", "text": "Ловно-рибарското дружество \"Варненски сокол\" навърши 130 години. Дружеството е основано в първите години след Освобождението от видни представители на интелигенцията във Варна и до днес не е прекъсвало дейността си. Дружеството е сред малкото организации в страната, които отглеждат и разселват десетки муфлони и елени, предава БНТ. Варненското дружество се гордее, че никога не е имало ранени ловци. Дружинката им пък в село Приселци отглежда и разселва едри бозайници. Сподели:", "date": "2019.06.09", "title": "Ловното дружество \"Варненски сокол\" навърши 130 години"}
{"url": "https://pik.bg/%D0%BF%D0%BE%D1%87%D0%B8%D1%82-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%BF%D1%80%D0%BE%D1%81%D0%BB%D0%B0%D0%B2%D0%B8%D0%BB-%D1%81%D0%B5-%D1%81-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news847785.html", "text": "- той е известен в историята на християнската църква както със своето благочестие и ученост, така и с твърдостта, с която защищавал догмите на православната вяра против лъжеучителя Несторий. Той се родил в Алескандрия във втората половина на IV в. и живял доста дълго в Нитрийската пустиня под ръководството на мъдрия и благочестив старец Серапион. Чичо му Теофил, архиепископ Александрийски, го извикал при себе си и го направил дякон. Скоро Кирил станал известен проповедник и с добродетелния си живот спечелил всеобщо уважение. След смъртта на Теофил в 412 г. той бил избран на архиепископския престол. Св. Кирил започнал започнал с най-голямо усърдие да изпълнява възложените му задължения и с твърдост отстоявал догмите на истинската вяра. В онова време имало много смутове и несъгласия ту от последователи на лъжеучението, ту от евреи, които от омраза към християните се стремели да предизвикат безредия в града. Скоро след избирането си за архиепископ св. Кирил се обявил против коварните действия на част от евреите, които произвели нощно време умишлена тревога и избили множество от наизлезлите християни. Тогава и управителят на града Орест чрез подкуп застанал в числото на враговете на епископа и направил против него донос до императора. Станали смутове в града. Нитрийските монаси, боейки се да не би епископът да се подложи на опасност, дошли в Александрия на помощ. В това време живеела в Александрия една девойка, на име Ипатия, уважавана от всички за своята ученост и добродетелен живот. Тя била дъщеря на философа Теон и сама преподавала философия. Тя излязла от къщи, за да примири враждуващите. Но разярената тълпа се нахвърлила срещу нея и я убила. Всички тия смутове и безредици извикали най-строги мерки против жителите на Александрия. Безредиците в града утихнали, но скоро след това се появили нови смутове, които доста дълго вълнували мира на Църквата. Несторий, патриарх Цариградски, човек умен, красноречив, но самонадеян и горделив, започнал да проповядва, че Иисус Христос се бил родил не Бог, а човек, че Божеството се било съединило с Него при Богоявлението и че поради това, пресвета Дева Мария не следвало да се нарича Богородица. Това ново учение възбудило много спорове. Несторий силно защищавал своето мнение и разпратил своите проповеди-послания по разни страни, градова и манастири. Св. Кирил бил крайно огорчен от това извратяване на истината и счел за необходим свой дълг твърдо и ревниво да я отстоява. Виждайки, че ереста се разпространява, той написал увещателно послание до Несторий и писма до император Теодосий Млади, до сестра му Пулхерия, до римския папа Целестин и до големите манастири. В тия послания той убедително опровергавал мненията на Несторий и излагал християнското учение за въплътяването на Сина Божий. Несторий в гнева си против св. Кирил се стараел да му противодействува и се оплакал от него пред императора. В това време папа Целестин свикал в Рим събор, който осъдил новото лъжеучение и определил да бъде свален Несторий, ако той не се откаже от заблужденията си. Св. Кирил поканил да вземат живо участие в обсъждането на Несториевата ерес йерусалимския и антиохийския първосветители. Той свикал в Александрия събор, който се съгласил с определенията на римския събор. Но ереста продължавала да се разпространява. Посланията на Кирил до Несторий останали безуспешни. Тогава император Теодосий Млади свикал вече вселенски събор в град Ефес. Това бил Третият Вселенски събор от 431 година. Св. Кирил пристигнал в Ефес, където се събрали около 200 епископи. Но Несторий не се явил и отказал да подпише, че е съгласен с догмите на Цървата, изложени от св. Кирил и пратени му от името на събора. Тогава съборът решил - Несторий да бъде свален. Несторий отхвърлил валидността на това решение, като се позовавал на това, че антиохийският архиепископ Йоан отсъствал от събора. Йоан умишлено се бавел да дойде, понеже държал страната на Несторий и бил враждебно настроен срещу Кирил. Като пристигнал най-после, той се стремял по всякакъв начин да вреди на Кирил и чрез клевети възбудил против него императора. Кирил бил заплашен със сваляне и заточение и бил задържан под стража, като всичко понасял с кротост и проявявал необикновена твърдост на духа. Той знаел, че нищо не трябва да склони епископа да прави отстъпки в делото на вярата, но заедно с това бил готов да прощава личните оскърбления и обиди. Най-после истината възтържествувала. Св. Кирил се върнал в епархията си, като се оправдал във всичко онова, в което се стараели да го обвинят. Несторий пък бил отлъчен от Църквата и заточен в Египет, където умрял от страшна и мъчителна болест - езикът му бил изяден от червеи. Грижите и трудовете разстроили здравето на св. Кирил. Той често боледувал и умрял в 444 година, като оставил много съчинения, в които с яснота и сила излага догматите на християнското учение. Освен писмата, в които той отхвърля мнението на Несторий, най-бележити негови  съчинения са: Изяснения на Мойсеевото Петокнижие, на пророчествата на Исаия, на дванадесетте малки пророци, на Евангелията на Йоан и Лука, на посланията, Книга за поклонението с дух и истина, Учението за Света Троица. Сподели:", "date": "2019.06.09", "title": "ПОЧИТ: Честваме велик светец, прославил се с живота си"}
{"url": "https://pik.bg/%D0%BC%D1%80%D1%8A%D1%81%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-17-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D1%81%D0%BC%D0%B5%D1%82%D0%B8%D1%89%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-%D0%B8-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%BE-news847777.html", "text": "17 незаконни сметища, открити в заливните зони на реките във Великотърновска и Габровска област, са били почистени след предписания на Регионалната екологична инспекция. До 30 април кметовете на общини трябваше да организират почистване на речните легла с прилежащите им земи и да организират извозването на отпадъците. Екологичната инспекция провери 54 участъка по поречията на големите реки във Великотърновска и Габровска област, като не са констатирани замърсявания с отпадъци в по-голямата част от проверените участъци. Почистени са 17 незаконни сметища около реките. 11 са били общо нерегламентираните замърсявания в рисковите участъци от преливане на реките Янтра и Синкавица в Габрово и на река Белица в Килифарево. За замърсяване с битови отпадъци на дерето в село Асеново ще бъде съставен акт на местния кмет, съобщиха еколозите, цитирани от БНР. Сподели:", "date": "2019.06.09", "title": "МРЪСНО: Откриха 17 незаконни сметища във Великотърновско и Габровско"}
{"url": "https://pik.bg/%D1%87%D0%B8%D1%81%D1%82%D0%B0-%D0%B2%D0%BE%D0%B4%D0%B0-%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BF%D0%BB%D0%B0%D0%B6%D0%BE%D0%B2%D0%B5-%D1%83-%D0%BD%D0%B0%D1%81-news847925.html", "text": "Малко над половината от плажовете в България са с чиста вода, показва годишният доклад на Европейската агенция за околна среда. Според европейския доклад 53% от изследваните водни басейни са с отлично качество на водата. Тези данни се потвърждават и от резултатите на проверките, извършени от РЗИ-Бургас от началото на сезона. Кипър, Гърция и Малта пък са страните с най-чисти води за къпане в Европа, предава Нова телевизия. Сподели:", "date": "2019.06.09", "title": "Чиста вода на половината плажове у нас"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B1%D0%BE%D1%81%D1%82%D1%8A%D0%BD-%D0%B2%D0%B0%D0%B3%D0%BE%D0%BD-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news847799.html", "text": "Вагон от метрото в Бостън дерайлирала в събота сутринта, съобщава БТА. Девет души са в болница. 10 пострадали са били докарани в отделението за спешна помощ, но един е отказал лечение. Никой от ранените не е с опасност за живота. Инцидентът е станал на Зелената линия близо до станция Кенмор Скуеър. Пожарникарите са изнасяли пътниците от тунела с носилки. Сподели:", "date": "2019.06.09", "title": "ИНЦИДЕНТ В БОСТЪН: Вагон на метрото дерайлира, има ранени"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B8-%D0%BA%D0%BB%D0%B0%D0%BD%D0%B5%D1%82%D0%B0-%D0%B2-%D1%81%D1%83%D0%B4%D0%B0%D0%BD---%D1%80%D0%B5%D0%BA%D0%B0-%D0%BD%D0%B8%D0%BB-%D0%BD%D0%BE%D1%81%D0%B8-%D0%B8%D0%B7%D0%B3%D0%BE%D1%80%D0%B5%D0%BD%D0%B8-%D0%B8-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B5%D0%BD%D0%B8-%D1%82%D1%80%D1%83%D0%BF%D0%BE%D0%B2%D0%B5-news847770.html", "text": "Обезглавени и изгорени тела плуват в Нил, военните стрелят по болници и изнасилват лекарки, трупове се отнасят на тайни места. Това  е само част от ужаса, който изживява Судан през последните дни. Пред \"Индипендънт\" протестиращи за смяна на системата в страна твърдят, че дузина тела са били извадени от Нил и откарани в неизвестно място, а 101 души са загинали след протести в цялата страна. Според Комитета на лекарите в Судан, във вторник военнослужещите от групата за бърза подкрепа са извадили поне 40 трупа от реката. Други свидетели са видели с очите си как активистите са били застрелвани и хвърляни във водите на Нил. Според очевидците военните стреляли по болници в Хартум и горели палатки на протестиращи. В някои от тях е възможно да е имало хора, които са изгорели живи. Сподели:", "date": "2019.06.09", "title": "Жестоки кланета в Судан - река Нил носи изгорени и обезглавени трупове"}
{"url": "https://pik.bg/%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D1%80%D0%B8%D0%BD%D0%B0-%D1%81%D0%B8%D0%B4%D0%B5%D1%80%D0%BE%D0%B2-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%82%D0%B5-%D0%BC%D1%83-%D0%BD%D0%B0%D0%BC%D0%B5%D1%86%D0%B8-%D0%B8-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D0%B3%D0%B5%D0%B9-%D0%BF%D0%B0%D1%80%D0%B0%D0%B4%D0%B0-%D1%82%D0%BE%D0%B2%D0%B0-%D0%BD%D0%B0-news847640.html", "text": "При всички случаи субсидията трябва да бъде намалена. Нашите представители правят различни предложения, има вариант да има таван на партийната субсидия. Има два варианта в света за финансиране на политическата дейност - единият е държавна субсидия, другият е със събиране на средства чрез лобиране, както е в САЩ. Това заяви пред Нова телевизия евродепутатът Ангел Джамбазки. \"Хората с основание са възмутени от политическия процес - те казват: Политиците не само взимат, но и надвзимат субсидии\". \"Аз не мога да разбера какво е толкова сложното за връщането на субсидиите. Отложената тема за субсидиите беше политическа грешка на всички. Разумното решение е истината по средата - трябва да има таван, трябва да има и възможност политическите сили да развиват извънпарламентарна дейност. Има и нещо друго - крайно време е да се въведе строга отчетност как се харчат тези пари. Те трябва да се харчат за политическа дейност, за печатни издания, за това да обясниш политическите си виждания. Трябва да има документи за всичко - накрая на годината представяш фактури. Трябва да се въведе по-строга отчетност\", заяви още Джамбазки. На въпрос колко е струвала неговата кампания, той отговори: \"Точната сума трябва я каже шефът на предизборния щаб, но тя беше в рамките на държавната субсидия и на позволените средства. Това, което казва Волен Сидеров - 8 милиона, е невъзможна сума, напълно несериозно е! Няма за какво да вложиш 8 милиона в избори\". \"Мога да си обясня поведението на лидера на \"Атака\" само с резултата от изборите. Аз искам да благодаря на близо 150 хиляди български граждани, които ми се довериха и това много задължава. Аз не бих се държал по този начин, ако резултатът ми е 7 пъти по-малък от резултата на друга политическа сила. Няма какво да се каже повече. Гроздето е кисело просто\", заяви Джамбазки и допълни че Сидеров \"технически е коалиционен партньор\". \"Ние по време на кампанията на сме нападали никого... Неудобно ми е за коментирам сексуалните нападки на Сидеров. Който го прави, е за негова сметка\", заяви евродепутатът. Въпреки това Джамбазки заяви, че би било безотговорно да се разруши подписаното споразумение в Обединени патриоти заради лични отношения: \"Има въпроси за доходите на българите, които трябва да бъдат решавани, въпроси за националната сигурност, циганският въпрос..., а ще се занимаваме с Крим. Това е несериозно\". Джамбазки отбеляза, че си е наел адвокати за клеветите срещу него, сезирал е СЕМ: \"Където има клевета и обида, ще има и възмездие\", категоричен бе той. Евродепутатът заяви, че ниската избирателна активност е сигнал: \"Има сериозна липса на доверие и всички трябва да се върнат на улиците, на площадите, за да говорят със своите избиратели. Дали сме доволни - би било лицемерно да кажа, че не сме. Това е първото самостоятелно явяване на ВМРО и благодаря на всичките наши симпатизанти и съмишленици\". \"Абсолютно безсмислено и излишно мероприятие. И нахално\" - така той коментира София прайд. \"Това е темата за бъдещето. Защото отвънка, докато чаках за нашия разговор, погледнах един материал как се промива общественото мнение. Да, води се, ако искате можем да я наречем джендър пропаганда, но това е световна тенденция в медии. Но това да бъде политическа пропаганда, това за нас е недопустимо. Това нахално събитие днес има недопустими политически искания - за узаконяването на гей браковете например... Понеже говорим за Холандия - запозната сте със случая, при който български гражданин не може да вземе детето си, което е дадено за осиновяване от гей двойка. Това е недопустимо, при жив баща. Никой не говори за ограничаване на права. Но този случай е скандален, неразбираем и недопустим. Има граница, в която обществото трябва да се намесва в семейството. Семейството е доброволен съюз между мъж, жена и техните деца\", заяви Ангел Джамбазки. Сподели:", "date": "2019.06.09", "title": "В ДЕСЕТКАТА: Джамбазки срина Сидеров за сексуалните му намеци и заклейми гей парада: Това нахално събитие има недопустими политически искания"}
{"url": "https://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news847802.html", "text": "Пътнически самолет, изпълняващ полет U6 226 от Санкт Петербург до Екатеринбург, се завърна малко след излитането си на летище „Пулково“ в Санкт Петербург, съобщи РИА „Новости”, цитирана от БТВ. По време на полета внезапно се задействал един от сензорите, който сигнализира за техническа неизправност на машината. Наложило се аварийното кацане. Самолетът се е приземил нормално. Според онлайн таблото на летището, този полет се е изпълнявал от „Ural Airlines“ със самолет модела на „Airbus“. Сподели:", "date": "2019.06.09", "title": "Пътнически самолет кацна аварийно в Санкт Петербург"}
{"url": "https://pik.bg/%D0%BF%D0%B5%D1%87%D0%B0%D0%BB%D0%B1%D0%B0-%D0%BF%D0%B0%D0%B4%D0%BD%D0%B0-%D0%B4%D0%B6%D0%B0%D0%BA%D0%BF%D0%BE%D1%82%D1%8A%D1%82-%D0%BE%D1%82-530-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-%D0%BC%D0%B5%D0%B3%D0%B0%D0%BC%D0%B8%D0%BB%D0%B8%D0%BE%D0%BD%D0%B8-news847765.html", "text": "Един билет спечели джакпота в размер на 530 млн. долара от лотарията \"Мегамилиони\" в САЩ. Печелившият билет е продаден в щата Калифорния, съобщиха организаторите на лотарията. \"Един билет, продаден в Калифорния спечели джакпота на \"Мегамилиони\" в размер на 530 млн. долара\", се казва в официалния акаунт в Туитър на лотарията. Тегленето се се проведе в петък вечерта. Продаденият в Калифорния билет съответстваше на всички изтеглени числи, необходими за спечелването на джакпота - 17, 19, 27, 40, 68 и допълнителното 2. През октомври миналата година \"Мегамилиони\" даде най-големия джакпот в историята на лотарията - повече от 1,5 милиарда долара. Билетът, който спечели тази сума, беше продаден в щата Южна Каролина. Известно е, че той е бил купен от жена, която е поискала да остане анонимна. Билети за лотарията \"Мегамилиони\", които могат да се използват от жители на 44 щата, както и от окръг Колумбия и Вирджински острови, се продават в САЩ от 1996 г. насам. Сподели:", "date": "2019.06.09", "title": "ПЕЧАЛБА: Падна джакпотът от 530 млн. долара от лотарията \"Мегамилиони\""}
{"url": "https://pik.bg/%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D1%81%D0%BB%D0%B0%D0%B2%D0%BE%D0%B2%D0%B8%D1%86%D0%B0-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D1%8A%D0%B7%D0%BF%D0%BE%D0%BC%D0%B5%D0%BD%D0%B0%D1%82%D0%B5%D0%BB%D0%B5%D0%BD-%D1%81%D1%8A%D0%B1%D0%BE%D1%80-%D0%B7%D0%B0-96-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%B3%D0%B8%D0%B1%D0%B5%D0%BB%D1%82%D0%B0-%D0%BD%D0%B0-%D0%B0-news847803.html", "text": "В местността Янини грамади над септемврийското село Славовица ще се проведе национален възпоменателен събор по повод 96-ата годишнина от гибелта на земеделския водач Александър Стамболийски. Организатор е ПП „Обединени земеделци“, съобщава БНР. Симпатизанти и членове на земеделския съюз ще се съберат на лобното място на Александър Стамболийски , за да отдадат почит пред делото на държавника и водача на земеделското движение в България. Съборът ще започне в 10:30 часа с панихида. На паметника на държавника Александър Стамболийски и министър-председател на България в периода 1920-1923 г., ще бъдат поднесени венци и цветя. На възпоменателното събитие ще присъства почетния председател на „Обединени земеделци“ д-р Анастасия Мозер и членове на националното ръководство, начело с Петя Ставрева. Гости на събитието са еврокомисар Мария Габриел и зам.-председателят на парламента Емил Христов. Сподели:", "date": "2019.06.09", "title": "Край село Славовица ще се проведе възпоменателен събор за 96-ата годишнина от гибелта на Александър Стамболийски"}
{"url": "https://pik.bg/%D0%BC%D0%B0%D1%81%D0%BE%D0%B2%D0%BE-%D0%BF%D1%80%D0%B5%D1%81%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%86%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%BF%D0%B0%D0%B7%D0%B0%D1%80%D1%83%D0%B2%D0%B0%D1%82-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B8-%D1%85%D1%80%D0%B0%D0%BD%D0%B0-news847786.html", "text": "Дълги опашки от граждани на Венецуела се извиха на два презгранична моста близо до колумбийския град Кукута. Хората, някои от които с деца на раменете, чакаха документите им да бъдат проверени от колумбийски митничари. Венецуелски граничари помагаха ситуацията да бъде държана под контрола. През февруари социалистическото правителство на Венецуела разпореди границите с островите Аруба, Бонер и Кюрасао, както и с Бразилия и Колумбия, да бъдат затворени, в момент, когато опозицията се опитваше да достави храна и лекарства. По-голямата част от помощта бе изпратена от Съединените щати, ключов съюзник на венецуелския опозиционен лидер Хуан Гуайдо. Миналия месец венецуелското правителство отвори отново границите с Аруба и Бразилия. Вчера службата на върховния комисар на ООН за бежанците съобщи, че 4 милиона венецуелци - близо 15 процента от населението на страната - са емигрирали, за да избягат от икономическата и политическата криза. Днес специалният пратеник на комисаря, американската актриса Анджелина Джоли, посети друг район по границата между Колумбия и Венецуела, за да се запознае с условията, при които живеят емигрантите и бежанците, и с техните нужди. Предвидено е холивудската звезда да се срещне с хуманитарни работници и с венецуелци и да обиколи палатков лагер, построен от ООН, съобщи АП. Анджелина Джоли призова международната общност да помогне на трите южноамерикански държави, приели най-много мигранти от Венецуела - Колумбия, Перу и Еквадор, предаде Ройтерс. 20 000 деца са изложени на риск да останат без основни граждански права, предупреди тя. Хиляди венецуелци влязоха днес в съседна Колумбия, за да си купят храна и лекарства, след като президентът Николас Мадуро разпореди да бъде отново отворена границата, която бе затворена от четири месеца, предаде Асошиейтед прес. Сподели:", "date": "2019.06.09", "title": "Масово преселение на венецуелци в Колумбия, пазаруват лекарства и храна"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%B2%D1%80%D0%B0%D1%86%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0-%D1%81-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BD%D0%BE%D0%B2%D0%BE-%D1%83%D0%BB%D0%B8%D1%87%D0%BD%D0%BE-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5-news847791.html", "text": "Общината във Враца се готви да кандидатства с проект за изграждане на улично осветление за 3 000 000 лв.  Това обяви кметът Калин Каменов, цитиран от „Конкурент”. Той се аргументира с това, че настоящото улично осветление в общината не е достатъчно добро. „Ще се опитаме да изградим ново осветление в града, като това ще стане на два етапа“,  разясни Калин Каменов. Той уточни, че средствата за новите лампи ще са по Норвежкия механизъм, като изграждането ще стане на два етапа, които ще струват по около милион и половина лева. Сподели:", "date": "2019.06.09", "title": "Община Враца кандидатства с проект за ново улично осветление"}
{"url": "https://pik.bg/%D1%88%D0%B0%D1%88-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%BE%D0%B1%D1%80%D0%B0%D0%BD%D0%B0-%D0%BE%D1%82%E2%80%A6-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F-news847790.html", "text": "Управител на бензиностанция е задигнал 29 063 лева и две стотинки от оборота. Престъплението било извършено в обект на голяма верига в Кърджали. Това решиха районните магистрати, които признаха за виновен мъж от Пазарджик като извършител на деянието. Както вече писахме, бивш управител и подчинените му влязоха в Следствието заради изчезването на двудневния оборот на бензиностанция в Кърджали. Засечената липса е в размер на 29 063 лева и две стотинки. Това е общата сума на оборотите в два последователни дни от обекта, търгуващ с горива. Оказало се, че сумите така и не били предадени на инкасо-фирмата, която три пъти в седмицата трябвало да превозва „кеша”. Липсата пък се установила в края на отчетния месец. Като основен заподозрян за присвояването на средствата бил тогавашният управител на бензиностанцията. Оборотът се поставял в плик от касиерите с дата за съответния ден. Пликовете се съхранявали в каса, за която ключ имал единствено управителят. Парите напускали обекта три пъти в седмицата, когато идвал специализираният автомобил на охранителната компания, съобщава \"Родопи24\". При първоначалното разследване като обвиняем бил привлечен заемащият длъжността управител. По-късно обаче от прокуратурата прекратяват разследването поради липса на достатъчни доказателства. Постановлението обаче бе обжалвано от дружеството, стопанисващо обекта. Съдът в Кърджали отмени постановлението на Прокуратурата за спиране на досъдебното производство. Делото бе върнато за извършване на допълнителни действия по разследването, включващи разпити на служители и очни ставки с бившия вече управител. Според магистратите, по делото са събрани достатъчно доказателства, които след прецизиране биха били достатъчни за предявяване на обвинение. Близо три години след деянието, съдът призна за виновен тогавашния управител на обекта. Той получи присъда „лишаване от свобода” от година и 6 месеца. Наказанието обаче бе отложено с изпитателен срок от 3 години. Сподели:", "date": "2019.06.09", "title": "ШАШ: Бензиностанция обрана от… управителя"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D0%BE-%D0%BE%D0%BF%D1%80%D0%B0%D0%B2%D0%B4%D0%B0-%D0%B4%D0%B5%D1%82%D1%81%D0%BA%D0%B0-%D1%80%D0%B0%D0%B1%D0%BE%D1%82%D0%B0-%D0%B1%D0%BE%D0%BC%D0%B1%D0%B8%D1%87%D0%BA%D0%B8-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%B7%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B8%D1%82-news847806.html", "text": "Опасността от радикализиране не е от вчера. Сред ромското малцинство в Пазарджик жените започнаха да носят облекло, което никога досега не са носили, защото за това получаваха по 300 лева всеки месец. Държавата обаче се намеси с дулото \"Муса\" и се видя, че се взимат мерки. Това заяви пред Нова телевизия Вече живеем в сферата на електронните възможности, което позволява на \"Ислямска държава\" да вербуват хората. Слава Богу, че близките на това момче са видели нередности в поведението му и са информирали службите. В случая с това момче \"Ислямска държава\" може би би се похвалила, че са успели да вербуват едно християнско момче, което биха използвали по-скоро за един терористичен акт, а не за разпространение на тяхната идеология. Службите на практика работят по нови начини, наблюдават сайтове, проводници на идеите на \"Ислямска държава\" и други подобни, така че сме в нова ера\", отбеляза Стоев. Специализираният съд е отказал постоянен арест на младежа и с него работят инспектори от Детска педагогическа стая. Прокуратурата ще протестира тази мярка, защото смята, че с него трябва да се работи в една изолирана среда. В студиото арабистът Владимир Чуков коментира ситуацията: \"Случаят е много неприятен, защото за пръв път се вербува млад българин. Но ние не сме бяло петно на картата. Според мен много ясно трябва да се каже, ако коментираме случаи в Западна Европа. Там има аналогични случаи на вербувани млади хора. В нашия случай трябва да бъдат направени конкретни изводи. Учените заедно с държавата трябва да се опитаме да видим психологическите и социалните експерти на конверсията. В една Франция например има ежегоден отчет за конверсията\". Чуков отбеляза, че трябва да се пита семейството защо това дете е стигнало до това състояние: \"Очевидно има нещо, което го е дърпало назад, което го е карало така да реагира... Аз поставям един голям въпрос - това 16-годишно момче как е успяло за месец-два да се сдобие с тези детайли? Подобен тип действия няма как да не получава съвети отвън. Ето тук бащата трябва да каже следното - защо този ислямски вербовчик е по-авторитетен от него?\". Според адвоката на момчето Емил Велинов прокуратурата иска настаняването му в \"специализирано заведение\". \"Ние с родителите му не сме съгласни, защото смятаме, че най-добре ще му се въздейства в родителска среда. И изолирането му от естествената среда, родители, познати би довело до негативен ефект. Всъщност това, което иска прокуратурата и това, което искаме ние, е едно и също. Защото първо бащата е сигнализирал за това поведение, той е потърсил държавата да му помогне. Изолацията ще навреди на психиката на детето. След този месец ще минат два, три, четири и нещата ще си дойдат на място. Защото това е дете... От 20 и повече дни той, според бащата, има коренно различно поведение, приключил е със сайта, ходи си на училище, занимава се с братята си. Поради което аз считам, че това е правилният път за неговото оправяне - тази среда му влияе ползотворно\", коментира адвокат Велинов. Според него семейството е имало проблем с един от по-малките си синове и са \"отклонили\" вниманието си от младежа. Точно тогава той попаднал на ислямския сайт и е започнал чат. \"Не знам как се е снабдил с тези вещества, ще кажат експертите - дали стават за бомби. За мен по-голямата част не могат да бъдат използвани без допълнителна преработка или допълнителни устройства, които да бъдат монтирани към тях.  Като всяко любопитно момче той е започнал да се интересува. Бомбички се правят за стадионите и за какви ли не други неща. Детска работа! Просто е имало един период от време, през който той не е бил контролиран от родителите си, но после нещата са дошли на мястото си\". \"Детето е абсолютна жертва на интернет! Родителите са усетили, че има промяна в поведението му. Той с никого не е споделил какво прави. Само с майка му и баща му, когато са разбрали какво прави. И аз съм родител, и аз имам три деца и се страхувам от външните влияние. Но не винаги човек успява\", заяви адвокат Емил Велинов. бившият директор на ДАНС-Пловдив и антитерористичен експерт Ангел Стоев. Сподели:", "date": "2019.06.09", "title": "Адвокатът на терориста от Пловдив го оправда: Детска работа! Бомбички се правят за стадионите и за какви ли не други неща"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BA%D0%B0%D0%BB%D0%BE%D1%84%D0%B5%D1%80-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%8A%D1%82-news847847.html", "text": "Жители на Калофер блокираха Подбалканския път между Калофер и Казанлък, съобщава БТВ. Причината – недоволство от начина, по който се стопанисва национален парк „Централен Балкан”. Местните хора са категорични, че това застрашава традиционния им поминък, свързан с животновъдството. Според протестиращите, Националният парк е заграбил частни, общински и църковни земи, без да е изпълнена законовата процедура по отчуждаването им. Основното недоволство е от тоталното унищожаване на високопланинските пасища, които от стотици години са основен поминък на населението на Калофер, тъй като местните хора се занимават с високопланинско животновъдство. Според сдружението „Калоферски стопани”, ситуацията е вече нетърпима са били принудени да блокират пътя София - Бургас, за да бъдат чути от държавната власт. Сподели:", "date": "2019.06.09", "title": "Жители на Калофер блокираха Подбалканския път"}
{"url": "https://pik.bg/%D1%83%D0%B4%D0%B0%D1%80%D0%BD%D0%BE-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D0%BA%D1%8A%D1%89%D0%B8%D1%82%D0%B5-%D0%B7%D0%B0-%D0%B3%D0%BE%D1%81%D1%82%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news847859.html", "text": "Експерти от земеделското министерство започват допълнителни инспекции на проекти по Програмата за развитие на селските райони. Под прицела на проверяващите са тези, които са поискали финансиране и за басейни, джакузита и ресторанти. Инспекцията започна от Лясковец. Една от къщите, които се проверяват днес, е получила финансиране от 68 хил. лева. Собствениците са кандидатствали за допълнителни подобрения – басейн, който и към момента е действащ, но се нуждае от допълнителни съоръжения. Сподели:", "date": "2019.06.09", "title": "Ударно: Земеделското министерство с проверки в къщите за гости (ОБНОВЕНА)"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BB%D1%83%D0%BD%D0%B0%D1%82%D0%B0-%D0%B2%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%BA%D1%8A%D0%BC-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%B5%D0%BD-%D0%B8-%D1%81%D1%82%D1%80%D0%B0%D1%81%D1%82%D0%B5%D0%BD-%D1%81%D0%B5%D0%BA%D1%81-%D1%82%D0%B0%D0%BA%D0%B0-%D1%87%D0%B5-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D0%B9%D1%82%D0%B5-news847797.html", "text": "Предшестващ 6 лунен ден до 12:09 ч на 9 юни Доминиращ 7 лунен ден от 12:09 ч на 9 юни до 13:22 ч на 10 юни Денят е сложен. Старите проблеми се нуждаят от решения, но те едва ли ще бъдат намерени сега. Подходящо е да се прекара времето на спокойствие, у дома, в размисъл. Като цяло е по-добре да говорите по-малко. Питагорейците в този лунен ден давали обет за мълчание и не произнасяли нито дума през цялото лунно денонощие, съобщава астрологът Ивелина Пенчева. Силата на думите нараства много в този лунен ден и те имат особено голямо значение. Цялата природа сега е много отзивчива и откликва на всяка дума, дори случайно произнесена. Бъдете внимателни: всичко, което казвате ще бъде реализирано. Особено опасно е да се лъже в този ден. Лъжите и клюките имат разрушителна сила, избягвайте ги, ако не искате в бъдеще да се разболеете сериозно или да се изправите пред опасности. В никакъв случай да не се изрича проклятие по адрес на някой човек. Негативният заряд може да се обърне срещу вас и да донесе не малко неприятности. Вие вече ще сте забравили какво сте казали, но неправилно изречените думи ще повлияят по най-неприятен начин на живота ви. Но в този ден всички добри желания също могат да се сбъднат. Добрите думи, похвалите, комплиментите, думите на благодарност имат много важна роля сега. Много е хубаво да се молите - молитвата ще бъде чута бързо. Състоянието на здравето е непредсказуемо. Възникнали заболявания в този ден лесно се излекуват. Тялото не трябва да се преохлажда, тъй като е голяма вероятността да се прихване простуда. Не трябва да правите нищо, което да нарушава целостта на нещата - да чупите мебели, чинии, да разкъсвате книги, да късате цветя, да чупите клони и т.н. Не трябва да ставате съпричастни към разрушението. Избягвайте пилешко месо, яйца. Секс - Луната ви призовава към романтичен и страстен секс, така че не се отказвайте! Добре е да има продължителна любовна прелюдия, изобилие от нежни думи, не се скъпете на комплименти. Хубаво е да има музика. Сега тя засилва очароващото въздействие. Трябва да си говорите само за любов. Подстригването е благоприятно, засилва интуицията, води до неочаквани прозрения. Косите подстригани в този ден улавят вълните на енерго-информационното поле в по-широк диапазон. Това засилва интуицията, води до неочаквани прозрения. Покупки - Можете да си направите хубав подарък - да си купите нещо, за което отдавна сте мечтали, нещо, което ще ви донесе удовлетворение. Днес е 21 слънчев ден – Денят носи силна енергия. Свързан е с вечния и безкраен кръговрат на природата. Много мощен, в същото време и интересен ден, в който можете да се сблъскате с неизвестни сили. Могат да се появят хора, свързани с вас кармично. Бъдете предани на своя дълг, верни на принципите си, честни в отношенията си, изпълнявайте своите обещания, не говорете прекалено много. Вслушвайте се в дадените съветите днес. Сподели:", "date": "2019.06.09", "title": "АСТРОЛОГ: Луната ви призовава към романтичен и страстен секс, така че не се отказвайте"}
{"url": "https://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8-%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%87%D0%BE%D1%80%D0%B0%D1%82%D0%B0-news847857.html", "text": "В София се проведе протест на синдикалните организации на МВР и граждани в подкрепа на петимата полицаи, осъдени за смъртта на Ангел Димитров - Чората. Служители на МВР и граждани подкрепиха петимата полицаи, осъдени на 7 години затвор за смъртта на Чората през 2005 г.  Демонстрантите настояват за преразглеждане на делото от ВКС и взимане предвид на всички експертизи, направени до момента. „Ние сме споделяли с него много пъти по този повод. Той ми казва, че са чисти пред съвестта си и са изпълнявали служебните си задължения така, както повеляват наредбите и Закона за МВР”, каза бащата на полицаи Иво Иванов – Ванчо Спасов. Сподели:", "date": "2019.06.09", "title": "Синдикати и полицаи на протест в подкрепа на колегите си, обвинени за смъртта на Чората"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B2%D1%8A%D0%BB%D0%BD%D0%B0-%D0%BE%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0%D0%B4-10-%D1%85%D0%B8%D0%BB%D1%8F%D0%B4%D0%B8-%D0%BD%D0%B0-%D0%B1%D1%83%D0%BD%D1%82-news847830.html", "text": "Френската телевизия показа шепа протестиращи, хвърлящи павета по полицейски коли в Дранси, предградие северно от Париж, а полицията използва сълзотворен газ и водни оръдия срещу протестиращи в южния град Монпелие. В Дижон, в Централна Франция, също имаше размирици. Местната полиция съобщи, че витрините на някои магазини в центъра на града са разбити, а един полицай е ранен от удар с камък. Министерството на вътрешните работи, цитирано от телевизия Бе Еф Ем, съобщи, че 10 300 души са демонстрирали в цялата страна, 1100 от тях - в Париж. Миналия уикенд демонстрантите бяха общо 9 500, от които 1500 в столицата. Сблъсъци избухнаха по време на 30-ия пореден уикенд на антиправителствени протести на \"жълтите жилетки\" във Франция, макар че броят на демонстрантите вчера остана доста под предишните върхови нива, предаде Ройтерс. Сподели:", "date": "2019.06.09", "title": "Поредна вълна от протести във Франция, над 10 хиляди на бунт"}
{"url": "https://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B2%D0%BE%D0%B4%D0%B0%D1%82%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D1%82%D1%80%D0%B5%D0%BB%D1%87%D0%B0-%D0%B5-%D0%BD%D0%B5%D0%B3%D0%BE%D0%B4%D0%BD%D0%B0-%D0%B7%D0%B0-%D0%BF%D0%B8%D0%B5%D0%BD%D0%B5-news847856.html", "text": "Водоснабдителното дружество в Стрелча предупреди, че вследствие на поройните дъждове обстановката около водовземните съоръжение е силно усложнена, съобщиха от Община Стрелча, цитирани от „Фокус”. Водата, която пристига в пречиствателната станция, е изключително мътна. „ВиК-С“ събират водата в резервоар и вече е започнало възстановяване на водоподаването, ако не възникне извънредна ситуация. Водното дружество предупреждава, че водата е негодна за пиене, а може да се използва само за битови нужди. Сподели:", "date": "2019.06.09", "title": "Предупреждение: Водата в района на Стрелча е негодна за пиене"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%BD%D0%BE%D0%B2-%D1%81%D1%82%D0%B0%D1%80%D1%88%D0%B8-%D1%82%D1%80%D0%B5%D0%BD%D1%8C%D0%BE%D1%80-news847876.html", "text": "Черногорецът Желко Петрович е новият старши треньор на Ботев Пловдив, потвърдиха официално от клуба. Жълто-черните са постигнали договорка с 53-годишния специалист, който ще води отбора през новия сезон. Петрович поема представителния отбор на \"жълто-черните\", след като през изминалия сезон е работил в холандския Утрехт като асистент на Дик Адвокат. В екипа на новия наставник на Ботев влизат Жарко Лучич (помощник треньор), Тодор Георгиев (кондиционен треньор) и Михаил Ролев (треньор на вратарите). Желко Петрович ще бъде представен официално в сряда преди заминаването на отбора за лагера във Велинград, като часът на пресконференцията ще бъде обявен допълнително, съобщава \"Трафик Нюз\". Новият наставник на Ботев притежава богат опит във футбола. Като състезател играе за отборите на Севиля, ПСВ Айндховен, Динамо Загреб, както и за националния тим на бивша Югославия. В треньорската си кариера е бил старши треньор на Боависта (Португалия), Валвийк (Холандия), Урава (Япония), Ал Шааб (ОАЕ) и Адо Ден Хааг (Холандия). Петрович е дългогодишен асистент на Дик Адвокат, с когото освен в Утрехт работи още в Съндърланд и националния отбор на Сърбия. Визитката на новия треньор на Ботев включва още работа като помощник треньор на Руд Гулит във Фейенорд, Мартин Йол в Хамбургер, Аврам Грант в Уест Хям и Гус Хидинг в Анжи Махачкала. Иначе Ботев ще започне лятната си подготовка утре, като първото занимание ще стартира в 18:30ч. и ще бъде водено от помощниците на новия треньор Желко Петрович. Черногорският специалист ще започне реалната си работа с отбора от сряда, когато „жълто-черните“ заминават на подготвителен лагер във Велинград. Канарчетата ще се готвят в курортния град до 22 юни. Сподели:", "date": "2019.06.09", "title": "ОФИЦИАЛНО! Ботев Пловдив с нов старши треньор"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B2%D0%BC%D1%80%D0%BE-%D1%81-%D0%BD%D0%BE%D0%B2%D0%B0-%D0%B8%D0%B4%D0%B5%D1%8F-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%82%D1%80%D1%83%D0%B2-news847849.html", "text": "Важен е не само размерът, но е важна и системата, по която се изчислява държавната субсидия за партиите. Искаме таван на субсидията, с който партиите, които получават в момента 15 млн. – 20 млн. лева и си ги държат по сметки, да бъдат ограничени. С това ще се почувства и някаква справедливост. От 5 до 6 лева на глас е достатъчно за водене на партийна дейност и за нормална политика. Когато една голяма партия държи парите си по банкова сметка и не ги харчи по дейност, означава, че парите са големи. Това каза пред БНР Александър Сиди от „Обединените патриоти“. „Включително и ГЕРБ казват, че разумните доводи са да не бъде 1 лев за глас, но да бъде намалена субсидията. На ГЕРБ им писна от популизма на БСП. И БСП, вместо да отидат при избирателите си и да се извинят, че са сбъркали, създават поредния скандал с надеждата да върнат доверието към себе си“, допълни Сиди в предаването „Неделя 150“ на програма „Хоризонт“. Александър Сиди изрази надежда, че в залата на Народното събрание ще бъдат изложени разумни аргументи и че ще се достигне до ниво на партийните субсидии, което да удовлетвори българските граждани и да запази стабилна политическата система. Сподели:", "date": "2019.06.09", "title": "ГОРЕЩА ТЕМА: Депутат от ВМРО с нова идея за партийните субсидии - ето колко трябва да струва един глас"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%B0%D0%BD%D1%83%D0%BB%D0%B8%D1%80%D0%B0-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news847823.html", "text": "Президентът на Албания Илир Мета обяви, че анулира датата за местните избори, които бе насрочил за 30 юни, съобщава „Франс Прес”, цитирани от БНР. В страната продължават антиправителствени протести, при които вчера отново се стигна до сблъсъци с полицията. Настоящите условия не позволяват провеждането на демократични избори и подкопават всяка възможност за започване на преговори за членство на Албания в Европейския съюз, заяви президентът Мета в писмо, разпространено от неговата пресслужба. Премиерът Еди Рама обаче заяви при визита в южната част на страната, че вотът ще се състои. „Изборите ще се проведат на 30 юни и социалистическото мнозинство е решено за извърши правосъдната реформа, която е от критично значение за бъдещето на Албания в ЕС“, каза той. Единствената институция, която би могла да уреди спора, е Конституционният съд, но той бе разпуснат в рамките на дълбоката реформа на съдебната система. Снощният протест се състоя два дни след като германски вестник публикува записи, на които мъж твърдял, че ще купува гласове за управляващите в Албания. Това, според опозиционния лидер Лузим Баша, е доказателство, че управляващите манипулират изборните резултати и така са спечелили вота през 2017 г. Опозиционните сили, които стоят зад протестите, определиха президентската позиция като първи резултат от борбата с Еди Рама заради мнението им, че корупцията в управлението прави честните избори невъзможни. Противниците на премиера не желаят да преговори с Рама, допълва „Би Би Си”. Сподели:", "date": "2019.06.09", "title": "Президентът на Албания анулира датата на местните избори"}
{"url": "https://pik.bg/%D1%83%D0%B6%D0%B0%D1%81-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0%D0%B4-16-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%B1%D0%BE%D0%BC%D0%B1%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%B8-%D0%BA%D0%B0%D1%82%D0%B5%D0%B4%D1%80%D0%B0%D0%BB%D0%B0-news847879.html", "text": "Анонимни заплахи за поставени бомби бяха получени в неделя в 16 обекта в Москва, сред които катедралата \"Христос Спасител\" и телевизионната кула в Останкино. Полицията е започнала спешна проверка, съобщи говорител на аварийните служби на столицата, цитиран от РИА Новости. По думите му, всички места вече се проверяват от персонала на оперативните служби. Сподели:", "date": "2019.06.09", "title": "Ужас в Москва: Над 16 сигнала за бомби, заплашват и катедрала"}
{"url": "https://pik.bg/%D0%BE%D0%B3%D0%BD%D0%B5%D0%BD-%D1%83%D0%B6%D0%B0%D1%81-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D0%BB%D0%BE%D0%BD%D0%B4%D0%BE%D0%BD---%D0%BD%D0%B0%D0%B4-100-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BF%D0%BB%D0%B0%D0%BC%D1%8A%D1%86%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news847928.html", "text": "Повече от 100 пожарникари се борят с огъня при голям пожар в Лондон. В английската столица горят шест етажа от жилищен блок. Сградата се намира в Източен Лондон и според местната преса е съставена от скъпи апартаменти. Не е ясно дали има пострадали. През юни 2017 г. голям пожар в жилищен блок в Лондон взе повече от 70 жертви и предизвика разследване на мерикте за безопасност в целия град. Сподели:", "date": "2019.06.09", "title": "ОГНЕН УЖАС: Голям пожар в Лондон - над 100 пожарникари се борят с пламъците (СНИМКИ)"}
{"url": "https://pik.bg/%D0%B0%D0%BD%D1%82%D0%BE%D0%B0%D0%BD-%D0%B3%D1%80%D0%B8%D0%B7%D0%BC%D0%B0%D0%BD-%D0%BF%D1%80%D0%B5%D0%B4-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news847866.html", "text": "Нападателят на Атлетико (Мадрид) и националния тим на Франция Антоан Гризман може да продължи състезателната си кариера в родината си, съобщава  Goal.com. Според медията, вариант пред футболиста е шампиона на Франция Пари Сен Жермен. Отбелязва се, че от ръководството на френския клуб са готови на размяна, като за да получат Гризман, са готови да се разделят с уругайския си нападател Единсон Кавани. Изданието уточнява, че фаворит за подписа на Гризман към момента остава Барселона. В средата на май Антоан Гризман обяви, че напуска Атлетико. До края на месеца сумата, срещу която друг клуб може да откупи правата на играча е 200 млн. евро. В началото на юли тя ще стане 120 млн. евро. Сподели:", "date": "2019.06.09", "title": "Антоан Гризман пред завръщане във Франция"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B8%D1%80-%D0%B3%D0%BE%D1%80%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BF%D1%8A%D1%82%D1%8F%D1%82-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD-news847881.html", "text": "Тир гори на автомагистрала „Тракия“. Инцидентът е на десетина километра преди Пазарджик посока от София към Пловдив. На доста голяма височина се издигат гъсти черни облаци от горящата каросерия на тежкото превозно средство. Гори задната част, не е ясно какъв е товарът на тира, съобщава \"Трафикнюз\". Пред него има спрял друг камион, шофьорите трябва да бъдат внимателни. Сподели:", "date": "2019.06.09", "title": "ОТ ПОСЛЕДНИТЕ МИНУТИ: ТИР гори на \"Тракия\", пътят е блокиран"}
{"url": "https://pik.bg/%D0%B1%D1%87%D0%BA-%D1%81-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5-news847864.html", "text": "Екипите от доброволци на БЧК демонстрираха спасяване на туристи, потънали във водата вследствие на обърнала се рафтинг лодка. В тренировъчния курс участват 43 доброволци, като за 8 от тях това е първо обучение за действие в такива ситуации. В района на Кресна екипи на Българския червен кръст показаха уменията си за действия при наводнения. Демонстрацията е част от четиридневен тренировъчен курс, който се провежда с доброволни екипи на БЧК от цялата страна. Сподели:", "date": "2019.06.09", "title": "БЧК с демонстрация за реакция при наводнение"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D1%84%D0%B0-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%82%D0%B8%D1%82%D0%BB%D0%B8-%D0%BE%D1%82-%D1%88%D0%BB%D0%B5%D0%BC%D0%B0-%D1%81%D1%82%D0%B0%D0%B2%D0%B0-news847886.html", "text": "Краля на клея - Рафаел Надал победи с 3:1 сета Диминик Тийм-Доминатора във финала на \"Ролан Гарос\" 2019. 6:3, 5:7, 6:1, 6:1 в отделните части и Рафа отново е шампион на Откритото първенство на Франция. И миналата година финалът на турнира от Шлема в Париж при мъжете бе между испанеца Надал и австриеца Тийм като тогава Матадора вдигна трофея след успех в 3 сета. Доминик все още преследва първата си титла в състезание от Големия шлем, а Рафа вече има 18 купи на сингъл в Шлема (включително 12 на \"Ролан Гарос\" - абсолютен рекорд в тениса за турнир от Големия шлем). Срещата днес се проведе на корт \"Филип Шатрие\" Тийм осъществи първия пробив в мача, повеждайки с 3:2 гейма в сет номер 1, след това обаче Надал записа серия от геймове в своя полза и затвори частта след 6:3. Вторият сет вървеше без брейкове до резултат 6:5 за Доминик. В този момент Тийм проби и взе частта със 7:5. Равенство в сетовете. Третата част започна отлично за Рафа, испанецът поведе с 3:0 гейма (2 брейка) до първата почивка. Надал доразви преднината си, затваряйки сета с 6:1. 3:0 гейма за Матадора до първата почивка и в четвъртата част. В този отрязък от двубоя Рафаел парира 3 точки за пробив и същевременно осъществи 1 брейк. Надал проби и за 5:1, а след това затвори финала със сервис-гейм за 6:1. Към момента Роджър Федерер (Швейцария) е лидер по титли от Шлема при мъжете - 20.  Следва Рафа Надал вече с 18. Топ 3 се затваря от друг велик действащ ас - Новак Джокович (Сърбия), който е с 15 купи в Големия шлем на сингъл. Сподели:", "date": "2019.06.09", "title": "ИЗВЪНРЕДНО: Рафа с уникален рекорд на \"Ролан Гарос\", битката за най-много титли от Шлема става все по-епична (ОБНОВЕНА)"}
