{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%85%D0%B5%D0%BA%D0%B8%D0%BC%D1%8F%D0%BD-%D0%B2-%D0%BE%D0%BF%D0%B0%D1%81%D0%BD%D0%B0-%D0%B1%D0%BB%D0%B8%D0%B7%D0%BE%D1%81%D1%82-%D1%81-%D1%80%D0%B0%D0%B7%D0%B2%D0%B5%D0%B4%D0%B5%D0%BD%D0%B0-%D0%BA%D0%BE%D0%BB%D0%B5%D0%B6%D0%BA%D0%B0---%D1%82%D0%B2-%D0%B5%D1%80%D0%B3%D0%B5%D0%BD%D1%8A%D1%82-%D0%BF%D0%B0%D0%BB%D1%83%D0%B2%D0%B0-%D0%B2-%D0%BD%D0%BE%D1%89%D0%B5%D0%BD--news891186.html", "text": "Aнтoн Xeĸимян работи в женско царство. Водещият на сутрешния блок по Би Ти Ви се paдвa нa ocoбeнo внимaниe oт страна на всички дами, които стоят зад кадър и това се пролича на предколедното парти, което телевизионерите си спретнаха миналата вечер в столичен бар. Една от дамите не само в екипа на топергена, но и в компанията извън професионалните им ангажименти, се оказа доскорошната съпруга на актьора Ивайло Захариев, видя ПИК. Актьорът от хитовата кримка \"Под прикритие\", който в последно време е актуален и с ролята си на на бизнесмена Калоян в сериала \"Пътят на честта\", неотдавна се раздели с майката на синовете си Миряна след 7-годишен брак. Новината за раздялата им шокира светските среди, тъй като двамата бяха считани за идеална двойка. Още повече, че консумираха отношенията си чак след брак, тъй като така повеляваха религиозните им убеждения. Краят на брака й видимо не се отразява отрицателно на Миряна, поне за това говорят снимките й в социалните мрежи. Преди няколко месеца симпатичната дама, която е специалист по пиар и маркетинг, се е присъединила към екипа на Би Ти Ви. Миряна подходила с професионализъм и любов към работата си, а и благодарение на комуникативността си бързо се сприятелила с колегите си от медията. Преди няколко дни в \"Тази сутрин\" са имали повод за празнуват. Предаването навъртя 19 години в ефир. За целта Марияна и останалите организирали изненада на Хекимян - торта с името на предаването. Всъщост, Миряна и останалите дами около Антон, редовно му спревали изненади - с повод и без повод. За рождения му ден през май, например, също съвсем неочаквано за него го сюрпризирали с няколко подаръка. След почерпката със сладкиша в офиса на телевизията, Хекимян и колежките му се оправили на Коледното парти, а снимките от него подсказват, че и в нощния бар с Миряна са били опасно близко един до друг. С доскорошния й съпруг Ивайло май вече официално не са съпруг и съпруга. Из социалната мрежа до скоро тя се подвизаваше като Захариева, но вече е Георгиева. Засега остава мистерия причината, заради които с актьора решиха да сложат край на брака си. Но в една от статиите в личния си блок, който поддържаше редовно докато бе в майчинство, Миряна сама бе описала себе си като труден характер. Особено сутрин, непосредствено след събуждане. \"С Ивайло се караме е-же-днев-но. Всеки ден по-малко и по-ненараняващо другия. Преди да се оженим, не бяхме живели заедно - той не знаеше, че сутрин съм див звер, който просто не говори, а сумти и то само когато е благосклонен. В началото той го приемаше лично и се засягаше, но вече всичко е наред. Ако си беше търсил съпруга, която с отварянето на очите сутрин е ведра и разговорлива като него, вероятно нямаше да имаме семейство в момента. И ако това звучи малко пресилено, бъдете сигурни, че има далеч по- фрапиращи неразбирателства помежду ни, които за 3 години изчистихме, но няма как да ги споделя. Има и много, които продължаваме да чистим\", бе признала бившата половинка на актьора. Сподели:", "date": "2019.12.18", "title": "САМО В ПИК: Антон Хекимян в опасна близост с разведена колежка - тв ергенът палува в нощен бар с жената на звезда от \"Под прикритие\" (СНИМКИ)"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%B4%D0%B5%D0%BB%D0%BE-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D1%8A%D1%82-%D0%BC%D0%B0%D1%80%D0%B8%D0%BE-%D0%BC%D0%B0%D1%82%D1%83%D1%88%D0%B5%D0%B2-%D1%81%D0%BC%D1%80%D0%B0%D0%B7%D0%B8%D0%BB-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B4%D0%B7%D1%8A%D0%BC%D0%B1%D0%BE-%D0%B4%D0%BE%D0%BA%D0%B0%D1%82%D0%BE-%D0%B3%D0%BE-%D1%80%D1%8A%D0%B3%D0%B0%D0%BB-%D1%81--news892322.html", "text": "Делото срещу футболиста Марио Метушев, който беше обвинен за жестокото убийство на приятеля си Красимир Колджиев - Дзъмбо, тръгна в Окръжен съд – Благоевград с мъчителен разпит на майката на жертвата. На вчерашното заседание беше разпитана като свидетел Красимира Колджиева, която събра сили и се върна към ужасната трагедия, при която синът й е убит пред очите й в дома им в Гоце Делчев. „Красимир и Марио бяха като братя. Той дойде у нас, честити ми празника Байрам, обядвахме, беше спокоен. След това ги оставих да си говорят в кухнята. Когато чух Краси да вика: „Мамо, помощ!”, влязох и видях, че Марио е натиснал сина ми с краката на земята и го ръгаше с ножа. Извиках: „Марио, какво правиш!”, и се опитах да му взема ножа от ръцете…“, каза през сълзи почернената майка. Тук се намеси защитата, която поиска от свидетелката да уточни дали е разговаряла с Марио по време на инцидента и какво е било неговото състояние. „Казах му: „Наръгай се и ти, да си до моето дете”, но той си мълчеше. Аз хукнах и не знаех какво правя, грабнах стол да го ударя”. Адвокатите на Марио Метушев поискаха да бъдат прочетени показанията на Красимира Колджиева от досъдебната фаза заради противоречия в тези пред съда. Председателят на петчленния съдебен състав Росица Бункова допусна искането и зачете част от тях: „Марио ми каза тихо: „Аз съм дяволът, и тебе ще те разпоря”, казала пред разследващите майката. Вчера тя потвърди думите си и уточни, че Марио й се усмихвал, съобщава Струма.БГ. „Те бяха като братя, аз никога не съм очаквала да се случи това“, разплака се Надежда Колджиева. Тя отговори на въпроси на съдията и защитата, че синът й е бил повален на пода до прозореца, лежал е настрани на дясната страна и е държал ръката си пред очите, опитвайки се да се предпази от Марио, който го бил притиснал с краката си и го ръгал с ножа в областта на шията и гърдите. Емоционално протече и разпитът на брата на жертвата – Росен Колджиев, който разказа, че на Байрам ходили семейно на гробищата. След това се разделили, тъй като брат му Красимир отишъл на кафе, а той да помага на своя приятел Николай Давидков да оправи парното. „Преди 4 часа следобед ми се обади по телефона полицай, който ми каза, че трябва да се видим. Казах му, че не съм с колата и съм при приятел. Тогава полицаят се обади на Николай и след като разговаряха, той ми каза, че трябва да тръгваме. Докато пътувахме, полицаят се обади 4 пъти на Николай и тогава го попитах какво ли е станало, че толкова често звъни, при което Николай ми отговори, че не знае, но чул някакъв плач, докато говорил с полицая. Откара ме до нас и видях пред къщата полиция и две линейки. В една се качваше майка ми. Попитах я какво става и тя каза: „Взеха брат ти, Марио го уби”, при което аз изключих. Исках да се кача у нас, но един полицай ме спря“, разказа Росен Колджиев, едва сдържайки сълзите си. Той допълни, че брат му отказал на Марио да ходят заедно до Разград да прекарват тютюн, тъй като имал проблеми с бъбреците. „Марио тръгна сам и го задържаха, но не съм се интересувал. Брат ми и Марио бяха приятели от деца, играеха заедно. Брат ми уважаваше Марио повече като брат, отколкото мене”, добави младият мъж. Красимир Колджиев бил в строителна бригада към фирмата на гоцеделчевския бизнесмен Росен Анзов и последно работил на обекти в София. Според обвинението до жестоката касапница, разиграла се на 15 юни 2018 г., се стигнало след кавга между двамата приятели за това, че Красимир не отишъл с Марио да прекарат нарязан тютюн. Гостенинът започнал да обвинява Красимир, че го е предал на полицията, поради което е бил задържан и се водело наказателно производство срещу него с наложено наказание заради пренасяния тютюн. Между тях възникнал спор, при който Марио взел кухненски нож от масата и въпреки съпротивата на Красимир и опитите му да се предпази започнал да нанася с него удари по тялото му. Вследствие на дълбоките наранявания в областта на гърдите, довели до остра кръвозагуба, пострадалият паднал по гръб на пода. Майка му, която се намирала в съседната стая, чула виковете му за помощ. Когато жената влязла в кухнята, видяла сина си, когото Марио притискал с коленете си и му нанасял удари с нож в тялото му. Пострадалият му викал: „Какво съм ти направил, брат, аз не съм те издал на полицията“. Жената се опитала да спре Марио, като хванала държания от него нож за острието, но виждайки освирепялото му лице, се уплашила. Пробвала няколко пъти да го удари със столове, но не успяла. В един момент, когато Марио видял как тялото на приятеля му Красимир се отпуска, започнал да нанася удари с ножа и по себе си. Първоначално си причинил повърхностни наранявания, а накрая забил ножа в горната част на шията си. След подаден сигнал за случилото се незабавно на място пристигнали полицейски служители, които намерили двамата мъже в локви кръв. Екип на Спешна медицинска помощ констатирал смъртта на Красимир, а Марио бил транспортиран в болницата. Там му била оказана интензивна реанимационна медицинска помощ, направени са му оперативни интервенции, в това число е отстранен забитият нож. Заключението на извършената съдебномедицинска експертиза на трупа е, че на Красимир са били нанесени 97 прободно-порезни наранявания. Смъртта му се дължи на остра кръвозагуба вследствие на удари с нож, проникващи в гръдната и коремната кухини, както и на вътрешните органи – сърце, бял дроб, меки тъкани и кръвоносни съдове на шията и коремните органи. Делото продължава с разпит на свидетели и вещи лица. Роднините на жертвата предявиха граждански искове в общ размер от 900 000 лв. – по 200 000 лв. за майката и брата на Колджиев, и 500 000 лв. за приятелката му. Бившият футболист от Гоце Делчев Марио Метушев е защитаван от двама адвокати, като майка му Виолета също му е граждански защитник. Сподели:", "date": "2019.12.18", "title": "КЪРВАВО ДЕЛО: Футболистът Марио Матушев смразил майката на убития Дзъмбо, докато го ръгал с ножа: Аз съм дяволът, и теб ще разпоря..."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8%D1%82%D0%B5-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%BC%D0%B5%D0%B6%D0%B4%D1%83--news892266.html", "text": "Проверени са създадените условия за пожарна безопасност от страна на собствениците на хотели, ресторанти и др. Проведени са инструкции със собствениците, с персонала на ресторанти, хотели, църковните служители, във връзка с мерките, които ще се предприемат за пожарната безопасност и при възникване на инциденти, каза Йото Василев - инспектор ГД „Пожарна безопасност и защита на населението“. Установени са някои пропуски при проверките. Най-често срещаните нарушения, които са установени, са заключени евакуационни изходи, липса на пожарогасители и неизправни инсталации. Връчени са над 210 разпоредителни документа, каза Василев. По думите му увеличават се предпоставките и рискът за причиняване на пожари през зимния сезон. По време на празниците ставаме по разсеяни, има опасност от забравени уреди, нагревателни уреди, използват се украси и пиротехнически изделия, които допълнително увеличават рисковете от пожар. Според статистиката всяка година само между Бъдни вечер и Коледа над 20 семейства губят домовете си заради пожари, каза Йото Василев. Когато палим свещи в църкви трябва да мислим освен за собстената си безопастност и за безопасността на останалите хора около нас. При възникване на задимяване трябва да запазим спокойствие, не да изпадаме в паника, посъветваха специалистите. В случай че станем свидетели на пожар , незабавно трябва да наберем телефон 112. ГД „Пожарна безопасност и защита на населението“ съобщи предприетите дейности по линия на държавния контрол и пожарната безопасност за предстоящите празници. Сподели:", "date": "2019.12.18", "title": "ИЗВЪНРЕДНО В ПИК TV! Огнеборците с важно предупреждение за сигурността по празниците: Между Бъдни вечер и Коледа семейства губят домовете си заради пожари"}
{"url": "https://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D1%81%D0%B5-%D0%BE%D1%82%D1%8A%D1%80%D0%B2%D0%B0-%D1%81-%D0%B3%D0%BB%D0%BE%D0%B1%D0%B0---%D0%B7%D0%B0%D1%81%D0%B8%D0%BF%D0%B0%D0%BB-%D0%BF%D0%BE%D0%BB%D0%B8%D1%86%D0%B0%D0%B8-%D1%81-%D0%BE%D0%B1%D0%B8%D0%B4%D0%B8-%D0%B3***%D0%B2%D0%B5-%D0%BD%D0%B5%D1%89%D0%B0%D1%81%D1%82%D0%BD%D0%B8%D1%86%D0%B8-%D0%B8-%D1%81%D0%BC%D0%B5%D1%88%D0%BD%D0%B8%D1%86%D0%B8-news892369.html", "text": "200 лева ще брои пловдивчанин за извършена от него хулиганска проява, изразяваща се в отправяне на обидни думи и закани за физическа саморазправа спрямо полицейски служител. Екшънът се разиграл в квартал \"Кючук Париж\" миналият понеделник. Било около 22:30 часа, когато двама униформени служители извършвали обход по булевард \"Никола Вапцаров\". Униформените забелязали две лица, които викали и ръкомахали към тях, предава \"Пловдив24\" за случката. Полицаите се доближили до гражданите и започнали проверка. Оказало се, че това са драма братя – единият бил с повредена лична карта. Докато текла проверката, другият мъж, който бил в явно нетрезво състояние, се държал арогантно и крещял \"Какви сте вие, смешници?“. Брат му бил отведен в Първо РУ, за да му съставят акт за повредения документ, а нарушителят пристигнал там пеш, като пред сградата на управлението започнал да обижда полицейските служители с думите \"г***ве“, \"нещастници“, заканил се и с физическа саморазправа. Въпреки дадените многократни разпореждания да преустанови това си държане, нарушителят продължил да обижда и да се заканва, поради което бил отведен в сградата на РУ и му бил съставен Акт за проява на дребно хулиганство. Той бил изправен пред съда, а магистратите му наложили глоба в размер на 200 лева, тъй като мъжът признал вината си и изразил съжаление за стореното. Решението подлежи на обжалване пред окръжния съд. Сподели:", "date": "2019.12.18", "title": "Хулиган се отърва с глоба - засипал полицаи с обиди: Г***ве, нещастници и смешници"}
{"url": "https://pik.bg/%D0%B1%D0%B0%D0%B1%D1%85-%D0%B8%D0%B7%D0%B7%D0%B5-15-%D0%BA%D0%B3-%D1%85%D1%80%D0%B0%D0%BD%D0%B8-%D0%B1%D0%B5%D0%B7-%D0%B5%D1%82%D0%B8%D0%BA%D0%B5%D1%82%D0%B8-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%81%D0%B2%D0%B8%D1%89%D0%BE%D0%B2-news892361.html", "text": "Иззеха над 15 кг храни без етикети от магазин в Свищов, съобщиха от полицията. На 17 декември при проведена съвместна проверка от служители на полицията и БАБХ - Свищов, в магазин за хранителни стоки са били установени над 15 кг храни, предимно с птичи произход без етикети. Количествата са иззети. Съставен е акт за нарушение на разпоредбите на Закона за храните. Сподели:", "date": "2019.12.18", "title": "БАБХ иззе 15 кг храни без етикети от магазин в Свищов"}
{"url": "https://pik.bg/%D0%BD%D0%BE%D0%B2%D0%B0%D1%82%D0%BE%D1%80-%D1%81%D0%BA%D0%B0%D0%BB%D0%B0%D1%82%D0%B0-%D0%B8%D0%B7%D0%BC%D0%B8%D1%81%D0%BB%D0%B8-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%D1%81-%D0%B2%D0%BA%D1%83%D1%81-%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-news892344.html", "text": "Дуейн Джонсън-Скалата измисли сладолед с вкус на Коледа. 47-годишният актьор е обединил усилия с американските магазини за сладолед \"Salt & Straw\" в измислянето на въпросния сладолед с празнични вкусове. Името му ще бъде Dwanta Claus. В магазините ще се предлага лимитирана серия пакет с пет различни коледни вкусове, като два от тях е измислил Скалата. В тях ще откриете нотки на карамелен фъдж, брауни, фъстъчено масло. Има и сладолед за \"непослушни\", който е с вкус на уиски, а този за \"послушните\" е с плодов акцент - малиново сладко и череши, пише \"Ева\". Сподели:", "date": "2019.12.18", "title": "НОВАТОР: Скалата измисли сладолед с вкус на... Коледа"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B7%D0%B2%D0%B5%D0%B7%D0%B4%D0%B5%D0%BD-%D0%B8%D0%B3%D1%80%D0%B0%D1%87-%D0%B5-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D0%B7%D0%B8%D0%BC%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news892340.html", "text": "Крилото на Манчестър Сити Лерой Сане окончателно е решил да се завърне в Германия и да облече екипа на Байерн (Мюнхен). Лерой желае сделката да се осъществи след отварянето на зимния трансферен прозорец, твърди \"Билд\". В момента Сане е контузен. Визира се, че интересът на Байерн към Лерой е огромен, а германският национал отказва да поднови договора си с \"гражданите\" и поради това от Ман Сити са склонни да обмислят оферти за Сане. 23-годишният Лерой Сане е юноша на Шалке 04. Сподели:", "date": "2019.12.18", "title": "Ето кой звезден играч е на крачка от зимен трансфер"}
{"url": "https://pik.bg/%D0%BC%D0%B5%D0%B6%D0%B4%D1%83-%D0%B0%D0%B4%D0%B0-%D0%B8-%D1%80%D0%B0%D1%8F-%D0%B0%D0%BB%D0%B5%D0%BA%D1%81-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-%D0%B7%D0%B0-%D0%BD%D0%B5%D0%BF%D1%80%D0%B5%D0%B6%D0%B0%D0%BB%D0%B8%D0%BC%D0%B8%D1%8F-%D0%BB%D0%B0%D1%81%D0%BA%D0%B8%D0%BD-%D1%81%D1%82%D0%B8%D0%B3%D0%BD%D0%B0%D1%85-%D0%B4%D0%BE-%D1%82%D0%B0%D0%BC-news892405.html", "text": "Миналата година по това време чаровната актриса и тв водеща Александра Сърчаджиева отправяше молитви към всевишните сили за спасението на своя Иван. Ласкин! След броени дни, на 6 януари, ще се навърши 1 година, откакто Васко да Гама от село Рупча си отиде завинати от този свят. Година по-късно Алекс продължава да се бори с демоните и да кърпи отворилите си рани - в сърцето й, в живота й, във всичко заобикалящо я, отворили се след загубата на Ласкин. \"2019-та беше гадна година, абсолютно изгубена година в моя живот, нямам търпение да дойде следващата. Но човек трябва да мине по пътя си и през изпитанията. Нямам избор - трябва да продължа напред, за да отгледам детето си. През тази година животът ми се срина. Край! Както всичко беше наред и си съсзал свой свят и си живееш в своя розов балон, и всичко изведнъж изчезва и си в дъното, в нищото. А когато си сам е мното тежко\", отвори сърцето си Алекс пред своя приятел и колега Ники Кънчев в новата му видео поредица \"Важното за теб\". Сърчаджиева призна, че не й пука много за самата нея, колкото за дъщеря й София. \"Мъчно ми е, че и детето трябва да мине през това - ще остане травма за нея за цял живот. Връзката й с Иван беше много силна. Аз бях просто мама, а той за нея - принц, млад и ловец\", каза Алекс. Макар да е само на 9 години обаче София Ласкина е надраснала възрастта си и всъщност тя е тази, която е опората на майка си в този труден за двете момент. \"Веднъж ми каза: \"Ако сега и ти умреш, ще остана пълен сирак!\". Някакси се опитва да ме съхрани и ако види, че леко се разстройвам, сменяме темата. Бяхме в Рим за рождения й ден. Тя много се вълнуваше, защото никога не е летяла със самолет. Но в същото време беше и тъжна. Каза: \"За пръв път ще съм без тате, а за пръв път с него се научих да карам колело, да плувам, да карам ски\". Стана ми много тъжно\", разчувства се Алекс. Истински шок тя изживяла на четвъртия ден след погребението на Ласкин, на който трябвало да излезе на сцната на Сатирата и то в комедийна постановка. Помислила си, че няма да се справи - пред сцената чакали 600 души, които да весели. \"В нашата професия намаш право на болничен. Когато излязох на сцената настъпи пълна тишина, изстинах и още повече се притесних. Но след това, на поклона, получих такива аплодисменти, каквито никога не съм получавала. И това беше подкрепата на хората... Много благодаря на всички хора, които застанаха до мен и ме подкрепиха - приятели и хора, коте не познавам. В рамките на 3 месеца ми се случи да... банкрутирам. Това беше едно от най-обидните неща, коити ми се случиха - стигнах до там и не ме е срам да го кажа, че нямах пари да погреба Иван. Аз загубих и в същото време Господ някак ми даде любовта на много хора, за което съм изключително благодарна. Сега най-важното за мен е София - да е добре, щастлива и съм здрава, за да я отгледам\", завърши Сърчаджиева. Сподели:", "date": "2019.12.18", "title": "МЕЖДУ АДА И РАЯ! Алекс Сърчаджиева с разтърсващи думи за непрежалимия Ласкин: Стигнах до там, че да нямах пари да погреба Иван..."}
{"url": "https://pik.bg/%D0%BF%D0%B0%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D1%80%D1%83%D1%81%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D0%BC%D0%B5%D1%82%D0%B0%D0%B4%D0%BE%D0%BD-%D0%BE%D1%82-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%BE%D0%BE%D0%BD-news892373.html", "text": "Руската митническа служба конфискува пратка с метадон, предназначена за програмата за превенция на ХИВ в Таджикистан, сметната за контрабанден наркотик заради недоразумение, предаде АФП. Объркването станало по-рано този месец, когато товарът с метадон, който се използва в програми за превенция на ХИВ в целия свят, но е забранен в Русия, бе задържан на московското летище „Внуково“ при пристигането си транзит от Германия, предава БНР. Руските власти обявиха, че са заловили метадон на стойност близо 93 млн. долара и че е започнато разследване за мащабен трафик на наркотици. Програмата за развитие на ООН настоя, че товарът всъщност е предназначен за борба с ХИВ в Таджикистан – най-бедната страна в постсъветска Централна Азия. „Пратката е задържана в Москва заради погрешно етикетиране. Програмата е в контакт с властите в Русия за разрешаване на проблема“, се посочва в становище, публикувано в Душанбе. Сподели:", "date": "2019.12.18", "title": "ПАК СКАНДАЛ: Русия задържала метадон от програма на ООН"}
{"url": "https://pik.bg/%D0%B7%D0%B0-%D0%BC%D0%B0%D0%BB%D0%BA%D0%B8-%D0%B8-%D0%B3%D0%BE%D0%BB%D0%B5%D0%BC%D0%B8-%D1%87%D0%B5%D1%82%D0%B8%D1%80%D0%B8-%D0%BF%D0%BE%D0%BB%D0%B5%D0%B7%D0%BD%D0%B8-%D1%83%D1%80%D0%BE%D0%BA%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BE%D1%82-%D0%B1%D0%B0%D1%80%D0%B1%D0%B8-%D0%B8-%D0%BA%D0%B5%D0%BD-news892313.html", "text": "Барби и Кен са една от първите двойки, с които се запознават малките деца. Тези кукли и анимационни герои са винаги усмихнати и влюбени. Ето какво ни учат те за любовта в четири полезни урока: Понякога мълчанието е злато и тишината говори по-силно от думите, особено когато те са празни приказки и клишета. Куклите не произнасят думи, но езикът на тялото показва, че се обичат и че си отиват. Барби и Кен ходят заедно на срещи и постоянно прекарват времето си заедно. Това ни учи, че понякога не е нужно да говорим празни приказки, да обсъждаме нещата излишно, а просто да се наслаждаваме на времето, прекарано с партньора и да го ценим. Казва се, че ако мълчанието с някого не е неловко, значи това наистина е вашият човек, пред когото можете да бъдете себе си и от когото не се притснявате. Погледите и жестовете могат да са по-силни от думите, а и понякога да се гушнете и да стоите така, наслаждавайки се на тишината, е идеалния начин за почивка. Колкото и някои хора да го отричат, няма как външния вид да не е от значение за връзката. Така децата спират да вярват в приказките и да гледат през розови очила и осъзнават, че красотата и добре поддържания външен вид имат значение в романтичните отношения. Няма как да бъдете с човек, от когото изобщо не сте привлечени и с когото не усещате тръпка по време на целувките и прегръдките. Барби и Кен винаги изглеждат перфектно, подбират внимателно дрехите си и се грижат за себе си. Това ги прави по-здрави, уверени, позитивни. Ще забележите, че повечето кукли на Барби и Кен са винаги усмихнати, а героите са представени по подобен начин и в книжките, и във филмчетата. Когато са един до друг, те винаги се усмихват, сияят, греят и са лъчезарни. Това показва, че не трябва да търпите токсичните връзки, хората, които ви нагрубяват и обиждат, а партньорът трябва да е човек, който ви носи радост, виновен е за усмивката на лицето ви и с когото си прекарвате хубаво. Тя често е с Кен и много пъти е свързвана с него, но хората говорят за Барби и по други поводи, а не само заради връзката ѝ. Тя е известна с дрехите, които облича, дома си, заниманията си, сестрите си, а не само с партньора си. Има хобита, ходи по екскурзии и изглежда уверена, дори когато е без мъж. Това учи тийновете, че те трябва да ценят достатъчно себе си, да не разчитат само на другите, да могат да са щастливи, дори когато са без гаджето и да не изоставят интересите си заради него. Трябва да са си самодостатъчни, да бъдат себе си, да се чувстват добре в кожата си и да не стоят в сянката на друг. Сподели:", "date": "2019.12.18", "title": "ЗА МАЛКИ И ГОЛЕМИ: Четири полезни урока за любовта от Барби и Кен"}
{"url": "https://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%8F-%D0%B4%D0%B0%D1%80%D0%B8-%D0%BC%D0%B5%D0%B4%D0%B8%D0%BA%D0%B0%D0%BC%D0%B5%D0%BD%D1%82%D0%B8-%D0%BD%D0%B0-%D0%B4%D0%BE%D0%BC-%D0%B7%D0%B0-%D0%BC%D0%B5%D0%B4%D0%B8%D0%BA%D0%BE-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%B3%D1%80%D0%B8%D0%B6%D0%B8-%D0%B7%D0%B0-%D0%B4%D0%B5%D1%86%D0%B0-%D0%B2-%D1%81%D0%BE%D1%84%D0%B8%D1%8F-news892374.html", "text": "На 17 декември с благословението на Негово Светейшество Софийския митрополит и Български патриарх Неофит отделът при Софийска св. митрополия осъществи поредното дарение на Дома за деца “Свети Иван Рилски”. Бяха дарени хранителни продукти, както и медикаменти, необходими за тяхното лечение. В проведената среща с директора на заведението д-р Елена Кундурджиева бяха предадени сърдечните поздрави на Българския патриарх Неофит към децата и служителите на заведението. Обсъдени бяха и идеи за още по-активното подпомагане и обгрижване на малчуганите, съобщиха още от Софийска св. митрополия. През 2019 г. отдел \"Милосърдие и благотворителност“ извърши дарение и подпомогна и други домове за деца, както и други болнични заведения. Сподели:", "date": "2019.12.18", "title": "Софийска митрополия дари медикаменти на Дом за медико-социални грижи за деца в София"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B0-%D1%85%D1%80%D0%BE%D0%BD%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0-%D0%BB%D1%83%D0%B4%D0%B0-%D0%B3%D0%BE%D0%BD%D0%BA%D0%B0-%D1%81-%D1%87%D0%B5%D0%BD%D0%B3%D0%B5%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news892377.html", "text": "Автомобилът на задържания трафикант се движел пръв, следван от втора кола с мигранти. След като получил сигнал, шофьорът на втората кола успял да избяга. Той оставил на пътя превозното средство и мигрантите. По отпечатъци и регистрационните табели полицията е установила самоличността и на втория шофьор, който се издирва. В последните дни по решение на правителството е засилено полицейското присъствие по пътя от турската граница до Солун, който е нелегален канал за мигранти. Там колите се проверяват. Военни и полиция пък охраняват граничната зона, отбелязва БНР. След драматично и опасно преследване, гръцката полиция задържа българин, който превозвал в личната си кола нелегални мигранти, чиято народност е от Сирия. Задържаният българин е на 43 години, съобщават журналистите, присъствали на ареста. Шофьорът попаднал на полицейска блокада няколко километра след границата с Турция, откъдето се предполага, че е взел мигрантите. Сподели:", "date": "2019.12.18", "title": "КРИМИНАЛНА ХРОНИКА: Българин-трафикант на мигранти си спретна луда гонка с ченгета в Гърция"}
{"url": "https://pik.bg/%D1%81%D0%BB%D0%BE%D0%B6%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D0%B2-%D0%BD%D0%BE%D0%B2%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%B0-%D0%B4%D1%80%D0%B0%D0%BC%D0%B0---%D1%82%D0%BE%D0%BF-%D0%BD%D0%BE%D0%B2%D0%B8%D0%BD%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%81%D0%BA%D1%8A%D1%81%D0%B0-%D1%81--news892419.html", "text": "Топ новинарката на Нова телевизия Ани Салич се е разделила и с последния си мъж. Журналистката точно превъзмогна развода с дългогодишната си половинка Бранко Салич и за повече от година се радваше на ново мъжко внимание. Тайнственият господин, с когото Салич изкарва свободните си дни, изглеждаше малко по-възрастен от нея, а двамата често се държаха за ръце на разходка в Борисовата градина, твърди ежеднивник. \"Ани беше обгрижвана като принцеса - след всяка по-късна емисия новото й гадже я взимаше с БМВ-то си и я прибираше\", коментират клюките в нюзрума от телевизията. Според приятелки на Салич тайнственият й приятел търгувал с валута. Ани обаче не искала да се впуска в сериозни връзки. Иначе в Нова телевизия новинарката продължава да е номер 1. Дните, в които тя е на екран, имат най-висок рейтинг, а Салич отдавна е доказала не само професионализма си, но и бързото влизане в суперформа, в каквато и в момента е тя. \"Отслабнах с 10 килограма, стегнах си и кожата на лицето. Грижа се за себе си, все пак хората виждат първо лицето ми, а после чуват какво им говоря\", казва Салич, на която никой не може да даде годините. Сподели:", "date": "2019.12.18", "title": "СЛОЖНИ ВРЪЗКИ: Ани Салич в нова сърдечна драма - топ новинарката на Нова телевизия скъса с половинката"}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D0%B1%D0%B0%D1%82%D0%B5%D0%BD%D0%B1%D0%B5%D1%80%D0%B3-news892347.html", "text": "Във връзка с реализацията на мащабното празнично събитие в сърцето на София, \"Сцена под звездите\", с което не само столичани, а и зрителите на БНТ ще посрещнат заедно Новата 2020 година, ще има промени на движението. След 20.00 ч. на 28 декември 2019 г. ще бъде въведена забрана за паркиране на автомобили на паркингите на площад \"Княз Александър I\" и ул. \"Дякон Игнатий\". На 31 декември 2019 г., след 15.00 ч. ще бъде забранено преминаването на МПС по бул. \"Цар Освободител\". Движението ще бъде възстановено след 06.00 ч. на 01 януари 2020 г. Паркингът ще може да се използва след 23.00 ч. на 01 януари 2020 г. Концертът с участието на братя Аргирови, Кирил Маричков, Иван Лечев, Дони, \"Виво Монтана\" и др. ще бъде излъчван по БНТ Сподели:", "date": "2019.12.18", "title": "Затварят центъра заради Новогодишния концерт на \"Батенберг\""}
{"url": "https://pik.bg/%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%BD%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%83%D0%B4%D0%B0%D1%80%D0%B8%D1%85%D0%B0-22-%D0%B3%D1%80%D0%B0%D0%B4%D1%83%D1%81%D0%B0-%D0%BE%D1%82%D1%87%D0%B5%D1%82%D0%BE%D1%85%D0%B0-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B2%D1%80%D1%8A%D1%85--news892311.html", "text": "Невероятна температурна аномалия отчитат синоптиците на Балканите, и по-специално в западните части на полуострова. Температурите там достигнаха 22 градуса, а средно з арегиона са с 14-16 градуса по-високи от средните месечни за това време на годината. Очаква се топлата вълна да се задържи до сутрешните часове на четвъртък. Вчера на Мусала в станцията на НИМХ бяха отчетени 7,6 градуса, което е рекордно висока температура за деня (и месеца) и е по-висока от  предишния рекорд, отбелязан преди повече от половин век с над един градус. Тук ще отбележим, че най-високата температура въобще на този най-висок за Балканите планински връх е 20 градуса, отбелязана, разбира се, в средата на лятото, през месец юли. Сподели:", "date": "2019.12.18", "title": "Изумителна аномалия на Балканите! Температурите удариха 22 градуса, отчетоха рекорд на връх Мусала (КАРТИ)"}
{"url": "https://pik.bg/%D0%B8%D0%B4%D0%B8-%D0%BC%D0%B8-%D0%B4%D0%BE%D0%B9%D0%B4%D0%B8-%D0%BC%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%B2-%D1%81%D0%B8%D1%80%D0%B8%D1%8F-news892437.html", "text": "Американските военни, които след началото на турската офанзива „Мирна пролет“ изтеглиха своите сили от 16 бази и укрепени постове в Сирия, са се върнали в шест бази, съобщава БГНЕС. Американските бойци в момента укрепват позициите си в североизточна Сирия в района на границите с Турция и Ирак, както и в районите на нефтените полета. В провинция Хасеке в североизточна Сирия американски бойци са дислоцирани в пет бази и укрепени постове. Освен това американците създават още два укрепени поста в селищата Кахтания и Хасеке, както и в Химо, намиращо се в района на Камишли. САЩ планират да засилят сигурността в нефтените находища в Хасеке и да се укрепят близо до сирийско-турската граница, посочва агенцията. Според информацията американската армия в момента е разположена в 11 бази и укрепени постове в Сирия. Пет от тях са разположени в Хасеке, четири в Дейр ес-Зор и две в Ракка. В провинция Дейр ес-Зор американските военни изграждат още два контролно-пропускателни пункта. Съединените щати и Турция на 17 октомври заявиха, че са се съгласили да прекратят военната операция на Турция за 120 часа и за изтеглянето на кюрдските сили от 30-километровата буферна зона на турско-сирийската граница, която Анкара възнамеряваше да контролира самостоятелно. По-късно турският президент Ердоган заяви, че САЩ не са изпълнили изцяло своите задължения към Анкара като част от споразуменията за Сирия, поради което Анкара не е готова на компромиси. Сподели:", "date": "2019.12.18", "title": "ИДИ МИ, ДОЙДИ МИ: Американските военни се връщат в Сирия"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BE%D0%BF%D1%86%D0%B8%D1%8F-%D0%B8%D0%B1%D1%80%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B5-%D0%B2-%D0%B5%D0%B2%D0%B5%D1%80%D1%82%D1%8A%D0%BD-news892379.html", "text": "Звездният централен нападател Златан Ибрахимович е пред сензационно завръщане във Висшата лига на Англия. Ибра може скоро да облече екипа на Евертън, твърди \"Тутомеркато\". В момента опитният шведски голаджия е свободен агент, след като договорът му с Лос Анджелис Галакси изтече и Ибра отказа да го поднови. Визира се, че интерес към Ибрахимович имат редица клубове като към момента Евертън се нарежда сред топ претендентите за подписа на Златан. Очаква се 38-годишният Ибрахимович скоро да реши с кой тим да парафира. Сподели:", "date": "2019.12.18", "title": "ГОРЕЩА ОПЦИЯ: Ибра може да премине в Евертън..."}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%B8-%D0%B1%D0%BE%D0%BD%D1%83%D1%81%D0%B8-%D0%B2-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D1%84%D0%B8%D1%80%D0%BC%D0%B8-7-%D0%B4%D0%B0%D0%B2%D0%B0%D1%82-%D0%BD%D0%B0%D0%B4-1000-%D0%BB%D0%B5%D0%B2%D0%B0-%D0%BD%D0%B0-%D0%BA%D0%B0%D0%BB%D0%BF%D0%B0%D0%BA-news892299.html", "text": "Това сочат данни на Българската-търговско промишлена палата (БТПП), предава Нова телевизия. Според проучване на експертите над половината от компаниите в България планират да поощрят служителите си за Рождество. Една четвърт от фирмите ще раздадат на  служителите си между 500 и 700 лева. \"Около 7 на сто обаче предвиждат да дадат повече от 1000 лева на работник\", сочи още изследването. Предвижда се и увеличение на работните заплати през 2020 година. То ще бъде в една трета от анкетираните фирми, като основата им цел е така да мотивират служителите си. 28 на сто планират да запазят размера на заплатите, а едва 1% да ги намалят. „Леко се е увеличил процентът на фирмите, които възнамеряват да дадат бонуси. Обнадеждаващо е, че се е увеличил броят на фирмите, които ще дадат бонуси в диапазона между 500 и 1 000 лева”, каза председателят на БТПП Цветан Симеонов. Коледни бонуси в размер над 1000 лева предвиждат фирми. Сподели:", "date": "2019.12.18", "title": "Коледни бонуси в над половината фирми, 7% дават над 1000 лева на калпак"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0-%D0%B1%D0%BE%D0%B3%D0%BE%D0%BC%D0%B8%D0%BB-%D0%B3%D1%80%D0%BE%D0%B7%D0%B5%D0%B2-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D0%B5%D0%BB%D1%84%D0%B8-%D0%B8%D0%B7-%D0%BD%D1%8E%D0%B7%D1%80%D1%83%D0%BC%D0%B0-%D0%BD%D0%B0-%D0%BD%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news892384.html", "text": "Богомил Грозев стана екскурзовод на истински елфи, които посетиха офиса на Нова телевизия, видя ПИК. В ролята на приказните герои влязоха деца от българско училище, които получиха вълнуващо приключение - разходка из медията. Грозев показа на малчуганите студиото, от което се излъчват новините, камерите, апаратната и нюз рума. Обиколката из Нова тв приключи със снимки, а в лицето на сладките елфи новинарят си спечели нови фенове пред малкия екран. Сподели:", "date": "2019.12.18", "title": "ПРЕДИ КОЛЕДА: Богомил Грозев развежда елфи из нюзрума на Нова (СНИМКА)"}
{"url": "https://pik.bg/%D1%88%D0%B5%D1%84-%D0%B2-%D1%86%D1%81%D0%BA%D0%B0-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B4%D1%83%D0%B5%D0%BB%D0%B0-%D0%BC%D0%B5%D0%B6%D0%B4%D1%83-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8-%D0%B8%D0%BD%D1%82%D0%B5%D1%80-news892389.html", "text": "Спортният директор на ЦСКА - Кристиано Джарета, направи любопитен коментар по повод предстоящия футболен дуел на Лудогорец в директните елиминации в Лига Европа срещу италианския гранд Интер. Шефът при \"червените\" заяви, че заради този мач в Италия ще се говори много за българския футбол. \"Това е много труден, бих казал жесток жребий за Лудогорец. Ще бъде много трудно на терена, но и доста вълнуващо, сигурен съм. От друга страна, това е идеален повод да се говори повече за българския футбол в Италия и Европа. Ето, в най-големия ни вестник \"Гадзета дело Спорт\" има много материали за Лудогорец - успехите му, историята, базата на клуба\", заяви Джарета пред \"Меридиан Мач\". \"За Лудогорец ще е вълнуващо да стъпи на стадиона на Интер, макар че преди година са играли с Милан. Знаете, че Интер се бори за титлата с Ювентус. Мисля, че отборът заслужаваше повече срещу Барселона и трябваше да излезе от групите на Шампионската лига. При всички положения това си остава страхотен тим с изпълнители на световно ниво, който е воден от изключителен треньор\", добави италианецът. Сподели:", "date": "2019.12.18", "title": "Шеф в ЦСКА с любопитен коментар за дуела между Лудогорец и Интер"}
{"url": "https://pik.bg/%D0%B2%D0%B5%D1%81%D0%BA%D0%BE-%D0%BD%D0%B5-%D1%81%D0%B5-%D0%BE%D1%81%D0%BB%D1%83%D1%88%D0%B2%D0%B0%D0%B9-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D0%BF%D0%BB%D0%B0%D1%87%D0%BA%D0%BE%D0%B2-%D0%B7%D0%B0-%D1%81%D0%B2%D0%B0%D1%82%D0%B1%D0%B0---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%89%D1%8F%D0%BB-%D0%B4%D0%B0--news892455.html", "text": "Мариана Попова иска да се види булка и очаква Веселин Плачков да предприеме стъпки в тази посока. Тази седмица певицата готви в \"Черешката на тортата\". Тя показа годежния пръстен и разказа старата история как актьорът й предложил във Виена. Пътуването било плaнyвaн oт Πлaчĸoв. Aĸтьopът ĸyпил caмoлeтнитe билeти и пoдгoтвил вcичĸo зa poмaнтичнaтa вeчep, но... ужacът мy oт лeтeнe гo нaĸapaл дa пpoвaли плaнoвeтe cи. Beco ce oпитaл дa пpeбopи ceбe cи и фoбиятa cи ĸaтo oтишъл нa лeтищeтo и ce ĸaчил в caмoлeтa. Въпреки, че се бил нагълтал с хапчета, се уплaшил дoтaм, чe дopи зaбaвил пoлeтa, дoĸaтo ycпee дa cлeзe пo cтълбичĸaтa oбpaтнo нa зeмятa. Двамата влюбени все пак стигнали с автомобил до Виена и Мариана казала \"Да\". Сватба обаче така и нямаше, защото певицата чакаше дете. Днес обаче тя явно е готова за тази стъпка, защото настоя гостите от \"Черешката\" да попитат директно Плачков кога ще е церемонията, пише \"Хотнюз\". Припомняме, че певицата и актьорът имат по едно дете от предишни връзки, но тази годината станаха родители и на още една дъщеричка. Сподели:", "date": "2019.12.18", "title": "ВЕСКО, НЕ СЕ ОСЛУШВАЙ: Мариана Попова натиска Плачков за сватба - вижте как актьорът щял да провали годежа им заради фобия от самолети..."}
{"url": "https://pik.bg/%D1%83%D0%B4%D0%B0%D1%80-%D0%BD%D0%B0-%D0%BC%D0%B2%D1%80-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-15-%D1%82%D0%BE%D0%BD%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D1%84%D0%B8%D0%BB%D1%82%D1%8A%D1%80%D0%BD%D0%B0-%D1%85%D0%B0%D1%80%D1%82%D0%B8%D1%8F-%D0%B7%D0%B0-%D1%86%D0%B8%D0%B3%D0%B0%D1%80%D0%B8-%D0%BD%D0%B0-%D0%B3%D0%BA%D0%BF%D0%BF-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-%E2%80%93-%D0%B2%D0%B8%D0%B4-news892452.html", "text": "Митнически служители от Главна дирекция „Митническо разузнаване и разследване“ задържаха филтърна хартия за цигари със съмнения, че са произведени и се превозват в нарушение на права върху интелектуалната собственост, съобщиха от Агенция Митници. Филтърната хартия е открита при проверка на товарен автомобил с българска регистрация, излизащ от страната на 28.10.2019 г. през ГКПП Дунав мост -Видин. Шофьорът, български гражданин, представил пред митническите служители редовни документи, удостоверяващи превозваната стока – хартия за Полша. Превозното средство е селектирано за щателна митническа проверка, при която в товарното помещение са открити 1920 ролки с филтърна хартия с оранжев цвят, с надписи на известна международна марка тютюневи изделия, с бруто тегло 14 016 кг. Стоката е задържана на основание Регламент (ЕС) № 608/2013 на Европейския парламент, уведомен е представителя на правопритежателя, който е потвърдил, че хартията не е оригинална и подлежи на унищожаване. Месец по-рано при друга проверка на ГКПП Дунав мост – Видин отново в товарен автомобил с българска регистрация са открити 126 ролки по 7.5 кг филтърна хартия или общо 950 кг филтърна хартия, имитираща същата марка, като за нея също е установено, че нарушава права на търговска марка. Сподели:", "date": "2019.12.18", "title": "УДАР НА МВР: Спипаха над 15 тона фалшива филтърна хартия за цигари на ГКПП Дунав мост – Видин (СНИМКИ)"}
{"url": "https://pik.bg/%D1%88%D0%BE%D0%BA-%D0%BC%D0%BE%D0%B4%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%BA%D0%BE%D0%BF%D0%B8%D1%80%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%BF%D0%BE%D1%8F%D0%B2%D0%B8-%D1%81%D0%B5-%D1%81%D1%8A%D1%81-%D1%81%D1%8A%D1%89%D0%B0%D1%82%D0%B0-%D1%80%D0%BE%D0%BA%D0%BB%D1%8F-%D0%BA%D0%B0%D1%82%D0%BE-%D0%BD-news892443.html", "text": "От както влезе в Белия дом Мелания Тръмп демонстрира елегантния си стил при всяка възможност . Редовно е определяна като модна икона със своя индивидуалност. Сега обаче модните анализатори я уловиха с тоалет, с който испанската кралица Летисия вече обра овациите. Седмици по-късно Мелания Тръмп избра същия тоалет с флорални мотиви . Тя облече елегантната черна рокля за едно от последните си официални събития в Белия дом за тази година. Сподели:", "date": "2019.12.18", "title": "ШОК: Модната икона Мелания Тръмп копира испанската кралица, появи се със същата рокля като на Летисия (СНИМКИ)"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%B4%D0%BE%D0%B2%D0%B5%D1%80%D0%B5%D0%BD-%D1%87%D0%BE%D0%B2%D0%B5%D0%BA-%D0%BD%D0%B0-%D0%B0%D0%BA%D1%80%D0%B0%D0%BF%D0%BE%D0%B2%D0%B8%D1%87-%D0%BD%D0%B0%D0%BF%D1%83%D1%81%D0%BA%D0%B0-%D0%BB%D0%B0%D1%83%D1%82%D0%B0-news892365.html", "text": "Бруно Акрапович остана без първия си помощник Желимир Теркеш в Локомотив (Пд). Теркеш напуска клуба. Договорът на Желимир изтича в края на годината, а той е отказал да го поднови. Бившият нападател, който беше най-довереният човек на Акрапович в щаба, е изтъкнал лични причина за напускането. От \"Лаута\" разкриха, че Бруно Акрапович все още не е избрал кой да замести Теркеш. Очаква се това да стане ясно на старта на подготовката на Локо (Пд), пише \"Меридиан Мач\". Сподели:", "date": "2019.12.18", "title": "Много доверен човек на Акрапович напуска \"Лаута\""}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D0%B8%D1%85%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8-%D0%B7%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news892289.html", "text": "51 обекта са проверени до момента в рамките на кампанията за контрол на горивата, които се предлагат на пазара. Това съобщи пред БНТ Димка Иванова, директор на Дирекция \"Контрол на горивата към Държавната агенция по метрологичен и технически надзор. От тези обекти са взети 77 проби, 6 от тях с несъответствия с изискванията за качество. „Бяха взети проби от течни горива - автомобилен бензин, гориво за дизелови двигатели, както и гориво за извънпътна техника и трактори. Най-честите отклонения от изискванията за качество - това е при горивото за дизелови двигатели - пламна температура, а при автомобилния бензин - дестилационни характеристики“, заяви Иванова. Тя определи горивата в България като качествени, но се появяват и отклонения, които могат да се проявят при неправилно съхранение и транспорт. 4,3% са потвърдени проби за некачествено съдържание, каза Димка Иванова. Инж. Георги Илиев коментира последствията за автомобилите от некачественото гориво. Той каза , че липсва регламент за реалното съдържание на пропан-бутана. Съдържанието на пропан към бутан трябва да бъде 40/60 принципно, в България се ползва 60/40, което води до масови оплаквания от клиенти през зимата. Има и голямо съдържание на сяра в пропан-бутана, което е пагубно за инжекторите. Само през декември са иззети около 14 000 литра гориво с несъответствие към изискванията за качество. Експертите съветват да пазим касовата бележка от последно зареждане, за да можем да търсим обезщетение от търговеца. Сподели:", "date": "2019.12.18", "title": "Провериха бензиностанции за качеството на горивата"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%B4%D0%B0-%D1%82%D1%8A%D0%BB%D0%BA%D1%83%D0%B2%D0%B0-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B1%D0%B0-%D0%B7%D0%B0-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%BE%D1%82%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2-news892453.html", "text": "Министерският съвет одобри днес искане до Конституционния съд (КС) за даване на задължително тълкуване на разпоредбите на чл. 126, ал. 2 от Конституцията на Република България. Повод за тълкувателното питане, което предстои да бъде внесено, са отправените препоръки от независимия технически анализ на Прокуратурата на Република България за необходимостта от изготвяне на ефективен механизъм за разследване срещу главния прокурор. Формулиран е следният конкретен въпрос: „Общият надзор за законност и методическото ръководство, осъществявани от главния прокурор съгласно чл. 126, ал. 2 КРБ, включват ли случаите, когато прокурор извършва проверки, разследване и други процесуални действия по сигнали срещу главния прокурор, предвид общоприетия правен принцип „никой не може да съди себе си“ /nemo judex in causa sua/, който е елемент на правовата държава?“ Като аргумент за допустимост на тълкуването е посочено, че нормата на чл. 126, ал. 2 от Конституцията не дава ясен отговор на този въпрос, а това води до различни тълкувания и колебания, както в юридическите, така и в политическите среди с оглед внесения на 9 декември 2019 г. в Народното събрание проект на Закон за допълнение на Наказателно-процесуалния кодекс. Сподели:", "date": "2019.12.18", "title": "Правителството поиска от Конституционния съд да тълкува разпоредба за ефективното разследване срещу главния прокурор"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B5%D0%BD%D0%B8%D1%86%D0%B0-%D1%81%D0%B0%D1%87%D0%B5%D0%B2%D0%B0-%D1%81%D0%B8-%D0%B3%D1%83%D0%BA%D0%B0-%D1%81-%D0%B8%D0%B2%D0%BE-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-news892456.html", "text": "Социалният министър Деница Сачева си гукаше с подсъдимия бизнесмен Иво Прокопиев по време на приема на посолството на Катар у нас, научи ПИК от присъствали. Очевидно авторитетната пиарка ще се опита да е в добри отношения с Прокопиев, чиито медии са флагмани в антиправителствените атаки. Самият Прокопиев е обвиняем за пране на пари и е с мярка за неотклонение \"подписка\" - твърде лека за тежестта на предявените му обвинения. Експерти припомнят пък, че близкият до Сачева Илко Семерджиев, бивш здравен министър, е сред отявлените критици на ГЕРБ. Сподели:", "date": "2019.12.18", "title": "Социалният министър Деница Сачева си гука с Иво Прокопиев"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B5%D0%BA%D1%82-%D0%BD%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BD%D0%B8%D0%BC%D1%85-news892458.html", "text": "Правителството одобри проект на закон за Националния институт по метеорология и хидрология (НИМХ), с който се урежда статута на института като национална хидрометеорологична служба на Република България, осъществяваща оперативни дейности в областта на метеорологията, хидрологията и агрометеорологията и научна организация за осъществяване на научни изследвания, научно-приложна, иновативна и образователна дейност. Това съобщиха от правителствената информационна служба. Научноизследователската и оперативната дейност на НИМХ ще бъдат по-тясно обвързани с държавните и обществени нужди, като е предвидена възможност за пряко възлагане на функции и дейности от министъра на образованието и науката. НИМХ има задължения от национална значимост по Закона за водите, Закона за защита при бедствия, Закона за чистотата на атмосферния въздух и по други подзаконови нормативни актове. Дейността на института ще се финансира със средства от държавния бюджет, собствени приходи, проекти и програми, финансирани от Европейския съюз и други международни организации, както и с безвъзмездно получени средства. Законът урежда имуществен и финансов статут на НИМХ, който е гаранция за неговата автономност и ще се осигури както подобряване в техническата база, така и развитието и възпроизводството на мрежите за мониторинг, на специализирани системи за ранно предупреждение за риск в случаи на природни бедствия от хидрометеорологичен произход и др. Законът за НИМХ ще уреди трайно обществените отношения, свързани както с научноизследователската дейност и същност на НИМХ, така и с дейността му като националната хидрометеорологична служба на Република България, извършвана в полза на държавата и гражданите, каквато е и практиката на повечето европейски страни по отношение на подобните им структури. Сподели:", "date": "2019.12.18", "title": "Правителството одобри проект на Закон за НИМХ"}
{"url": "https://pik.bg/%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%81%D0%B5-%D0%B7%D0%B0%D1%85%D0%B2%D0%B0%D0%BD%D0%B0-%D0%BC%D0%B0%D0%B3%D0%B8-%D1%81%D0%B8%D0%B4%D0%B5%D1%80%D0%BE%D0%B2%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%BB%D0%B5%D0%B7%D0%B5-%D0%BE%D1%82-%D0%B5%D0%BA%D1%80%D0%B0%D0%BD-news892339.html", "text": "Бившата репортерка в \"На кафе\" Маги Сидерова е изоставила телевизията и днес пълни деня си с яки тренировки във фитнеса и разходки с любимото куче. Сидерова бе част от звездния отбор на предаването, заедно с колежките си Деси Цонева и щерката на Иво Танев, но от есента нейни интервюта и репортажи не са излъчвани. Брюнетката обаче не изглежда нещастна от раздялата, въпреки че нейни зложелатели твърдят, че тя била убила, само и само да е на екран. Маги тренира всекидневно и има пълната подкрепа на Златка Димитрова и мъжа до плеймейтката Кирил Танев, който е фитнес инструктор. Двете често си разменят съвети за тренировките, информира \"Хотнюз\". Сподели:", "date": "2019.12.18", "title": "Ето с какво се захвана Маги Сидерова, след като слезе от екран..."}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BA%D0%B0%D1%80%D0%BE%D0%BB%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%B2%D0%BE%D0%B4%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BE%D1%82-10-%D0%B3-%D0%B3%D0%BE%D0%B2%D0%BE%D1%80%D1%8F-%D0%BA%D0%B0%D0%BA-%D1%86%D0%B5%D0%BB%D0%B8-%D0%BE%D0%B1%D1%89%D0%B8%D0%BD%D0%B8-%D1%89%D0%B5-%D0%BE%D1%81%D1%82%D0%B0%D0%BD-news892446.html", "text": "\"От почти 10 години вече говоря как комунистическите и източвани от чиновници и партийци ВиК-та ще оставят цели общини без вода, ама кой ли слуша, майно льо. Та хайде сега умниците, дето разправяха как по-лошото от държавният монопол е само частният и как ще продават вода без пари в името на народа, да се командироват вкупом до Перник и да намерят дефицита между 50 литра приток и 350 литра разход от язовира\", написа гневно в профила си във \"Фейсбук\" Владимир Каролев. поводът е тежката водна криза в Перник. Комунизмът е бедствие, а ВиК секторът в България е един от неговите последни бастиони - поддържан от почти всички партии и политици. От почти 10 години вече говоря как комунистическите и източвани от чиновници и партийци ВиК-та ще оставят цели общини без вода, ама кой ли слуша, майно льо. Та хайде сега умниците, дето разправяха как по-лошото от държавният монопол е само частният и как ще продават вода без пари в името на народа, да се командироват вкупом до Перник и да намерят дефицита между 50 литра приток и 350 литра разход от язовира... И да запушат онези почти 80% загуба на вода по тръбите. Да видят сега какво е баш в името на народа да работиш, ама като народът ти е наточил ножа и тоягата. Сподели:", "date": "2019.12.18", "title": "Владимир Каролев изригна за водната криза в Перник: От 10 г. говоря как цели общини ще останат без вода, ама кой ли слуша, майно льо"}
{"url": "https://pik.bg/%D0%BD%D0%B0%D0%B4-10-000-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D0%BA%D1%83%D1%80%D0%BE%D1%80%D1%82%D1%8A%D1%82-%D0%BF%D1%8A%D0%BB%D0%B5%D0%BD-%D0%B4%D0%BE-15-%D1%8F%D0%BD%D1%83%D0%B0%D1%80%D0%B8-news892348.html", "text": "Над 10 хиляди ще посрещнат Коледа и Нова година в Банско. Курортът буквално се пука по шевовете, резервации са направени на всички хотели и бази. Трудно ще бъде да се намери място до  15 януари, фукат се хотелиерите. Бизнесът е доволен,че тази година сезона тръгна доста по-добре от предходния. Естественият сняг и отлично подготвената ски зона води туристите в зимната ни перла. А местните добавят – и евтината храна и алкохол. Най-много са туристите от Гърция, Македония, Румъния, Англия, Турция, пише в. \"Труд\". Българите традиционно са най-многобройната група. Но бизнесът тъгува за руските туристи, които вече са доста малко. Тъгува, защото те били най-щедри и платежоспособни. Втора кабинка няма, опашки пак ще има, но това упорито не отказва туристите да идват в зимния курорт. Организацията обаче коства много усилия и нерви на бизнеса. Курортът е пълен и за ваканцията на децата. Забавленията за тях са подсигурени. Ски учителите са вече агажирани, ледена пързалка ще забавлява , всеки хотел е направил детски кътове за по-малки. В басейните има и учители по плуване. Всеки турист, който обича адреналина пък може да получи и първи уроци по конна езда. В курортът скука няма, казват местните и посрещат всеки с голяма усмивка. За сигурността в Банско вече са направени три КПП-та, през които се ригистрира всеки влязъл и излязъл  от дежурните патрули. Планинските спасители също са на своя пост. А за улеснение на туристите патрулират и международни смесени патрули от гръцки и румънски полицаи. Сподели:", "date": "2019.12.18", "title": "Над 10 000 посрещат Нова година в Банско, курортът пълен до 15 януари"}
{"url": "https://pik.bg/%D0%BF%D1%80%D0%BE%D1%84-%D0%B4%D0%B8%D0%BC%D0%B8%D1%82%D1%8A%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B5-%D0%BD%D0%BE%D0%B2%D0%B8%D1%8F%D1%82-%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%83%D0%BD%D1%81%D1%81-news892462.html", "text": "Проф. Димитър Димитров е новият ректор на УНСС. Той получи 160 гласа \"за\". Сподели:", "date": "2019.12.18", "title": "Проф. Димитър Димитров е новият ректор на УНСС"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BE%D0%B3%D0%BB%D0%B0%D0%B2%D0%B8-%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B7%D0%B0-%D0%BD%D0%B0%D0%B9-%D0%BD%D0%B5%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news892422.html", "text": "Съпругата на Принц Хари - Меган Маркъл оглави класация на хората, с които са се отнесли най-несправедливо във Великобритания, като половината от анкетираните са казали, че годината за нея е била ужасна, съобщи в. \"Мирър\". Херцогинята на Съсекс е обсипвана с критики още от приказната ѝ сватба през 2018 г. Неодобрение предизвиква всичко - от цвета на лака ѝ за нокти, до начина, по който държи бебето си Арчи. Тя самата призна, че животът ѝ е труден, откакто се е присъединила към кралското семейство и изминалата година за нея е била \"голямо предизвикателство\". В челната петица са също комикът Ант Макпартлин, кралицата, Грета Тунберг и Алекс Холивуд. Сподели:", "date": "2019.12.18", "title": "Меган Маркъл оглави класация за най-несправедливо отношение във Великобритания"}
{"url": "https://pik.bg/%D0%B8-%D1%8F%D0%B7%D0%BE%D0%B2%D0%B8%D1%80-%D0%BA%D1%80%D1%83%D1%88%D0%BE%D0%B2%D0%B8%D1%86%D0%B0-%D0%B8%D0%B7%D1%82%D0%B5%D1%87%D0%B5-news892445.html", "text": "Извършен е оглед на местопроизшествието. Изяснено е, че за периода от 1 декември до 13 декември е нарушена целостта на съоръжение, част от водоснабдителната система - шибърен кран, регулиращ нивото на водата в язовир „Крушовица“, с което са създадени условия за отклоняване на наличната в язовира вода. Образувано е досъдебно производство за престъпление по чл. 216 „а“, ал. 1 от НК. От проведените съвместни оперативни действия на служители на РУ-Долни Дъбник и сектор \"Противодействие на криминалната престъпност\" при ОДМВР-Плевен е разкрит извършителят на деянието – 42-годишен от село Крушовица. На 16 декември е задържан за срок до 24 часа по Закона за МВР. Повдигнато му е обвинение  и е задържан за срок до 72 часа с постановление на наблюдаващия прокурор на РП - Плевен. На 17 декември 2019 година е приведен в Следствения арест към затвора - Плевен. По случая продължава работа разследващ полицай и служители на РУ-Долни Дъбник. На 13 декември 2019 година в 10.00 часа от тел.112 в полицията е получен сигнал за разбит основен изпускател на язовир \"Крушовица\", което е довело до изтичане на наличното количество вода в язовира. Това съобщиха от ОДМВР-Плевен. Сподели:", "date": "2019.12.18", "title": "И язовир \"Крушовица\" изтече"}
{"url": "https://pik.bg/%D0%BF%D0%B0%D1%86%D0%B8%D0%B5%D0%BD%D1%82-%D1%81-%D0%BE%D1%81%D1%82%D1%8A%D1%80-%D0%B8%D0%BD%D1%84%D0%B0%D1%80%D0%BA%D1%82-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B3%D0%BE-%D0%BB%D0%B5%D0%BA%D1%83%D0%B2%D0%B0%D1%82-news892400.html", "text": "Мъж на 40 години е докаран в спешното отделение на УМБАЛ \"Св. Анна\" - София АД, с остър инфаркт, съобщават от лечебното заведение. Хоспитализиран е в Клиниката по инвазивна кардиология на болницата, но отказва всякакви инвазивни изследвания и поставянето на стент, за което се е подписал. \"При така стеклите се обстоятелства има сериозна опасност, най-малкото от инвалидизиране на пациента\", коментира доц. Божидар Финков. Сподели:", "date": "2019.12.18", "title": "Пациент с остър инфаркт отказа да го лекуват"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B0-%D0%BD%D0%BE%D1%81%D1%82%D1%80%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B7%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BC%D1%83-%D1%80%D0%BE%D0%BB%D1%8F-%D0%B2-%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%D1%82-news892406.html", "text": "Европа Ностра - най-голямата организация за културно наследство в Европа, поздрави днес председателя на парламентарната Комисия по културата и медиите Вежди Рашидов за изключителната му роля в опазването и популяризирането на наследството и културата на България. “Благодарение на направеното от Вас съвременният човек може да се пренесе в богатствата на една древна история като се разходи на Ларгото или като разгледа уникалния археологически музей в некропола под храма “Света София”, тези два обекта и още десетки други събират възхищението на безброй посетители”, с тези думи вицепрезидентът на Европа Ностра Пийт Яспърт се обърна към Вежди Рашидов на днешната им среща в Народното събрание. Двамата разговаряха за усилията на европейските страни и на неправителствените организации за опазването на културното наследство на най- стария континент. Г-н Яспърт приветства и идеята на Вежди Рашидов България да е домакин догодина на среща на председателите на комисиите по култура на парламентите на страните членки на ЕС , за да обсъдят изработването на общ европейски стандарт за борбата с нелегалния трафик на артефакти и с фалшифицирането на произведения на изкуството. Друга тема, която засяга и европейските държави, е преодоляването на проблема с фалшивите новини. Сподели:", "date": "2019.12.18", "title": "Европа Ностра поздрави Вежди Рашидов за изключителната му роля в опазването на наследството на България"}
{"url": "https://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BF%D0%BB%D0%B0%D0%BD%D0%B8%D0%BD%D0%B0%D1%80-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BA%D1%80%D0%B0%D0%B9-%D0%B1%D0%B5%D0%BA%D0%BB%D0%B5%D0%BC%D0%B5%D1%82%D0%BE-news892316.html", "text": "ПСС издирва изчезнал човек в района на Беклемето в Стара Планина. Това съобщиха от Планинска спасителна служба (ПСС) към Българския червен кръст. От ПСС участват два отряда. От ловешкия отряд участват пет човека и девет души от Троян. Мъжът не беше открит до четири часа сутринта и акцията беше прекратена. Сега отново са на терен четирима души от Ловеч и шест от Троян. По време на издирването вчера е имало хора от полицията и от пожарна безопасност. ПСС нямат информация какво е състоянието на човека. Според тях се касае за свада в групата, която се е движила с автомобил. В един момент мъжът решава, че ще тръгне да бяга в тъмнината. Знае се откъде е тръгнал, но придружаващите го хора не са имали обхват. Намерили са място и са се обадили на ПСС в Троян и на 112. На този етап случаят не е криминален, а по-скоро битова свада. Сподели:", "date": "2019.12.18", "title": "Издирват планинар, изчезнал край Беклемето"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B3%D1%8A%D1%80%D1%86%D0%B8%D1%8F-40-%D0%BF%D1%8A%D1%82%D0%B8-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-news892302.html", "text": "Турция увеличава напрежението в Егейско море, след като във вторник турски изтребители са извършили множество нарушения на гръцкото въздушно пространство и това е довело до 16 имитационни въздушни схватки. Според информацията, турски изтребители са нарушили гръцкото въздушно пространство в 40 случая, което е задължило гръцките самолети да влязат в 16 имитационни въздушни боя. Смята се, че поредицата нарушения са предизвикани от коментарите на министъра на отбраната на Гърция, според когото Атина има военно превъзходство в Егейско море. Междувременно турският вицепрезидент Фуат Октай пък обяви, че Анкара може да изпрати военни сили в Източното Средиземноморие, пише вестник \"Катимерини\". Отново във вторник са получени съобщения за присъствието на пет кораба от военноморските сили на Турция, южно от остров Кастелоризо, предава още по темата \"Фокус\". Сподели:", "date": "2019.12.18", "title": "НАПРЕЖЕНИЕ: Турски самолети нахлуха в Гърция 40 пъти само за ден"}
{"url": "https://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B2-%D0%B5%D1%83%D1%84%D0%BE%D1%80%D0%B8%D1%8F-%D0%B1%D1%80%D0%B0%D0%B4-%D0%BF%D0%B8%D1%82-%D0%B8-%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D0%B2%D0%BB%D0%B8%D0%B7%D0%B0%D1%82-%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8-news892335.html", "text": "Холивудският ас Брад Пит ще застане пред камерата за новата продукция, свързана с хитовия ситком \"Приятели\". Това издаде пред New Idea източник, близък до проекта, реализиран под шапката на стрийминг платформата HBO Max. По думите му, към момента се наливат основите на сценария на новите \"Приятели\", макар че подробностите около самия формат все още се пазят в тайна. Знае се обаче, че всеки замесен в продукцията, както и актьорите са подписали договор за конфиденциалност. Така, ако подробности за сценария излязат наяве, те ще дължат 5 милиона долара. Това няма да е първа среща на Пит с бандата на Моника, Рейчъл, Фийби, Чандлър, Джоуи и Рос. Актьорът участва в един от епизодите на сериала, посветен на Деня на благодарността, още докато беше женен за Дженифър Анистън. Тогава той влезе в ролята на Уил - бивш съученик на Моника, Рейчъл и Рос. Той беше и съосновател (заедно с героя на Дейвид Шуимър) на клуба \"Аз мразя Рейчъл Грийн\". Появата на Пит няма да е единствената приятна изненада за феновете. Цяла плеяда от звезди се очаква да се завърне в \"Приятели\". Джордж Клуни, който в пика на популярността си като доктор Рос в \"Спешно отделение\" участва в ситкома отново като лекар, също ще се завърне. Джулия Робъртс, Брус Уилис, Бен Стилър и Били Кристъл са само част от имената на актьорите, които отново ще се появят на малкия екран за продукцията, пише \"Монитор\". Сподели:", "date": "2019.12.18", "title": "ФЕНОВЕТЕ В ЕУФОРИЯ: Брад Пит и Брус Уилис влизат в продължението на \"Приятели\""}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%BB%D1%8E%D1%82%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%B8%D1%82%D0%BA%D0%B0---%D0%B1%D0%B0%D1%80%D1%81%D0%B0-%D1%81%D1%80%D0%B5%D1%89%D1%83-%D1%80%D0%B5%D0%B0%D0%BB-news892308.html", "text": "Футболните колоси Барселона и Реал (Мадрид) ще се изправят един срещу друг тази вечер от 21:00 часа българско време. Двата гранда ще спорят в отложена среща от Ла Лига. Мачът ще се проведе на \"Камп Ноу\". А отлагането се наложи поради високо напрежение сред обществеността в Каталуния. В момента двата тима са с еднакъв брой точки (35) и единствено головата разлика дава преимущество на каталунците във временното класиране на първенството що се отнася до първата позиция. Преди мача мега звездата на Барса Лионел Меси заяви пред \"Марка\", че Реал (М) предпочита да се защитава в дербитата, които се провеждат на \"Камп Ноу\", а мнението на Меси е тълкувано като словесна атака към \"белия балет\". Тер Стеген; Семедо, Пике, Лангле, Алба; Ракитич, Бускетс, Де Йонг; Меси, Суарес, Гризман Куртоа; Карвахал, Варан, Рамос, Менди; Модрич, Каземиро, Валверде, Кроос; Бейл, Бензема Сподели:", "date": "2019.12.18", "title": "Предстои люта футболна битка - Барса срещу Реал"}
{"url": "https://pik.bg/%D0%BA%D0%B0%D0%BB%D0%B8-%D0%B7%D0%B0%D1%80%D1%8F%D0%B7%D0%B0-%D0%BF%D0%B5%D0%B5%D0%BD%D0%B5%D1%82%D0%BE-%D1%81%D1%82%D0%B0%D0%BD%D0%B0-%D0%B1%D0%BE%D1%80%D1%81%D0%BE%D0%B2%D0%B0-%D0%B0%D0%BA%D1%83%D0%BB%D0%B0-news892408.html", "text": "Акула на борсата стана фолкпевицата Кали. 44-годишната изпълнителката вече е експерт по форекс - търговия с валути в интернет. Кали завърши курс на обучение и получи сертификат, че може да се впусне в големия бизнес. Форекс, или международният валутен пазар, е мрежа от финансови институции, които обслужват международни бизнес сделки. На него се търгуват различни национални валути - няма точно определено място и не предполага лична среща между участниците, като те се намират в контакт помежду си с помощта на различни технически средства. Сделките се извършват посредством компютърни терминали, с които са свързани в мрежа големите банки и брокерски къщи. Това създава удобство на Кали, която може да прави пачки дори и от мобилния си телефон, докато пътува за участия из цялата страна. \"Благодаря на много специален за мен човек за подаръка, който ми направи, и ми даде възможност да опозная един нов свят, пълен с възможности и предизвикателства! Благодаря също и на моя ментор и неговата прекрасна съпруга, че ме научиха да плувам сред големите акули на форекс пазара\", похвали се Кали, която тепърва ще усвоява тънкостите на забогатяването. Заради новото начинание Кали е атакувана, че вероятно е закъсала с парите и фолккариерата й върви надолу. Проверка показа, че тя има доста ангажименти и няма истина в тези нападки. А и тя самата е свикнала често да бъде засипвана с хейт, но отвръща, че грам не й пука и хората могат да си говорят каквото искат. \"Няма как всички да ме харесват\", заключва философски изпълнителката на вечния хит \"4-4-2\", пише столичен вестник. Певицата се захваща с търговията с валути, защото иска да научава постоянно нещо ново. Така тя преди две години призна, че учи самостоятелно испански език, като си пише думи на листчета в кухнята. И успява да напредне с цяло едно ниво. Преди години тя записа психология в Софийския университет и с лекота изчиташе учебници от по 300 страници и успя да вземе диплома за магистър. Фолкфурията винаги е твърдяла, че може да се справи с по четири часа сън в денонощие и учението й не пречи на грижите за семейството, в което влизат тримата й синове. Сподели:", "date": "2019.12.18", "title": "Кали заряза пеенето, стана борсова акула"}
{"url": "https://pik.bg/%D1%82%D0%B5%D0%B7%D0%B8-%D0%BF%D0%B5%D1%82-%D0%B7%D0%BE%D0%B4%D0%B8%D0%B8-%D0%BD%D0%B5-%D1%82%D1%8A%D1%80%D0%BF%D1%8F%D1%82-%D0%BA%D1%80%D0%B8%D1%82%D0%B8%D0%BA%D0%B0---%D0%B2%D0%B8%D0%B5-%D0%BE%D1%82-%D1%82%D1%8F%D1%85-%D0%BB%D0%B8-%D1%81%D1%82%D0%B5-news892050.html", "text": "Как се чувствате към критиката? Приемате ли я? Дали това е, което се опитвате да избегнете с всички сили? Тези пет зодии имат много негативно отношение към критиката. Раците, най-малкото, могат да бъдат подложени на критика, когато осъзнаят, че това е наистина полезно за тях. Ако искрено се опитате да им помогнете, ще се отнесат към думите ви достатъчно търпеливо. Ако обаче Раците смятат, че не заслужават да бъдат критикувани, тогава това ще се отрази значително на самочувствието им. Ще им трябва много време, за да се възстановят. Критиката за Рак е инструментът, който създава проблеми и разрушава взаимоотношенията. Подложен на силна критика, Ракът може да се оттегли и да се затвори от външния свят, за дълго време. Девите са склонни към перфекционизъм. Те искрено смятат себе си за най-интелигентните, сред обществото или компанията. Те не знаят как да отговорят положително на критиката. Девите се възмущават, когато чувстват, че човекът, който ги критикува, не е експерт и няма право изобщо да казва нищо. Девите не обичат, когато някой се опитва да ги превъзхожда и иска да оспори знанията и интелигентността им. Добре да имате под ръка всички факти и доказателства, ако решите да критикувате Дева. Казано накратко - да сте подготвени! Везните имат много остро отношение към критиката. Когато бъдат критикувани, те веднага заемат отбранителна позиция. Обикновено смятат, че човекът критикували ги за нещо умишлено се опитва да намери вина във всичките им действия, дела и решения. Трудно е Везните да приемат конструктивна критика, защото в очите им, тя изглежда провокативна, негативна и води до конфликт. Ако чувствате нужда да правите коментари, направете го възможно най-тактично и дружелюбно. Огромен плюс е, че Стрелецът не позволява на външната критика да му попречи да прави това, което иска да направи. Тя не го спира и да замине там, където вече е решил да отиде. Като цяло Стрелецът може да приеме грешките си, да направи заключения от тях и да продължи напред. Той обаче не обича хората да сочат недостатъците и пропуските му. Самите Стрелци знаят къде са слабините им места. Мнението на другите, само унищожава увереността и самочувствието им. Рибите са прекалено чувствителни и уязвими, за да могат спокойно да слушат критика. Те приемат нещата твърде лично и всякакви груби коментари, могат буквално да ги унищожат и стъпчат. Всъщност критиката е дори опасна за тях: за Риби това изобщо не е начин на мотивация. Когато някой ги критикува, Рибите го чувстват почти като физически шок и може да реагират доста емоционално. Ако думите на някого ги наранят особено силно, просто ще се оттеглят в света на своите фантазии и ще се скрият дълго време там. Сподели:", "date": "2019.12.18", "title": "Тези пет зодии не търпят критика - вие от тях ли сте?"}
{"url": "https://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D1%8F-%D1%87%D0%B0%D1%81-%D0%BD%D0%B0-%D0%B4%D0%B2%D0%B0%D1%82%D0%B0-%D0%BC%D0%B0%D1%87%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D0%B8%D0%BD%D1%82%D0%B5%D1%80-news892412.html", "text": "Вече са ясни началните часове на двата мача на Лудогорец срещу Интер. Разградчани се паднаха с \"нерадзурите\" на 1/16-финалите на Лига Европа. Лудогорец ще приеме съперника в Разград на 20-и февруари, като началният част на срещата е 19:55. Реваншът между двата тима в Милано е на 27-и февруари от 22:00 часа българско време. Междувременно медиите в Италия обърнаха сериозно внимание на разградчани. Изданието \"IlPost\" напомни за победата на \"зелените\" над Лацио през 2014 година в елиминационната фаза на Лига Европа. \"В 1/16-финалите на Лига Европа Интер ще играе срещу Лудогорец Разград - отбор, който печели първенството в България в осем поредни години и най-вероятно ще го направи отново и през този сезон. През последните години Лудогорец постигна някои изненадващи резултати в Европа, като един от тях определено е елиминирането на Лацио през 2014 година. В момента клубът се опитва да започне нов цикъл в развитието си - в деня на жребия Лудогорец назначи нов треньор в лицето на бившия селекционер на Чехия Павел Върба. Преди малко повече от едно десетилетие Лудогорец не съществуваше. Днес обаче той безспорно е най-силният отбор в България. Той е базиран в Разград - град с около 70 000 жители на повече от 300 км от столицата София, където Лудогорец игра мачовете си от европейските турнири заради реконструкцията на настоящия си стадион. Историята на клуба се променя коренно преди девет години, когато той бе купен от един от най-богатите българи Кирил Домусчиев. \"Основните интереси на Домусчиев, чието богатство възлиза приблизително на 1 млрд. долара, са концентрирани във фармацевтичния сектор, където той е собственик на мултинационалната Huvepharma - компания, която работи от двадесет години. Дейността ѝ е разделена между България, Италия и САЩ. Освен това Домусчиев притежава около 70% от българския търговски флот и три терминала от стратегическото пристанище в Бургас -едно от най-важните търговски пристанища в Черно море\", пише IlPost. Сподели:", "date": "2019.12.18", "title": "Обявиха началния час на двата мача на Лудогорец с Интер"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D0%BE%D0%B1%D1%80%D0%B5%D0%BD%D0%B8%D1%8F-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news892326.html", "text": "В Левски се заеха да обновяват съблекалните на \"Герена\", пише \"Меридиан Мач\". Този път целта е да се подобрят условията в баните. Преди това бе обновен тунелът, по който играчите минават към терена. Той се сдоби с нов вид и лед светлини. Новото ръководство на Левски предприе редица други ремонти на базата преди този. Сподели:", "date": "2019.12.18", "title": "Нови подобрения при \"сините\""}
{"url": "https://pik.bg/%D1%80%D0%BE%D1%81%D0%B5%D0%BD-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B0%D0%BC%D0%B1%D0%B8%D1%86%D0%B8%D1%8F%D1%82%D0%B0-%D0%BD%D0%B8-%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%B8%D0%B7%D1%86%D1%8F%D0%BB%D0%BE-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news892402.html", "text": "Амбицията ни е в този мандат на парламента да имаме изцяло нов Закон за движение по пътищата. А дотогава се предлагат някои изменения на сега действащия закон. Това каза след заседание на Министерски съвет министър Росен Желязков във връзка с пакета „Мобилност“. „В новия Закон за движение по пътищата, който не са да обедини разпокъсаната правна уредба, но и да се създадат ясни и непротиворечиви правила, с което по един интегриран и системен начин институциите, които са отговорни за прилагането на политиките за безопасността на движението, водени от подхода – визия 0, да взаимодействат, съдействат за налагането на всички политики за намаляването на ПТП и травматизмът, свързан с тях. Проектът следва да регулира обществените отношения, свързани с безопасността на движение по пътищата“, допълни още министър Росен Желязков. Министър Росен Желязков коментира и проекта на решение за одобряване на проектозакон за изменение и допълнение на автомобилните превози. „Проектозаконът е в резултат на няколкомесечна работа с бранша беше постигнато взаимно съгласие по отношение на мерките, които трябва да се предприемат за регулиране на дейността с автомобилните превози и същите да бъдат внесени в Народното събрание. Това е съществената част от исканията на автобусните превозвачи. С това правителството изпълни своя ангажимент и тези дни законопроектът ще бъде внесен в Народното събрание. В предложенията, които са приети от кабинета са следните: намаляване на превозвачите, които не отговарят на условията за установяване. Т.е. това е ефективната борба с т. нар. пощенски кутии. Намаляване административната тежест на лицата, осъществяващи таксиметрова дейност чрез създаване на единен публичен таксиметров регистър. Ограничаване на възможността за извършване на нерегламентирани превози; повишаване качеството на извършваната контролна и административно-наказателна дейност; регламентиране на превози с атракционна цел; регламентиране превозите на повредени пътни-превозни средства; регламентиране на правилата за движение по пътищата с индивидуални електрически превозни средства чрез промяна в Закона за движение по пътищата. Сподели:", "date": "2019.12.18", "title": "Росен Желязков: Амбицията ни е да направим изцяло нов Закон за движение по пътищата"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6-%D1%81%D0%B5-%D1%81%D1%82%D1%80%D0%BE%D0%BF%D0%BE%D0%BB%D0%B8-%D0%BF%D1%80%D0%B5%D0%B4-%D0%B4%D0%BE%D0%BC%D0%B0-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%85%D0%B2%D1%8A%D1%80%D1%87%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-news892411.html", "text": "Мъж лежи в безпомощно състояние на тротоара пред Дома на културата „Борис Христов“ в Пловдив. За инцидента съобщи преди минути очевидец. Мъжът е паднал до бордюра на тротоара пред стълбите на сградата. До него има спряло такси с отворена задна врата. Току-що пристигна и линейка, разказа очевидецът, цитиран от \"Марица\". Все още не е ясно какво точно се е случило. Сподели:", "date": "2019.12.18", "title": "ОТ ПОСЛЕДНИТЕ МИНУТИ: Мъж се строполи пред Дома на културата в Пловдив, хвърчи линейка"}
{"url": "https://pik.bg/%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D0%B1%D0%B0%D1%82%D0%B5%D0%BD%D0%B1%D0%B5%D1%80%D0%B3-%D0%BF%D0%BE%D1%81%D1%80%D0%B5%D1%89%D0%B0%D0%BC%D0%B5-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D1%81-%D0%BA%D0%B8%D1%80%D0%B8%D0%BB-%D0%BC%D0%B0%D1%80%D0%B8%D1%87%D0%BA%D0%BE%D0%B2-%D0%B8-%D0%B1%D1%80%D0%B0%D1%82%D1%8F-%D0%B0%D1%80%D0%B3%D0%B8%D1%80%D0%BE%D0%B2%D0%B8-news892336.html", "text": "В Новогодишната нощ за поредна година зрителите на БНТ ще имат възможността да проследят на живо празничния концерт \"Сцена под звездите\", който по традиция ще се проведе на площад \"Княз Александър I\" в столицата. Началото му ще бъде дадено в 22:00 ч. и ще продължи половин час след полунощ на 1 януари. 20-ото издание на празничната инициатива съвпада с отбелязването на 140 години от обявяването на София за столица на България и 60-годишнината на Българската национална телевизия. Миналата година на площада се събраха над 30 хил. души. А според статистиките над 1 милион са гледали пред малкия екран. Режисьори сценарист на спектакъла е Борис Радев, а на сцената на открито ще излязат Кирил Маричков, Иван Лечев, Дони, Славчо Николов и Венко Поромански от \"Фондацията\", Братя Аргирови, кубинската изпълнителка Долорес Естрада, хитовата поп певица от 90-те Тони, провокативните таланти от \"Expose Team\" и брас бенд \"Виво Монтана\". Водещи ще бъдат Райна Налджиева и Мирослав Димитров от предаването \"Туризъм.бг\" на БНТ. Няма да липсват впечатляваща празнична заря, светлинни ефекти и още много изненади. В последните минути на отминаващата 2019-та обществената телевизия ще излъчи новогодишното обръщение на Президента на Република България Румен Радев. Сподели:", "date": "2019.12.18", "title": "НА ПЛОЩАД \"БАТЕНБЕРГ\": Посрещаме Нова година с Кирил Маричков и братя Аргирови"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B6%D0%B8%D0%B2-%D0%BC%D1%8A%D0%B6%D1%8A%D1%82-%D0%BA%D0%BE%D0%B9%D1%82%D0%BE-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B1%D0%B5%D0%BA%D0%BB%D0%B5%D0%BC%D0%B5%D1%82%D0%BE-news892415.html", "text": "Открит е жив мъжът, който изчезна в района на Беклемето, съобщиха от ПСС. Мъжът е бил открит към 11:30 часа и е откаран в \"Бърза помощ\" за преглед. В издирването му участваха спасители, полицаи и пожарникари. Сподели:", "date": "2019.12.18", "title": "Откриха жив мъжът, който изчезна в района на Беклемето"}
{"url": "https://pik.bg/%D0%B8%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D1%82%D0%B5%D0%BB%D0%B5%D1%81%D0%BA%D0%BE%D0%BF%D0%B0-%E2%80%9E%D1%85%D0%B5%D0%BE%D0%BF%D1%81%E2%80%9C-%D0%BE%D1%82-%D0%BA%D0%BE%D1%81%D0%BC%D0%BE%D0%B4%D1%80%D1%83%D0%BC%D0%B0-%D0%BA%D1%83%D1%80%D1%83-news892413.html", "text": "Европейският орбитален телескоп „Хеопс“ за изследване на екзопланети беше изстрелян от космодрума Куру във Френска Гвиана с руска ракета носител „Союз“, съобщиха АФП и АП. Успешното изстрелване беше осъществено 24 часа след като стартът беше отложен заради софтуерен проблем в горната степен на ракетата. Европейската космическа агенция (ЕКА) отбелязва, че „Хеопс“ е първият по рода си телескоп не за търсене, а за детайлно изучаване на стотици от около 4000-те хиляди открити досега екзопланети. Наречен „Хеопс“ (CHEOPS - Characterising Exoplanet Satellite), 300-килограмовият апарат на стойност 50 млн. евро ще се позиционира на около 700 км над Земята, като основният му инструмент ще бъде насочен към нощната страна на планетата, за да не пречи слънчевата светлина на гледката му към космоса. Оборудван с една камера, „Хеопс“ ще се взира в звездите, около които вече е известно, че орбитират екзопланети. Чрез транзитния метод астрономите ще се опитат да определят големината и да изследват атмосферите им, получавайки важна информация за формирането и еволюцията на разнообразни светове извън Слънчевата система. Астрономите откриват първата екзопланета - 51 Пегас b, преди 24 години с помощта на наземни телескопи. Оттогава е даден старт на няколко мисии, чиято цел е да откриват повече нови светове, сред които на \"пенсионирания\" миналата година космически телескоп \"Кеплер\" и на изстреляния през април 2018 г. TESS (Transiting Exoplanet Survey Satellite). „Хеопс“ се явява първият космически телескоп, проектиран не да търси, а да изучава вече известни екзопланети. Сред обектите на наблюдението му ще бъдат разнообразни светове извън Слънчевата система - от мини-нептуни с размери, близки до земните, до ледени и газови гиганти, обяснява Дейвид Ерънрайх от университета на Женева, Швейцария. Сподели:", "date": "2019.12.18", "title": "Изстреляха телескопа „Хеопс“ от космодрума Куру"}
{"url": "https://pik.bg/%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D1%83%D0%BA%D1%80%D0%B0%D1%81%D0%B0-%D0%B2-%D1%82%D1%83%D1%82%D1%80%D0%B0%D0%BA%D0%B0%D0%BD-news892306.html", "text": "Само дни след като са били поставени новите светещи украшения в парк \"Христо Ботев” в Тутракан, някой местен жител с риск за живота си прекъснал захранващия кабел и взел новите лампички. Паркът е мястото, където по традиция жителите на Тутракан посрещат с веселие и новата година, информира Нова телевизия. \"Минавайки покрай парка, видях, че храсчето, облечено в светлини, не свети. Обадихме се на общинската фирма, която поддържа парковото осветление. Те установиха, че осветлението липсва, а не е прекъснато захранването към тях”, заяви Диляна Гвоздейкова-Кирякова, която е секретар на община Тутракан. \"Оставен е един кабел с високо напрежение да виси необезопасен”, обясни кметът на града Димитър Стефанов. По думите му полицията е уведомена и търси извършителя. Сподели:", "date": "2019.12.18", "title": "Задигнаха коледната украса в Тутракан"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%BD%D0%B0-%D0%B1%D0%B5%D0%BB%D0%B8-%D0%BF%D1%80%D0%B5%D1%81%D1%82%D0%B8%D0%BB%D0%BA%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B8%D1%81%D0%BA%D0%B0%D1%82-%D0%BF%D0%BE-%D1%81%D1%83%D1%80%D0%BE%D0%B2%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D0%BF%D0%BE%D1%81%D0%B5-news892403.html", "text": "За средна телесна повреда – пет години, за лека телесна повреда – две години, при лека телесна повреда без разстройство на здравето - от три на пет години лишаване от свобода Народните представители от НФСБ и ВМРО в групата на „Обединени патриоти“ внесоха в деловодството на Народното събрание предложения за промени в Наказателния кодекс, с които се увеличава минималният размер на наказанието „лишаване от свобода“ в случаите на квалифициран състав на лека, средна и тежка телесна повреда, когато същата е причинена на медицински специалист при или по повод на изпълнение на службата или функцията. „Случаите на агресия срещу медицинските специалисти зачестяват и за съжаление се превръщат в нещо обичайно. Считаме, че това е недопустимо и ние като общество трябва да се противопоставим категорично на подобна агресия“, подчерта мотивите на вносителите зам.-председателят на Народното събрание и лидер на НФСБ Валери Симеонов, и представи пред медиите поредица от примери: На 22 март пациент наби личната си лекарка в 18 ДКЦ в София. До насилието се стигнало, след като тя се опитала да обясни на мъжа, че няма право да му даде направление за бъбречна трансплантация, защото няма такива правомощия. Преди няколко месеца медик от УМБАЛ „Св. Пантелеймон“ е бил нападнат и заплашван от сина на пациентка. Младежът се нахвърлил върху доктора, започнал да го ругае и да му крещи: „Ще видиш какво ще ти се случи, ще ти откъсна главата, жив оттук няма да излезеш“. През август пациентка е била приета в белодробна болница във Велико Търново, но самоволно напуснала, за да отиде на сватба, след което се върнала във влошено здравословно състояние. Близките се възмутили, че лечението продължава, те очаквали пациентката им да бъде излекувана веднага. Стигнало се до саморазправа с двама лекари и четири медицински сестри. На 13 ноември 50-годишният фелдшер Красимир Куманов бе нападнат в село Каменар от сина на пациентка. На 29 ноември станахме свидетели на непровокирана с нищо агресия срещу медицински специалисти. Пациент атакува брутално лекарите и сестрите от Клиниката по хирургия на УМБАЛ „Св. Анна“ в София. Пострадалите медици – освен физически травми, получиха и сериозен психически шок, посочиха вносителите. Пореден опит над нападение над лекари бе регистриран на 3 декември. Мъж във видимо нетрезво състояние е заплашвал медици от ДКЦ 1 в Бургас с газов пистолет. Промените предвиждат увеличаване на минималния размер на наказанието „лишаване от свобода“ за тежка телесна повреда на седем години, вместо досегашните пет. За средна телесна повреда – на пет години, вместо досегашните три. За лека телесна повреда – на две години, вместо досегашната една. При леката телесна повреда без разстройство на здравето се завишава максималният размер на наказанието от три на пет години лишаване от свобода, посочи Христиан Митев, народен представител от НФСБ и зам.-председател на Правната комисия в Парламента. Сподели:", "date": "2019.12.18", "title": "ЗАТВОР ЗА НАПАДЕНИЯ НА БЕЛИ ПРЕСТИЛКИ: \"Обединени патриоти\" искат по-сурови наказания за посегателство над медици"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-tv-%D0%B3%D0%B5%D1%88%D0%B5%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%B0%D1%82%D0%BE-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80---%D1%83%D0%B4%D1%80%D1%8F-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D1%81%D1%8A%D1%81-news892332.html", "text": "Когато съм готов с визията за екипа си, ще ви информирам. Това каза пред журналистите в Съдебната палата новият главен поркурор Иван Гешев. Той изказа и остро несъгласието си с инициираните дебати от президента Румен Радев за промени в Конституцията, които започнаха вчера. \"Разговарям с различни колеги и когато съм готов с визията се как ще изглежда цялостно екипа ще съобщя на медиите. Тук става въпрос за хора, които са компетентни и ще се справят с поставените задачи и работят в екип. Броят на заместниците ще остане същият. Чака ме най-тежкият мандат от 1989 г. насам, защото такава е ситуацията. На първо място сме стигнали предела, след който ние, държавата, да отговори на очакванията на гражданите за повече справедливост и от другата страна, прокуратурата заработи на високи обороти. Подложени сме на атаки, които целят унищожението на прокуратурата. Те са от различни хора, които се чувстват засегнати. Аз не казвам, че ще я дестабилизарат, а ще се опитат\", заяви пред медиите новият главен прокурор. Той изтъкна, че в прокуратурата има и битови проблеми, които не целят отлагане и трябва да бъдат решени в най-кратки срокове. \"Не виждам дискусия за конституционни реформи, аз виждам политически заявки в най-общ план и се цитира Конституцията. Чули ли сте някой да каже какво иска да промени в Конституцията? Когато инициираш дебат, логично е да имаш тема, а не да дебатираш най-общо, за да установиш кой е проблемът и дали има проблем. Сигурен съм, че прокуратурата ще каже и своето мнение. Смятам след Нова година да сформирам консултативен съвет от изтъкнати юристи. Трябва да е ясно - това към момента е политически въпрос и в него няма право. Прокуратурата може да каже само становището си, ако бъде попитана\", заяви Гешев по адрес на инициираните от Румен Радев дебати за промени в Конституцията. \"Какво е Венецианската комисия? Това е експертен съвет, който е в структура извън структурите на ЕС. Те имат огромно морално въздействие, но формално техните препоръки не са задължителни. В някои идеи има логика, други сочат, че не са добре запознати с нашето законодателство\", коментира още той. \"Всички прокурори са независими, всички магистрати са независими. Този термин \"независим прокурор\" е обиден към прокуратурата\", завърши Иван Гешев първото си изказване пред медиите като главен прокурор. Сподели:", "date": "2019.12.18", "title": "МЪЛНИЯ В ПИК TV: Гешев с взривяващ коментар като главен прокурор - удря контра на Радев със свой консултативен съвет (ОБНОВЕНА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D1%83%D1%87%D0%B5%D0%BD%D0%B8%D0%BA-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%BF%D0%BE-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%B8%D0%BA%D0%B0-%D1%81%D0%B8%D0%BD-%D0%BD%D0%B0-%D0%B8%D0%B7%D0%B2%D0%B5%D1%81%D1%82-news892325.html", "text": "15-годишен ученик от Столичната гимназия по електроника “Джон Атанасов” е бил намерен мъртъв в района на ТЕЦ - София, и ул. “История славянобългарска”. Сигналът за открито тяло е подаден в 13:10 часа във Второ РПУ, съобщиха от МВР. На място веднага са изпратени екипи на полицията. При извършения оглед не са намерени следи от насилие. По първоначални данни ученикът сам е посегнал на живота си. Тялото е откарано за аутопсия. Часове по-рано майката на момчето - известната пловдивска адвокатка Весела Дешева, призова във Фейсбук всеки, който е виждал сина й, да подаде сигнал в полицията или да се свърже с нея и баща му. “Изчезнало момче на 15 години от София. Избягало е от вкъщи. Казва се Иван. Моля, ако го видите, да ми пишете на лични. Облечено е с черно късо кожено яке, тъмни дънки и черни зимни обувки. Моля, ако го видите или знаете къде е, да ми пишете на лични. Благодаря!“, написа майката, която е адвокат. Съученици на 15-годишния Иван пък пишеха разтревожени в социалните мрежи, че последният му пост в Инстаграм е гласял: “Сбогом на всички, благодаря, че ви познавах.“ Не е ясно дали момчето е оставило предсмъртно писмо, разследват се причините да посегне на живота си. Семейството е от Пловдив, но от години живее в София. Иван има по-голяма сестра. Сподели:", "date": "2019.12.18", "title": "ИЗВЪНРЕДНО В ПИК: Откриха мъртъв ученик от Столичната гимназия по електроника, син на известна адвокатка"}
{"url": "https://pik.bg/%D0%B6%D0%B5%D0%B3%D0%B0-%D0%B7%D0%B0%D0%B4-%D0%BE%D0%BA%D0%B5%D0%B0%D0%BD%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%87%D0%B0%D0%BA%D0%B2%D0%B0%D1%82-6-%D1%87%D0%B0%D1%81%D0%B0-%D0%B4%D0%B5%D0%B1%D0%B0%D1%82%D0%B8-news892276.html", "text": "Очаква се днес дебатът за импийчмънт на Тръмп да продължи не повече от шест часа, съобщиха световните медии. Дебатът по законопроекта, който включва импийчмънта на президента на САЩ Доналд Тръмп, ще се проведе днес в Камарата на представителите и ще продължи не повече от шест часа след решение от вчера вечерта, взето от регулаторния комитет на Камарата след повече от девет часа обсъждане. Окончателното гласуване завърши без изненади: всички девет демократи от комисията гласуваха „За”, а и четиримата републиканци гласуваха „Против”. Тръмп е обвинен по два пункта - злоупотреба с власт и възпрепятстване на работата на законодателите. Очаква се мнозинството от демократите в Камарата да приемат и двете обвинения. По-рано вчера в дълго шест страници гневно писмо до Нанси Пелоси президентът заяви, че разполага с по-малко права от тези, които са имали съдените вещици от Салем. Същинската процедура за импийчмънт на Тръмп ще започне в Сената. За да осъди Тръмп и да го отстрани от властта, са необходими гласовете на две трети от сенаторите, но в момента републиканското мнозинство там няма намерение да гласува срещу президента. Тръмп изрази надежда за честен процес в Сената. В цялата история на САЩ Камарата на представителите само два пъти обявява импийчмънт: на Андрю Джонсън (1868) и Бил Клинтън (1998), като Сенатът оправда и двамата. Тръмп е 45-ият президент на страната и възнамерява да бъде преизбран през 2020 г. за втори четиригодишен мандат. Сподели:", "date": "2019.12.18", "title": "ЖЕГА ЗАД ОКЕАНА: Гласуват импийчмънта на Тръмп, очакват 6 часа дебати"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D1%80%D0%B0%D0%B7%D0%BC%D0%B5%D1%80%D0%B0-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D1%81%D1%82%D1%80%D0%B0-news892264.html", "text": "Правителството определя размера на минималната работна заплата за страната и прави финансови трансфери към общини и институции в края на годината по време на днешното си редовно заседание. В началото на заседанието премиерът Бойко Борисов предпочете да се премине към точките от дневния ред, тъй като днес те са цели 42. Сподели:", "date": "2019.12.18", "title": "ИЗВЪНРЕДНО В ПИК TV! Правителството определя размера на минималната работна заплата за страната (ОБНОВЕНА)"}
{"url": "https://pik.bg/%D0%BD%D0%BE%D0%B2%D0%B8-%D1%81%D0%BB%D1%83%D1%87%D0%B0%D0%B8-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-%D0%B8-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%BA%D0%BE-news892275.html", "text": "Два нови случая на африканска чума по свинете са регистрирани в област Ловеч. Заразените диви прасета са открити в  землището на село Васильово, община Тетевен и край село Торос, община Луковит. Заболелите диви прасета в Ловешка област с тези два случая стават шест. Предприети са необходимите мерки за ограничаване на разпространението на заразата. Предприемат се спешни мерки за предотвратяване и ограничаване разпространението на болестта АЧС заради случаи в три на общини на област Търговище, съобщи БТА. Регистрираните случаи са при диви свине и касаят землищата на селата Миладиновци, Голямо Ново, Славяново, Водица и на град Опака, съобщиха след заседание на Областната епизоотична комисия, с ръководено от зам.-областния управител Панайот Димитров. Предстои директорът на \"Регионална дирекция по горите\" в Шумен със заповеди да определи инфектираните зони, в които се забранява достъпът на хора, нямащи отношение към претърсването и прилагането на мерки за ликвидиране на болестта при спазване на изискванията за биосигурност. ТП \"ДЛС Черни Лом\" - Попово, в чийто териториален обхват попадат всички обявени огнища, следва да предприемат незабавно всички необходими мерки за биосигурност, опазване и защита на горските територии и дивеча, както и опазване здравето на населението. Сподели:", "date": "2019.12.18", "title": "Нови случаи на африканска чума по свинете в Ловешко и Търговищко"}
{"url": "https://pik.bg/%D0%BE%D1%81%D0%BA%D0%B2%D0%B5%D1%80%D0%BD%D0%B8%D1%85%D0%B0-%D0%B5%D0%B2%D1%80%D0%B5%D0%B9%D1%81%D0%BA%D0%BE-%D0%B3%D1%80%D0%BE%D0%B1%D0%B8%D1%89%D0%B5-%D0%B2-%D1%81%D0%BB%D0%BE%D0%B2%D0%B0%D0%BA%D0%B8%D1%8F-news892279.html", "text": "Неизвестни вандали са унищожили надгробни паметници в словашко еврейско гробище. Управителят на некропола определи акта на оскверняване като \"варварски\". Щетите са за над 50 000 евро. Повредени са петдесет и девет надгробни паметника, някои от тях са на повече от 200 години. Цената на щетите възлиза на около 50 000 евро, съобщи „Дойче Веле”. Местната полиция заяви, че е започнала криминално разследване на инцидента. Сподели:", "date": "2019.12.18", "title": "Оскверниха еврейско гробище в Словакия"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D1%81%D0%B5-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0-%D0%B2%D0%BD%D0%BE%D1%81%D1%8A%D1%82-%D0%BD%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-news892341.html", "text": "Министърът на околната среда и водите Нено Димов даде информация пред депутатите за начина, по който у нас е трябвало да пристигне пратка с отпадъци от Италия и какви са предприетите от екоминистерството действия по въпроса. Изслушването на министъра в Народното събрание бе по настояване на БСП. От левицата поискаха поемане на отговорност от страна на компетентните институции, разрешили пристигането на отпадъците у нас. В МОСВ няма постъпило заявление за съгласие за превоз на отпадъци с жп транспорт от Италия за България, не е издавано и уведомление за възложен превоз, увери министър Димов. Съгласно изискванията на европейския регламент в случаите на съмнение за незаконен превоз съответният компетентен орган по прилагането му следва незабавно да информира останалите заинтересовани компетентни органи. МОСВ в качеството си на компетентен орган по прилагане на регламент 1013/2006 до този момент не е уведомяван от италианските компетентни органи за задържане на незаконен превоз, предназначен за България. Контролът по транспортиране, превоз на отпадъците е засилен още през лятото на тази година, посочи Нено Димов. Той посочи още, че е забранено в България да се изгарят количества отпадъци, които надвишават половината от годишния капацитет за инсталациите. Едва 3% е количеството на изгорени отпадъци в България, като процесът ще бъде разширен, тъй като изискването на ЕС е отпадъците да бъдат максимално рециклирани, а не депонирани, заяви екоминистърът. Сподели:", "date": "2019.12.18", "title": "ГОРЕЩА ТЕМА: Нено Димов обясни как се контролира вносът на отпадъци"}
{"url": "https://pik.bg/%D0%B2%D1%81%D0%B8%D1%87%D0%BA%D0%B8-%D0%B1%D0%BE%D0%BB%D0%BD%D0%B8%D1%87%D0%BD%D0%B8-%D0%B0%D1%81%D0%BE%D1%86%D0%B8%D0%B0%D1%86%D0%B8%D0%B8-%D0%B8%D1%81%D0%BA%D0%B0%D1%82-%D1%81%D1%80%D0%B5%D1%89%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2-news892345.html", "text": "Болничните организации се обединиха около тезата, че да се кредитират с доверие думите на група протестиращи, без оценка на фактите и действителността, не само дискредитира всички лечебни заведения в страната, но уврежда доверието в цялата здравна система. Поредните внушения за пороци в дейността на целия сектор Здравеопазване, накараха представителите на всички болници да заявят, че не подкрепят представената информация за „далавери“ и „злоупотреби с разпределение на заплати и болнични, схеми за източване на пари“, „подправяне на документи“ и „фалшифициране на клинични пътеки“. Сдруженията на всички болници от месеци работят съвместно с цел определяне на най-важните стълбове на реформата в задравеопазването. В своето писмо до министър-председателя болниците заявяват, че не трябва да се противопоставят лекари и сестри – никой не печели от конфликт на медицински специалисти, които трябва да работят в екип за здравето на пациентите. На предложената среща с г-н Борисов и ресорните институции болниците са готови, да представят не само своята гледна точка, но и предложенията им за реформа в сектор Здравеопазване, които най-спешно следва да се вземат предвид, за да има гаранции за спокойствието на българските граждани. Българска болнична асоциация, Сдружение на общинските болници, Национално сдружение на областните болници за активно лечение, Асоциация на университетските болници и Национално сдружение на частните болници изпратиха покана за среща до г-н Бойко Борисов, се казва в прессъобщение от Българска болнична асоциация. Сподели:", "date": "2019.12.18", "title": "Всички болнични асоциации искат среща с Борисов"}
{"url": "https://pik.bg/%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D1%89%D0%B5-%D0%B1%D0%B8%D1%8F-%D1%88%D1%83%D1%82%D0%B0-%D0%BD%D0%B0-%D0%B1%D0%B1-%D1%84%D0%BE%D1%82%D0%BE%D1%84%D0%B0%D0%BA%D1%82-news892338.html", "text": "След \"седесарския шут\" на Георги Марков на БКП, Тома Белев щял да \"бие шута на ББ\". Така е написал в коментар във фейсбук станалият известен с антисемитските си изказвания лесовъд. Новоизлюпеният общински съветник от \"Демократична България\" явно бързо е попил лексиката на Радан Кънев към Бойко Борисов, когото нарече \"бай х...й\" в ефира на БиТиВи. Самонадеяността и високомерието е отявлена черта на десебарите, нищо, че са до един провалени. Пренебрежителното отношение към другомислещите ги превърна в малка маргинална партийка, която се радва за един евродепутат и няколко съветника. Иначе публично известен факт е как Тома Белев пишеше есемеси и ходеше на крака при Борисов. Ама сега се прави на курназ и щял да му бие шута... В момента именно заради фейсбук писанията си Тома Белев е обвинаяем за насаждане на омраза в обществото и антисемитизъм, след като каза, че най-евтино са се возили евреите в конските вагони. Сподели:", "date": "2019.12.18", "title": "Тома Белев: Ще бия шута на ББ! (ФОТОФАКТ)"}
{"url": "https://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%80%D0%B0%D0%B7%D0%B1%D1%80%D0%B0-%D1%81-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8-%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8-%D0%B7%D0%B0-40-%D0%BC%D0%B5%D1%80%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news892354.html", "text": "Работодатели и синдикати проведоха извънредна среща при премиера Бойко Борисов. Обсъдени са 40 мерки, които ще залегнат в тристранно споразумение. В срещата участваха и вицепремиерът Томислав Дончев и финансовия министър Владислав Горанов. Документът ще бъде подписан в края на януари. Сред мерките фигурират и предложения на работодателите за плащането на болничните. Фигурират още теми в социалната сфера и енергетиката. Коментиран е и въпросът с индустриалния ток. \"Постигнали сме договорености между работодатели и синдикати по 4 направления за реформи, които предлагаме да започнат да се извършват през следващата година: бизнес среда и икономика, енергетика, демография, образование, пазар на труда, трудова миграция и социални въпроси\", съобщи председателят на АИКБ Васил Велев след срещата при премиера. Сред темите, които са били дискутирани на днешната среща, е била и Европейската Зелена сделка, която беше обявена на 11 декември. Тя определя климатичните цели до 2050 г., за да може Европа да се превърне в първия континент, постигнал въглероден неутралитет. „Важните теми, които още днес дискутирахме, бяха зелената сделка, която беше оповестена от Брюксел и съответно измеренията за България: необходимостта България да се включи в програмата „Въглищни региони в преход“. Механизма за капацитети, който механизъм да бъде изработен, нотифициран и в него да участват централите от Маришкия басейн, включително и тези с дългосрочни договори“, посочи Велев. По въпроса за електроенергията председателят на АИКБ обясни, че вероятно ще има увеличение на тока за бита, но то няма да е значително. Очакванията му са, че след като идната година енергийната ни борса се свърже с тези в Румъния и Унгария, цената на тока дори да се понижи минимално. „Това ще означава минимално изменение на цената, по-вероятно в посока нагоре, но не заради либерализацията, а заради скъпите емисии СО2, които трябва да се плащат. Но при свързване на българската енергийна система през Румъния, Унгария, с европейската, което се очаква да се случи следващата година, е възможно даже да има и движение на цената и в обратна посока, но не очакваме при 30 % либерализация, процентите да бъдат повече от 2-3 в двете посоки. За да се нотифицира механизма за търг за капацитети, необходимо условие е да има план за либерализация на пазара за бита. Това е необходимо условие, което се поставя от Брюксел. За нас необходимо условие е и прекратяване на договорите с ТЕЦ-1 и ТЕЦ-3 в Маришкия басейн, за да може те да участват в тези търгове за капацитети, съответно, за да бъде плавен този преход. За да се минимизира риска от поскъпване на цената, се предлага това да не става за една година, а поетапно – от 3 до 5 години, такъв е европейският опит. Това са няколко мерки, които трябва да бъдат извършени: механизъм за търг за капацитети, прекратяване на договорите и либерализация на пазара“, обясни Васил Велев. Въпросът за болничните е сред темите, но по думите на Велев това далеч не е най-важния въпрос, като конкретни решения и предложения по него днес не са били обсъждани. \"Имаме решимост да постигнем споразумение за комплекс от мерки, които да ограничат злоупотребите и да създадат възможност за ускоряване на икономическия растеж“, посочи той. В тристранката ще се върнем, когато в дневния ред има предложени мерки и решения, продължаваме диалога в тристранен формат, на 6 януари е планирано такова заседание на лидерите на работодатели и и синдикати. Ще участва и вицепремиерът Томислав Дончев с екип, който прецени“, заключи той. Сподели:", "date": "2019.12.18", "title": "СУПЕР НОВИНА: Борисов се разбра с работодатели и синдикати за 40 мерки (СНИМКИ)"}
{"url": "https://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%B2-%D1%86%D1%81%D0%BA%D0%B0-%D0%BE%D1%82%D1%81%D0%B5%D1%87%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D1%81%D1%8A%D0%BC-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D0%BA%D1%80%D1%83%D1%88%D1%87%D0%B8%D1%87-news892290.html", "text": "Треньорският казус в ЦСКА изглежда решен към момента. Спортният директор на клуба Кристиано Джарета гласува доверие на настоящия наставник Милош Крушчич и явно слага точка на спекулациите за футболното бъдеще на Крушчич. Италианецът продължава да смята, че сръбският специалист е точният избор за \"червените\" в момента. \"Аз съм напълно убеден, че Крушчич е точният треньор за нас. Знаете, че той застъпи в средата на сезона, когато нямаше голям избор. Но Милош е много добър специалист. Това е човек, който работи извънредно много, който се развива, който има желание и воля да споделя идеите си с другите. Сега предстои да видим дали той ще успее да надгради отбора, но вярвам, че е способен на това\", заяви Джарета пред \"Меридиан Мач\" от Милано. Италианецът съчетава почивка и срещи в столицата на модата, които би трябвало да са добри за бъдещето на българския клуб. \"Аз съм много доволен от представянето на отбора в последните осем мача. Можем да съжаляваме само, че не спечелихме срещу Арда за първенство. Но нека да гледаме позитивните неща - осем поредни мача не допускаме гол, създаваме положения, показахме разнообразие и желание за победа. Това трябва да се запомни и да стъпим на тази база, за да надграждаме. Разбира се, много искахме да спечелим и дербито с Лудогорец. То беше странно, защото съперникът игра с петима чисти защитници, а и още дефанзивни халфове. Но аз съм убеден, че ние плащаме много висока цена за кошмарния старт на сезона... Подобрихме представянето си във всяка фаза, но страдаме заради началото, което наистина беше ужасно\", каза италианският шеф в клуба. Той коментира и новото попълнение на ЦСКА Ахмед Ахмедов, както и зимната селекция като цяло. \"За трансфера на Ахмед Ахмедов едно от водещите неща беше, че той е българин. Това е много важно и е част от политиката ни. Местните играчи винаги са посрещани по-добре и на тях се гледа с добро око. Ахмедов е много добър в техническо отношение и е щедър играч - от тези, които умеят да работят за колектива.\" \"Не мога да кажа колко точно нови футболисти ще дойдат през зимата. Въпрос на преговори е, а има и да се уточняват неща с играчите, чиито контракти изтичат през лятото. При всички положения нашето желание е да подсилим отбора и ще го направим, не се съмнявайте. ЦСКА трябва и ще бъде по-силен през пролетта. Това го казвам заради начина, по който завършихме първенството. Силен ЦСКА иска нашата публика и ще го получи\", обеща спортният директор на клуба Кристиано Джарета. Сподели:", "date": "2019.12.18", "title": "Директор в ЦСКА отсече: Напълно съм убеден, че Крушчич..."}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D1%82%D1%8A%D0%BA%D0%B0%D0%BD%D0%BD%D0%B0-%D0%B1%D0%B0%D0%BD%D0%BA%D0%B0-cells4life-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%BD%D0%B0-%D0%B5%D1%81-%D0%B7%D0%B0-%D1%81%D1%8A%D1%85%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D1%81-news892360.html", "text": "Британската тъканна банка Cells4life отговаря на всички стандарти на ЕС за съхранение на стволови клетки. „Наша отговорност е строгият контрол на качество, благодарение на който ние сме лидери в съхранението и обработката на стволовите клетки“, заяви Даниела Мирчева, управител на ТБ „Садаса 2007“, представител на Cells4life за България. Компанията е сертифицирана от Human Tissue Authority (Агенцията за Човешки Тъкани) във Великобритания и притежава неограничен лиценз (№11083), под ръководство на Human Tissue Quality and Safety for Human Application Regulations 2007 (Качество и сигурност за човешко приложение) за набавяне, тестване, обработка, разпределение и съхранение на човешка кръв и тъкан от пъпната връв. Тъканната банка разполага със сертификат от UK NEQAS (National External Quality Assessment Service / Национална Служба за Външна Оценка на Великобритания) за оптимална грижа за пациента чрез постановяване на подробна оценка на медицинската лаборатория, както и персоналът, работещ в нея. UK NEQAS гарантират проучването на Cells4life чрез надеждни и равностойни резултати, където и да са добити. Британската компания е призната от All Party Parliamentary Group (Parliamentary and Scientific Committee/ Парламентарен Научен комитет), който основно е фокусиран върху научните и технологични проблеми, предоставящи дългосрочна връзка между Парламента и Академичните среди във Великобритания. Cells4life има още сертификати за GLP (Good Laboratory Practice) - Международни и европейски стандарти за добра лабораторна практика и GMP (Good Manufacturing Practice) - Международни и европейски стандарти за добра производсвена практика. Тъканна банка „Садаса 2007“ ЕООД, като официален представител на Cells4life за България, притежава лиценз от Изпълнителна Агенция по трансплантации за извършване на дейността. Тъканната банка за съхранение на стволови клетки Cells4Life е създадена през 2002 г. във Великобритания и в момента е най-голямата в страната. Присъства в 54 държави, като има представителства в САЩ, Испания, Италия, Обединените арабски емирства, България и др. Стволовите клетки се използват за трансплантация и лечение на редица болести, описани от Европейската здравна асоциация. Представител на Cells4Life за България е Тъканна Банка Садаса 2007 ЕООД, която започва работа през 2011 г. Сподели:", "date": "2019.12.18", "title": "Британската тъканна банка Cells4Life отговаря на всички стандарти на ЕС за съхранение на стволови клетки"}
{"url": "https://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BA%D1%86%D0%B8%D1%8F-29-784-%D0%B2%D0%BE%D0%B4%D0%B0%D1%87%D0%B8-%D1%81%D0%B0-%D0%BF%D1%80%D0%BE%D0%B2%D0%B5%D1%80%D0%B5%D0%BD%D0%B8-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BE%D1%82-%D0%BC%D0%B2%D1%80-news892364.html", "text": "Специализираната операция, която е част от календара на Европейската мрежа на службите на Пътна полиция – TISPOL, се проведе от 9 до 15 декември. Акцията бе насочена към недопускане на управление след употреба на алкохол и наркотични вещества на шофьори на моторни превозни средства. В хода й са проверени общо 29 784 водачи, установени са 355 нарушения. 286 от тях са на шофьори, употребили алкохол и 69 - на водачи, управлявали МПС след употреба на наркотични вещества и/или техните аналози. По време на проверките пътните полицаи са извършвали контрол и за наличието на задължителна застраховка “Гражданска отговорност” на автомобилистите. Установени са 408 нарушения. Връчени са 4 490 електронни фиша на водачи и 279 фиша на пътници. Отнети са 676 свидетелства за управления на МПС на шофьори, неплатили наложени глоби. В хода на проверките са установени още 23 случая на притежаване на наркотични вещества и техните аналози, 3-ма нелегални мигранти, установени са 10 издирвани лица. Сподели:", "date": "2019.12.18", "title": "МАЩАБНА АКЦИЯ: 29 784 водачи са проверени за седмица от МВР"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%81%D0%BC%D1%8F%D1%85-%D0%B4%D0%B5%D0%B1%D1%8A-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BF%D0%BE-%D1%85%D0%B0%D0%B2%D0%BB%D0%B8%D0%B8---%D0%B8%D1%81%D0%BA%D0%B0%D1%82-%D0%B2%D0%BE%D0%B4%D0%B0-%D0%BD%D0%BE-%D0%BE%D0%B1%D1%8A%D1%80%D0%BA%D0%B0%D1%85%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-news892367.html", "text": "Коалицията от партии \"Демократична България\", по-известни заради постоянните си изцепки като ДеБъ, проведе тази сутрин протест пред Министерство на околната среда и водите. Те от седмици се опитват да ползват кризата с водата за политически цели и да всяват психоза сред гражданите на Перник, а пробваха да създадат хаос и в центъра на София. Групичката им обаче бе твърде малобройна, за да бъде изобщо забелязана. Присъстваха 8 (осем) привърженици на ДеБъ, които носеха празни бидони за вода и не бяха взети за пенсионери на път към минералните извори в центъра, само благодарение на една част от дегизировката им. Двама от тях се бяха преметнали с хавлиени кърпи през врата, а един дори беше намъкнал халат за баня, което предизвика бурен смях у преминаващите граждани. Комичен е също и фактът, че напиращите за властта дебейци, за които обаче гласуват само роднините им, бяха объркали и министерството, където да изложат исканията си. Защото за ВиК отговаря Министерството на регионалното развитие и благоустройството, а не МОСВ. Всъщност където и да протестират, това е чисто политически акт с предизвестен комичен край. Сподели:", "date": "2019.12.18", "title": "ПЪЛЕН СМЯХ! ДеБъ излязоха по хавлии - искат вода, но объркаха министерството"}
{"url": "https://pik.bg/%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B2%D0%BA%D0%B0%D1%80%D0%B2%D0%B0%D1%82-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BF%D0%BE-%D0%BF%D1%8A%D1%82%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-news892292.html", "text": "Експерти по пътна безопасност влизат в училищата. Става въпрос за цялостна идея, която да позволи обществото ни да е запознато с безопасността на движението. Трябва да имаме знания и умения как да разпознаваме рискови ситуации на пътя и да ги предотвратяваме. Това каза по Би Ти Ви председателят на Държавна агенция \"Безопасност на движението\" Малина Крумова по повод предложението в 7-ми клас да се извършва проверка на знанията по безопасност на движението по пътищата. Шофьорският курс е само практически елемент на обучение, което трябва да започва в най-ранна възраст. Проверката на знанията в седми клас е само един малък елемент. Говорим за анкетно проучване, тест, което най-вероятно ще се случи през първия срок, за да не съвпада с тежките изпити, които имат децата в края на годината, обясни Крумова. Трябва да вкараме в училище професионалисти – пътни полицаи, пожарникари, хора от спешната помощ, които да говорят с децата за практически случаи и да им преподадат знанията, които са заложени в учебните помагала, заяви Малина Крумова, като уточни, че в европейската практика елементи от пътната безопасност се изучават и по други предмети, свързани с движението по пътищата, като математика и физика. По повод зачестилите инциденти с пешеходци Крумова посочи, че спешните мерки, които трябва да се вземат, са там, където има критични участъци, те да бъдат коригирани. Ще направим възможно да се избегнат следващи такива случаи, заяви тя в коментар на катастрофата на столичния булевард \"Никола Вапцаров\", при която джип блъсна две момичета, едно от които почина. В законодателството трябва да се интегрират принципите на безопасните системи, да са ясни отговорностите на институциите и законът да бъде така структуриран, че да бъде устойчив във времето, каза още Малина Крумова. Сподели:", "date": "2019.12.18", "title": "ПРОГРАМА: Вкарват експерти по пътна безопасност в училищата"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B0%D1%84%D0%B5%D1%80%D0%B0-%D1%81-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0-%D1%80%D0%B0%D0%BA-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news892283.html", "text": "Стотици полицейски служители претърсиха 47 адреса в Германия във връзка с подозрения в счетоводни измами с лекарства срещу рак, предаде ДПА. Разследвани са 14 заподозрени, включително девет лекари, трима фармацевти и двама управители на фармацевтични компании, каза говорител на прокуратурата в Хамбург. Акцията, в която участваха 420 полицейски служители и шестима прокурори, бе извършена в провинциите Хамбург, Шлезвиг-Холщайн и Долна Саксония. \"Става въпрос за подкупи и корупция в здравния сектор и счетоводни измами с изписване и фактуриране на цитостатици\", заяви говорителят на прокуратурата. Цитостатиците са лекарства, които се използват при химиотерапията срещу рак. Потенциалните финансови загуби се изчисляват на милиони евро, каза говорителят, но отрече срещу заподозрените да са издадени заповеди за задържане. Сподели:", "date": "2019.12.18", "title": "Разследват афера с лекарства за рак в Германия"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2%D1%8A%D0%B2%D0%B5%D0%B4%D0%BE%D1%85%D0%B0-%D0%BF%D0%B0%D1%82%D0%B5%D0%BD%D1%82%D0%B5%D0%BD-%D0%B4%D0%B0%D0%BD%D1%8A%D0%BA-%D0%B7%D0%B0-%D0%BA%D0%B2%D0%B0%D1%80%D1%82%D0%B8%D1%80%D0%B8-%D0%B8-%D1%81%D1%82%D0%B0%D0%B8-news892370.html", "text": "Депутатите въведоха патентен данък за местата за настаняване с не повече от 20 стаи. Такова решение народните представители взеха, след като приеха предложение между двете четения на преходните и заключителни разпоредби на промените в Данъчно-осигурителния процесуален кодекс, с които се изменя Законът за местните данъци и такси. Предложението бе направено от председателя на Бюджетна комисия и депутат от ГЕРБ Менда Стоянова. То предвижда от 2020 г. патентният данък за стая за местата за настаняване с не повече от 20 стаи да бъде от 25 до 250 лв. Предложението предвижда още размерът на данъка да се определя за стая според местонахождението на обекта. Текстовете предвиждат още за 2020 г. за местата за настаняване до 20 стаи, регистрирани по Закона за туризма, да се прилага размерът на патентния данък. Той ще бъде определен в границите от 25 до 250 лв. в съответната наредба от Закона за местните данъци и такси за местата за настаняване на не повече от 20 стаи, категоризирани с една или две звезди. Измененията в Данъчния-осигурителен процесуален кодекс са в съответствие с европейска директива. Със законопроекта се въвежда механизъм за предоставяне на информация за трансгранични данъчни схеми, при които съществува потенциален риск от избягване на данъчно облагане и за автоматичния обмен на информация за тези схеми между държавите членки, отбелязва \"Фокус\". Сподели:", "date": "2019.12.18", "title": "Депутатите въведоха патентен данък за квартири и стаи"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B2%D1%80-%D0%BE%D1%82%D1%87%D0%B5%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%86%D0%B8%D0%B3%D0%B0%D1%80%D0%B8-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE-news892265.html", "text": "Изказване в тази насока направии  Кирил Георгиев от \"Американ табако\". МВР и службите за борба с контрабандата представиха резултатите от проучването на празните опаковки от цигари, показващи тенденциите и нивата на незаконна търговия с цигари за 3-тото тримесечие на 2019 г. Анализите сочат, че цигари без пратени данъци са открити на местния пазар. 13,1 поцента се пада на марката \"Карелия\". 4,3% са цигарите \"Мурати\", част от които са изработени от разбитата край Пловдив на 4 юли фабрика. Те бързо и безконтролно са стигнали дори до София и Видин. Големи количества нелегални цигари са със здравни надписи на гръцки. Други марки, с които се спекулира, са \"Мерилин\", \"Палмал\", \"Давидов\", \"Малборо\", \"Купър\", \"Ротманс\". Намерени на пазара у нас са и екзотични пратки от Корасау, Антилските острови. Такива не са намирани на пазарите в други държави от ЕС. Намирани също у нас са цигари с надписи на украински, на турски и такива, предназначени за Македония. Изнесена беше интересна статистика за разпределението на цигарената контрабанда по градове. Шампиони са в Плевен със 7,1%. Високи са нивата в Перник, Хасково и Стара Загора. Нулеви обаче са нивата в градове като Габрово и Ямбол. Не така стоят нещата обаче в Пазарджик, Велико Търново, Шумен и Добрич, където има тенденция към намаляване. Особено внимание мониторингът обръща на граничните градове. В Свиленград например 33 процента от незаконните цигари попадат в магазините за безмитна търговия, често под италиански марки. Увеличение има и в Кюстендил. Отчетено бе, че с тази си дейност България има как да се покаже като отличник и да изпъкне в Европейската система за наблюдение. Министър Младенов се извини от името на премиера Борисов, който не може да присъства на срещата заради ангажименти. Той обаче, като представител на правителството, отчете, че успехите се дължат на координацията в дейността на всички институции. Ясно очертани според него са проблемните зони. В резултат на анализите обаче се е постигнал ефектът на противодействие на тази незаконна дейност. \"Притеснява ме, че сме близко до нулата и обществото ще се притесни и ще започне да ни задава въпроси, ако тези нива започнат да се покачват\", каза на шега министърът. Съвсем сериозно обаче той подчерта, че институциите оказват натиск над престъпната среда до степен тя да е във вакуум. Ако тази среда не се контролира, на пазара ще влязат много количества криминални цигари отвън. Директорът на \"Митници\" Георги Костов отчете, че от януари има 7,7 процента ръст на приходите, което е 150 милиона над планираното в бюджета. Тези удари срещу сивата икономика са резултат от засилената роля на правителството и личната ангажираност на премиера Борисов, подчерта Костов. От петролния бранш с нескрита благородна завест казаха, че не могат да се похвалят с толкова добър секторен анализ. Депутатът Емил Димитров - Ревизоро поздрави за огромния успех, но същевремено изрази опасение, че следващата година е изборна и няма да се приложи идеята за плавно повишение цените на тютюневите изделия според европейските изисквания. Това спаред него ще доведе пък до рязък скок след това, което ще напомпа контрабандата. Той изрази обаче надежда, че така успешно ще се процедира и при контрола на контрабандните горива. \"Поздравявам новия главен прокурор, ние до момента работим в отличен синхрон и мисля, че така и трябва да продължим. За нас и г-н Цацаров като шеф на КПКОНПИ не е нов човек. Сами разбираме, че постоянно трябва да се подменят подходите, тъй като самата среда се променя. Всички тези институции налагаме темпото. От страна на премиера имаме пълна подкрепра и свобода на действие\", коментира след срещата Младен Маринов. \"Всеки натиск поражда последващо действие. Следене не е правилната дума. Координационният център в момента се надгражда\", допълни той. \"Аз разписах и ще качим Наредбата за обществено обсъждане, съобразили сме се с препоръките на съда. Не са прогнозирани средствата за извънреден труд\", завърши министър Маринов. Сподели:", "date": "2019.12.18", "title": "ИЗВЪНРЕДНО В ПИК TV: МВР отчете резултатите от борбата с контрабандата на цигари (СНИМКИ/ОБНОВЕНА)"}
{"url": "https://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B4-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%BD%D0%B0-%D0%BF%D1%8A%D1%82%D1%8F-%D1%81%D0%BF%D1%80%D1%8F%D0%BB-%D0%BD%D0%B5%D0%BF%D1%80%D0%B0%D0%B2%D0%B8%D0%BB%D0%BD%D0%BE-news892287.html", "text": "Пореден случай на агресия на пътя бе показан по Нова телевизия. В кадрите се вижда паркиран автомобил на бул. \"Арсеналски\" в София, шофьорът е вътре и в един момент мъж отваря вратата му и започва да го рита. Пострадалият се казва Петър Томов и заяви, че след инцидента е подал жалба в 4-то РПУ. \"Бях паркирал в близост до мола, за да взема дъщеря си. Тя е тийнейджър и я е страх да се прибира по тъмно. Автомобилът ми бе в близост до кофите за смет, имаше и други паркирали коли, но имаше и възможност да минават автомобилите, видях, че преча на една дама да премине и дадох назад автомобила си. Тя премина, като ме ругаеше, а детето на задната седалка в колата ѝ ми показа среден пръст. След малко един господин дойде и ми отвори вратата, започна да ме рита и да ме удря с юмруци. Някои моменти ми се губят. Отчитам като неправилна преценката ми да паркирам там\", разказа още Томов. По думите му дъщеря му е била свидетел на всичко това и все още го преживява., Сподели:", "date": "2019.12.18", "title": "Пребиха шофьор пред дъщеря му на пътя, спрял неправилно"}
{"url": "https://pik.bg/%D0%BA%D0%B8%D1%81%D0%B5%D0%BB%D0%B8%D0%BD%D0%B8-%D0%BC%D1%8A%D1%87%D0%B0%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BC%D0%B0%D0%BB%D0%BA%D0%B0-%D0%B4%D0%B6%D1%83%D0%BB%D0%BA%D0%B0-news892098.html", "text": "Джулиана Гани вече е в деветия месец, но упорито продължава да крие наедрелия си корем. Тя е качила малко килограми и все още е в много добра форма, макар че носи бебе в утробата си. Едрогърдата блондинка казва, че бременността й протича нормално, но има едно нещо, което я измъчва от самото начало - киселините в стомаха, пише седмичник. Те са сред най-честите неприятни симптоми, съпътстващи износването на плода. \"Напоследък редовно се замислям дали изминалите месеци ще ми липсват, въпреки неразположенията. Споделете ми как беше при вас? Бързо ли свикнахте с промяната?\", допита се Джулиана до приятелите си в социалната мрежа. Сподели:", "date": "2019.12.18", "title": "Киселини мъчат бременната Малка Джулка"}
{"url": "https://pik.bg/%D0%B8%D0%B4%D0%B8%D0%BB%D0%B8%D1%8F%D0%BF%D0%BE%D0%BB%D0%B8-%D0%B3%D0%B5%D0%BD%D0%BE%D0%B2%D0%B0-%D0%BD%D0%B0-%D0%BC%D0%BE%D1%80%D0%B5-%D0%BF%D0%BE%D1%81%D1%80%D0%B5%D0%B4-%D0%B7%D0%B8%D0%BC%D0%B0-news892193.html", "text": "Поли Генова си спретна море посред зима. Симпатичната певица е от няколко дни на семейна ваканция във Варна. В Морската столица заедно с нея са половинката й Джоузеф Шартън и малкият им син Даниел Въпреки хапещото време, семейството се разходи им Морската градина и дори стигна до плажа, където си направи снимка за спомен. Сподели:", "date": "2019.12.18", "title": "ИДИЛИЯ:Поли Генова на море посред зима"}
{"url": "https://pik.bg/%D0%BC%D0%BD%D0%BE%D0%B3%D0%BE-%D1%81%D0%B5%D0%BA%D1%81%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BC%D0%B5%D0%BB%D0%B8%D1%8F-%D0%BA%D0%B0%D1%82%D0%BE-%D1%81%D0%BD%D0%B5%D0%B6%D0%B0%D0%BD%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news892205.html", "text": "Сексапилът на Камелия няма как да бъде скрит дори по това време на годината. Певицата изкуши с фотография, на която е доста добре облечена, за разлика от повечето си снимки, особено през лятото. Това фото обаче показва повече, отколкото всяка гола сесия и не оставя никого равнодушен. \"Уникална, както винаги\", \"Страхотна си\" и \"Давай все така\" са само част от коментарите на почитателите, които продължават вече трети ден да се вълнуват от визията на любимката си. Съвсем в духа на Коледа, Камелия се е облякла като Снежанка, която би изпълнила сърцето, пък и не само него на Добрия старец с много кръв и приток на адреналин, пише \"Хотнюз\". Сподели:", "date": "2019.12.18", "title": "МНОГО СЕКСИ: Вижте Камелия като Снежанка (СНИМКА)"}
{"url": "https://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B8%D1%80%D0%B5%D0%BD%D0%B0-%D0%BC%D0%B8%D0%BB%D1%8F%D0%BD%D0%BA%D0%BE%D0%B2%D0%B0-%D1%83%D1%87%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B4%D0%B0-%D0%B3%D0%BE%D1%82%D0%B2%D0%B8-%D1%81%D0%BD%D0%B8%D0%BC%D0%BA%D0%B0-news892179.html", "text": "На семейна идилия се е отдала манекенката Ирена Милянкова. В навечерието на празниците, една от най-успешните български моделки се е посветила на децата си. Ирена влезе в кухнята заедно с дъщеря си Виктория. И дори сподели кадри, как двете се подготвят за Коледа и пекат бисквитки. Главният кулинар е малката Вики, а Ирена само й помага. Резултатът обаче изглежда повече от вкусее. Ирена винаги е била всеотдайна майка и не спира да споделя моменти от развитието на малчуганите си. Сподели:", "date": "2019.12.18", "title": "ЗА ПРИМЕР: Ирена Милянкова учи дъщеря си да готви (СНИМКА)"}
{"url": "https://pik.bg/%D0%BF%D0%B0%D0%BB%D0%B0%D0%B2%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-news892136.html", "text": "Клаудия Лопес – първата жена кмет на колумбийската столица Богота, сключи брак с приятелката си от 3 години, предава Франс прес. Колумбия е дълбоко религиозна и консервативна страна, но еднополовите бракове са разрешени, а хомосексуалните двойки имат право да осиновяват деца, независимо дали са биологични на един от партньорите. „Обещавам да те почитам и обичам до края на живота си“, написа Лопес в Инстаграм до своята половинка – сенаторката от опозицията Ангелика Лопес. „Благодаря на живота за тази чудесна година: Защитих докторат, спечелих изборите за кмет и се ожених за любовта на живота си“, добави тя. Посланието в Инстаграм бе съпроводено с четири снимки на облечената в бяло двойка с цветя. Медии не били канени на частната брачна церемония. Лопес, която спечели с малка преднина изборите за кмет през октомври, е бивша сенаторка. Тя ще заеме градоначалническия пост, който е смятан за втория по важност в страната след този на президента, на 1 януари. Сподели:", "date": "2019.12.18", "title": "Палава кметица се ожени за приятелката си"}
{"url": "https://pik.bg/%D0%BE%D1%81%D1%82%D1%80%D0%B8%D0%B5%D1%82%D0%BE-%D0%BC%D0%BE%D1%83%D1%80%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%BC%D0%BE%D1%83%D1%80%D0%B8%D0%BD%D1%8C%D0%BE-news892173.html", "text": "Лукаш Моура е убеден, че Жозе Моуриньо е точният човек за мениджърския пост в Тотнъм. Ето какво сподели атакуващият футболист на \"шпорите\": \"Всеки се вълнува да работи с него. Разбира се, че е голямо име в треньорската професия, с влияние върху всички. Спечелил е трофеи навсякъде, където е бил. Сега имаме възможността да се учим от него. Вярвам, че ще спечелим трофей. Всеки наставник има различна психология. Моуриньо винаги ни говори, опитва се да ни предаде своето мислене, че сме голям клуб, че сме победители. Имаме много неща за развиване, но във всяка среща искаме да показваме агресия и да играем динамично\", каза 27-годишният бразилец Моура. Сподели:", "date": "2019.12.18", "title": "Острието Моура със силни думи за Моуриньо"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D1%81%D0%B5-%D0%B3%D1%80%D0%B8%D0%B6%D0%B8%D0%BC-%D0%B7%D0%B0-%D0%B8%D0%BC%D1%83%D0%BD%D0%BD%D0%B0%D1%82%D0%B0-%D1%81%D0%B8-%D1%81%D0%B8%D1%81%D1%82%D0%B5%D0%BC%D0%B0-news892047.html", "text": "Според нея поддържането на имунитета е доста индивидуално. Много важна е профилактиката. Има възможност всеки човек, всяка година да изследва имунната си система, важно е да я познаваме, уточни тя. \"Те са по-специфични изследвания, които показват различните звена на имунната система и дали има нарушения в някоя от тези ситеми\", допълни проф. Наумова. И отбеляза, че нямаме проучване, което да покаже цялостната картина на състоянието на имунната система на обществото. Различни са факторите, които причиняват пробойните в имунната система на човек. Започва се още от храненето на майката по време на бременността. Сухият въздух също е фактор, рязката промяна на температурите, стоенето в затворени помещения през зимата. \"Повече излизане на въздух, рационален начин на хранене и приемане на витамин D, антиоксиданти - витамин C. И ако има нужда - различни форми на имуномодулатори. Но те трябва да са предписани, а не да се дават безразборно\", припомни проф. Наумова. \"Подготовката на нашия организъм за всякакви видове заболявания е целогодишна, непрекъсната. Няма как да се подготвим само за едно заболяване, освен ако не направим специфичната противогрипна имунизация. Всички други вируси, за които няма все още ваксини, означават, че ние трябва да се грижим непрекъснато за нашия организъм\", обясни проф. Елисавета Наумова от \"Александровска болница\" . Сподели:", "date": "2019.12.18", "title": "Как да се грижим за имунната си система?"}
{"url": "https://pik.bg/%D0%B1%D0%B8%D1%81%D0%B5%D1%80%D0%B8-%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82-%D1%81%D1%87%D1%83%D0%BF%D0%B8-%D1%82%D1%8A%D0%BF%D0%BE%D0%BC%D0%B5%D1%80%D0%B0-news892174.html", "text": "Уникален бисер изръси новата Мис Плеймейт Михаела Тодорова. Дългокракото изкушение буквално счупи тъпомера с изказване в национален ефир. Михаела е част от \"Черешката на тортата\" през тази седмица. Силиконката реши да поема инициатива, с която да помогне на бедни хора. Тодорова предложи всички участници в предаването да се разберат да дарят... агнета за Коледа. Думите на плеймейтката стъписаха участници. Гери Турийска не можа да скрие изумлението си от странното предложение на силиконката. Сподели:", "date": "2019.12.18", "title": "БИСЕРИ: Мис Плеймейт счупи тъпомера"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D1%81%D1%8A%D0%B4%D0%B5%D0%B1%D0%BD%D0%B8-%D0%B7%D0%B0%D1%81%D0%B5%D0%B4%D0%B0%D1%82%D0%B5%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news892128.html", "text": "Същото е положението и в районните съдилища в Карнобат и Средец. Все още няма избран нито един съдебен заседател за Районен съд - Царево и Районен съд - Малко Търново, посочи съдия Темелкова. По думите й проблемът се задълбочавал и от факта, че в течение на мандата не малък брой съдебните заседатели,изявявали желание предсрочно да бъдат освободени. Боряна Димитрова, член на Висшия съдебен съвет /ВСС/коментира пред медии, че Съдийската колегия на ВСС е изпратила на министъра на правосъдието предложение за разпоредба, която за момента ще \"спаси\" съдилищата от блокиране разглеждането на наказателните дела. Предложението е за удължаване мандата на досегашните съдебни заседатели до избора и встъпването на новите съдебни заседатели в случай, че за съответния съд няма постъпили предложения за избиране на поне 50 процента от определения брой на съдебни заседатели. Предложението е вече в Народното събрание и се очаква произнасяне. Има криза на съдебни заседатели в съдилищата в Бургаски регион. Става въпрос за сериозен недостиг и проблем, който ще затрудни работата на окръжния съд в Бургас и районните съдилища в областта. Това каза председателят на Окръжният съд в Бургас съдия Росица Темелкова. Тя информира, че в Окръжния съд в Бургас недостигът 22 съдебни заседатели, в Районния съд в Бургас при необходими 140 съдебни заседатели, има 62. За Районен съд - Несебър при необходими 20 съдебни заседатели са предложени и избрани само двама, за Районен съд - Поморие не достигат шестима съдебни заседатели. Сподели:", "date": "2019.12.18", "title": "Криза за съдебни заседатели в Бургаско"}
{"url": "https://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8-%D1%81%D0%B5%D1%81%D1%82%D1%80%D0%B0-%D0%B9-%D0%BD%D0%B0-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-%D0%B8%D0%B7-%D0%B5%D0%B2%D1%80%D0%BE%D0%BF%D0%B0-news892192.html", "text": "Истинско турне из Европа си спретнаха Преслава и сестра й Ивелина Колева. Двете певици обаче не са на музикално пътешествие, а на туристическа обиколка. Изпълнителките не се спират и пътуват при всяка възможност. А понякога дори си уреждат срещи на различни точки от континента. И докато Преслава се възхищава на красотата на Виена, Ивелина разглежда Лондон с дъщеря си Виктория. Само допреди седмица Преси беше на Острова заедно със своя любим,. Сподели:", "date": "2019.12.18", "title": "Преслава и сестра й на обиколка из Европа"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D0%B5%D1%82%D1%80%D0%B8%D1%87%D0%BA%D0%B8-%D1%81%D0%B5%D0%BB%D0%B0-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D0%BE%D1%81%D1%82%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B5%D0%BC%D0%B0%D1%82%D0%BE%D1%80%D0%B8%D1%83%D0%BC-%D0%B2-%D1%80%D0%B0%D0%B9%D0%BE%D0%BD%D0%B0-news892062.html", "text": "Православните християни от селата около Петрич обявиха, че ще организират простест срещу построяването на крематориум в района. Според тях построяването на съоръжението би попречило на нормалния живот на жителите на общината. До броени дни се очаква да излезе официално становище на Неврокопска митрополия относно инвестиционното намерение, заявено от софийско дружество. Фирмата иска да построи крематориум в с. Кърналово. Предложението на инвеститора вече е получило одобрението на Басейнова дирекция и РИОСВ-Благоевград. Сега остава общинският съвет в Петрич да вземе решение за одобрение на Подробен устройствен план. \"Светият синод е категорично против това намерение. То е несъвместимо с вярата ни на православни християни. Недопустимо е като отношение към човека, създаден по Божи образ и подобие”, категоричен е Неврокопският митрополит Серафим пред църковния сайт \"Добротолюбие\". След гнева на местните хора и духовенството срещу изграждането на крематориум в петричкото село Кърналово, веднага последва реакция  и от страна на ръководството на Община Петрич. Кметът Димитър Бръчков увери, че се подготвя възражение срещу инвестиционното намерение на фирма „Евиян 1“ ООД. „Ще изпълним всички необходими действия за прекратяване на тази процедура. Това е разпореждането на кмета“, посочис зам.-кметът Минка Салагьорова. Тя уточни, че задължително всички инвестиционни намерения на най-ранен етап се обявяват пред РИОСВ-Благоевград и в момента инспекцията е открила процедура за преценяване необходимостта от ОВОС /оценка на въздействието върху околната среда/, а Община Петрич е задължена да публикува на интернет страницата си това инвестиционно намерение. Заместник-кметът поясни още, че инвестиционното  намерение за изграждането на крематориум категорично противоречи на предвижданията на предварителния проект на Община Петрич за Общ устройствен план. В бъдещия ОУП никъде не е предвидено в района, където се предвижда да е крематориумът, изграждане на зона за обществено ползване. Сподели:", "date": "2019.12.18", "title": "Жители на петрички села готвят протест срещу построяване на крематориум в района"}
{"url": "https://pik.bg/%D1%83%D0%B4%D0%B0%D1%80%D0%BD%D0%BE-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BF%D1%8A%D1%82%D1%8F-%D0%B4%D0%BE-%D0%BC%D0%BE%D0%B3%D0%B8%D0%BB%D0%B0%D1%82%D0%B0-%D0%B2-%D1%81%D1%82%D0%B0%D1%80%D0%BE%D1%81%D0%B5%D0%BB-news892038.html", "text": "Обновяват общинската пътна и улична мрежа в община Хисаря. В ход са проекти за ремонт и рехабилитация на няколко важни трасета. На първото си заседание Общинският съвет даде съгласието си кметът на общината инж. Пенка Ганева да подпише запис на заповеди, за да се осигури финансиране на проектите. Единият от тях е за ремонт на пътя от Старосел до Четиньова могила, където е уникалният тракийски култов център. Обновеното трасе ще осигури нормален достъп на туристите до там. Дейностите по проекта приключват до края на годината. Открита е строителна площадка за останалите два обекта на този проект. Единият е за ремонт на участък на пътя Пловдив-Хисаря след Черничево. Другият започва от централна градска част на Хисаря, като началото е от Северната порта, пресича археологическия  резерват, минава през квартал \"Миромир“ и стига до Черничево. \"Имаме друг проект за моста на Черничево, с който ще кандидатстваме пред Междуведомствената комисия за подпомагане и възстановяване при бедствия и аварии. Защото състоянието на моста над реката в Черничево е много лошо\", заяви пред \"Марица\" инж. Ганева. В ход е и проект за ремонт на уличната мрежа. В момента се работи на улица \"Бор“ и на улицата, която обикаля града. \"Освен подобряване на улицата целта на проекта е да се създадат условия движението на тежките автомобили да бъде изнесено извън археологическия резерват, за да се съхранят разкритите обекти от античността\", заяви кметът Пенка Ганева. Сподели:", "date": "2019.12.18", "title": "Ударно ремонтират пътя до могилата в Старосел"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D1%89%D0%B5-%D1%81%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news892081.html", "text": "На 18 декември 2019 г. (сряда), във връзка с пресвързване на уличен водопровод на ул. „Проф. Георги Йолов“ кв. „Кръстова вада“ се налага спиране на водоподаването от 09:00 до 21:00 часа на клиентите на „Софийска вода”, живеещи в района на ул „Проф. Георги Йолов“ №2. това съобщиха от пресцентъра на дружеството . При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Проф. Георги Йолов“ №1. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2019.12.18", "title": "ВАЖНО: Ето кои райони на София ще са без вода"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%BD%D0%BE%D1%89%D0%BD%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-%D1%81%D1%8A%D1%81-%D0%B7%D0%B0%D0%B3%D1%83%D0%B1%D0%B0-%D0%BE%D1%82-%D0%B1%D0%BB%D0%B8%D0%B7%D0%BE-2-%D0%BC%D0%BB%D0%BD-%D0%BB%D0%B5%D0%B2%D0%B0-news892186.html", "text": "Нощният транспорт в София е натрупал загуба от 1 880 776. 372  лв. от пускането си на 7 април миналата година до 31 октомври 2019 г. Приходите от 4 линии покриват само 20,09% от разходите им, става ясно от доклад в СОС, внесен от Карлос Контрера, Зафир Зарков и зам.-кмета Дончо Барбалов. Най-натоварена е линия № 2 между Студентски град и Обеля, а най-малко се използва линия 3 между Овча Купел 2 и Автостанция \"Изток\". Докладът предлага нощният транспорт в столицата да остане експериментално и през 2020 г, но ЦГМ да направи допълнителни наблюдения и да разработи варианти за повишаване на икономическата и социална ефективност на автобусите през нощта. Като отчете и фактът, че най-много хора се возят в нощните рейсове през юни и юли, в петък срещу събота и срещу неделя. Гражданската организация “Спаси София” първа настоя за въвеждане на нощен градски транспорт. Според техни данни още от 2015 г., когато те разпратиха до всички кандидат-кметове на София писмо с призив да включат темата в кампанията си. От Спаси София тогава бяха категорични, че това засяга хиляди софиянци, които пътуват из града след 23:30 часа, и среща бурна подкрепа в социалните мрежи, в разрез с твърденията на тогавашния зам.-кмет по транспорта Любомир Христов, според когото темата не интересува никого. 92% от общо 6500 анкетирани в интернет заявяват, че редовно им се налага да излизат след 23:30 часа и биха ползвали нощен транспорт, ако имаше такъв, обясняваха от гражданската организация тогава. Сподели:", "date": "2019.12.18", "title": "КРИЗА: Нощният транспорт в София със загуба от близо 2 млн. лева"}
{"url": "https://pik.bg/%D0%B4%D0%B5%D0%BA%D0%B5%D0%BC%D0%B2%D1%80%D0%B8%D0%B9%D1%81%D0%BA%D0%B0-%D0%BF%D1%80%D0%BE%D0%BB%D0%B5%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%BF%D1%80%D0%BE%D0%B3%D0%BE%D0%BD%D0%B8-%D1%81%D1%83%D1%82%D1%80%D0%B5%D1%88%D0%BD%D0%B8%D1%82%D0%B5-%D0%BC%D1%8A%D0%B3%D0%BB%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D1%82%D0%B8%D0%B3%D0%B0%D1%82-16-%D0%B3%D1%80%D0%B0%D0%B4%D1%83%D1%81%D0%B0-%D0%B5-news892257.html", "text": "Днесще преобладава слънчево време - максималните температури ще са в широки граници и ще са от 8° - 10°. Това съобщават от Националния институт по метеорология и хидрология (НИМХ). Атмосферното налягане ще се повиши още и ще е по-високо от средното за месеца. През нощта ще бъде предимно ясно и почти тихо. В сутрешните часове на много места в котловините, низините и около водните басейни ще има мъгла или ниска слоеста облачност. Минималните температури ще са между минус 3° и 2°, по-високи в Източна България. През деня ще преобладава слънчево време. Привечер от запад ще се появи разкъсана средна и висока облачност. Ще духа слаб южен вятър. Максималните температури ще са в широки граници и ще са от 8° - 10° в местата с по-трайна мъгла до 17° - 19° на места в Предбалкана. Преди обяд по Черноморието видимостта ще бъде намалена, но след обяд ще се подобри и ще е предимно слънчево. Максимални температури на въздуха: 12°-14°. Температурата на морската вода е 12°-13°. Вълнението на морето ще бъде 1-2 бала. Над планините ще бъде предимно слънчево. Ще духа умерен, по високите и открити части – до силен югозападен вятър. Привечер от запад ще се появи разкъсана средна и висока облачност. Максималната температура на височина 1200 метра ще е около 16°, на 2000 метра – около 11°. В четвъртък от запад увеличението на облачността ще продължи, ще бъде предимно висока и средна, в равнинната част от Източна България ще остане с ниска облачност или мъгла. Минималните температури ще бъдат предимно между 1° и 6°, максималните слабо ще се понижат. В петък ще се повишат сутрешните температури, дневните в Западна България още малко ще се понижат, но на изток, където ще духа слаб до умерен югозападен вятър, дневните ще останат до 14°-16°. На отделни места в югозападните райони е възможно да превали слаб дъжд. В събота облачността ще бъде предимно значителна. На отделни места, главно в западната половина от страната ще има превалявания от дъжд, над 1800 - 2000 метра - от сняг. В Източна България югозападният вятър ще се усили, температурите ще останат по-високи от обичайните за втората половина от декември. Сподели:", "date": "2019.12.18", "title": "ДЕКЕМВРИЙСКА ПРОЛЕТ! Слънцето ще прогони сутрешните мъгли. Температурите стигат 16 градуса. Ето къде ще е най-топло (КАРТА)"}
{"url": "https://pik.bg/%D0%BC%D0%B5%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B5%D0%B9%D0%BC%D0%B0%D1%80-%D1%81-%D0%BC%D0%BD%D0%BE%D0%B3%D0%BE-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D1%80%D0%B0%D0%B7%D0%B8-news892159.html", "text": "Футболната звезда Неймар даде любопитно интервю пред \"Франс Футбол\". \"Меси е най-добрият футболист, когото съм виждал някога, той е невероятен. Не е странно, че спечели шест пъти Златната топка. Меси е на върха от много години. Трябва да се дава една Златна топка специално за него\". \"Килиан Мбапе? С него наистина се намираме в добри отношения. Ние сме добри приятели. Помагаме си на терена. Той е много специално дете. Между нас няма конкуренция\". \"Днес съм футболист на ПСЖ и давам 100% от себе си. Ще дам живота си на терена за отбора. Не съм искал да наранявам никого през лятото, но ако човек не е щастлив някъде, трябва да потърси промяна\". \"Основната ми цел? Да стана световен шампион с Бразилия. Това е нещото, за което мисля. Бих се радвал да спечеля и Златната топка\", заяви Неймар. Сподели:", "date": "2019.12.18", "title": "Мега звездата Неймар с много любопитни фрази"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D1%81-%D0%BF%D1%80%D0%B8%D0%B7%D0%B8%D0%B2-%D1%81%D0%BB%D0%B5%D0%B7%D1%82%D0%B5-%D0%BE%D1%82-%D0%BA%D0%BE%D0%BB%D0%B8%D1%82%D0%B5-%D0%B4%D0%BD%D0%B5%D1%81-news892274.html", "text": "Безплатно паркиране в буферните паркинги на града е една от мерките, които Столична община въвежда днес във връзка с повишаване нивата на фини прахови частици във въздуха, съобщават от \"Московска\" 33. Освен безплатно паркиране от Столична община призовават гражданите да не използват личните си автомобили, а обществения транспорт. Сред плануваните мерки са и извънредни проверки за контрол на промишлени, транспортни и битови източници за замърсяване с прахови частици, както и на строителните обекти в града. Сподели:", "date": "2019.12.18", "title": "ВАЖНО! Столичната община с призив: Слезте от колите днес"}
{"url": "https://pik.bg/-news487133.html", "text": "Един габровец отива до съседа и му казва: - Комшу, голям проблем. Имам 15 гости, ама само 10 стола, ти имаш ли свободни столове. - Да. - Идеално, значи ще ти ги пратя ония петимата. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487138.html", "text": "Габровец отива в магазина и пита: - Колко струва тази кутия бонбони? - Ще ви дам и двете за 25 лева. - А само едната? - 15. - Добре, тогава ще взема другата. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487135.html", "text": "Млад габровец започнал работа и след месец носи вкъщи първата си заплата - 500 лв. След месец носи вече 499, а след още един 498. Тогава баща му го извикал на сериозен разговор: - Хайде, признай си, що за мръсница е тази, за която харчиш пари? Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487137.html", "text": "Вечер. Семейство габровци седи пред телевизора. Мъжът чете вестник и не поглежда към сериалите. По едно време скача: - Спечелили сме голямата награда от лотарията!!Вече сме богати! Жената го поглежда сърдито: - А ти откъде взе пари за билет? Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487136.html", "text": "Габровец към сина си: - С новите обувки ли си, сине? - Да, тате. - Крачи тогава по-широко! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487134.html", "text": "Семейство габровци: - На Панчев му предписали строга диета. - Чудесно, можем да го поканим на вечеря! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487139.html", "text": "- Знаеш ли, като те видя - все се сещам за Стоян - казал един габровец на друг. - Защо? - И той има да ми дава пет лева! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487141.html", "text": "Млад габровец с момиче минават покрай цветарски магазин. - Ах, как ухае това цвете! - възкликнало момичето. - Ако искаш, ще минем още веднъж покрай него - отвърнал габровецът. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487142.html", "text": "Един габровец отишъл в една кръчма. - Кръчмарят го попитал, защо не си носиш халката. А, габровеца отговорил: - Тази седмица я носи жена ми! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487143.html", "text": "Един габровец пътувал с влак от София към Габрово, но на всяка гара слизал да си купи билет. Попитали го: - Защо слизате на всяка гара и си купувате билети, a не си купите билет направо эа Габрово? Той отвърнал: - Ами, докторът ми каза, че съм тежко болен и сигурно няма да оживея до там, заради това реших да спестя малко пари... Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487145.html", "text": "В една страшна буря в планината се загубили група туристи. След като цял ден се мотали без посока и вече отчаяни последния от колонката се провикнал:- Момчета, мисля че сме близо до Габрово!- По какво позна бе!? - спрели всички учудени.- Намерих презерватив с 16 вулканизации! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487146.html", "text": "Към полунощ габровец се разхождал нервно пред един бар. Минал негов познат и го попитал: - Какво правиш тук? - Жена ми е вътре с някакъв обожател. - Е що не влезеш да им видиш сметката? - Чакам оня тип да й плати сметката. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487144.html", "text": "Един габровец отива до съседа и му казва:- Комшу, голям проблем. Имам 15 гости, а само 10 стола, ти имаш ли свободни столове.- Да.- Идеално, значи ще ти ги пратя ония петимата. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487147.html", "text": "Един габровец решил да спести пари за преглед и като срещнал доктора на улицата, го попитал:- Докторе, ти какво правиш като настинеш?Докторът, също габровец, отговорил:- Кихам. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487148.html", "text": "На габровец му дошли гости. Постояли, поприказвали. По едно време домакинята подсетила мъжа си:- Няма ли да предложиш на гостите нещо освежително?- Разбира се! - отвърнал габровецът.И отворил широко прозорците... Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487149.html", "text": "Габровче в магазина: - Чичо, колко струва дупката на геврека? - Нищо. - Добре, дай един геврек с по-голяма дупка. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487151.html", "text": "- Знаеш ли, като те видя - все се сещам за Стоян - казал един габровец на друг. - Защо? - И той има да ми дава пет лева! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485707.html", "text": "Студенти си лежат по леглата в стаята. Единият казал: - Искате ли да си гледаме прасе в стаята! Ще си имаме салами, пържоли, наденици... Вторият казал: - Не... много е мръсно! Третият огледал бъркотията в стаята и казал: - Нищо, бе! То ще свикне! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485706.html", "text": "... И каква е поуката от приказката, деца? Не говорете с непознати! Ето, вълкът още щеше да си е жив и здрав, ако не беше се заговорил в гората с непознатата Червена шапчица. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485705.html", "text": "Говорят си ловци: - Приятели, знам едно място, където можем да убием страхотни тигри. Ама ще се наложи да чакаме един час и петнайсет минути... - В засада ли ще чакаме? - Не, не, имат някакви акробати преди антракта. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485708.html", "text": "Полицията разпитва костенурка, обрана от два охлюва: - Госпожо, кажете ни какво се случи. - Не знам, не знам... Всичко стана толкова бързо.. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485709.html", "text": "- Джон, всички разправят, че жена ти спи с Хари. Какво ще кажеш за това? - Бил, никога не съм имал добро мнение за Хари. Той даже прилична любовница не може да си намери. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485710.html", "text": "Буратино: - Тате, аз откъде съм се появил? Татко Карло: - Кълвачът те донесе.. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485711.html", "text": "Рота от шопи. Командирът дава заповед: - Отляво надясно - преброй се! и почват: - Първи! - Я до него! - Он до мене! - Я сам до тех! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485712.html", "text": "Внучка към баба си: – Бабо, да си ми пипала едни хапчета - на тях пише LSD? – Зарежи ги тия хапчета и иди да видиш какви дракони има в кухнята! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485714.html", "text": "Събрал лъвът всички животни от гората и им казал: - Всички да се строят - умните отляво, красивите отдясно! Само жабата стояла в средата и гледала недоумяващо. Лъвът я попитал: - Ти какво правиш там? - Е, да се разчекна ли...? Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485715.html", "text": "Старшината говори на войниците: - ... и така войници, водата кипи при 90 градуса... Един войник се обажда: - Водата кипи при 100 градуса, не при 90. - ...Аа, да бе, верно, правият ъгъл кипеше при 90 градуса. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news486233.html", "text": "Между двама ергени: - Ако срещнеш жена, която те обича искрено, грижи се за теб безкористно, прощава ти всяко прегрешение, какво ще направиш? - Ще й кажа \"Здравей, мамо!\". Сподели:", "date": "2019.12.18", "title": ":)"}
{"url": "https://pik.bg/-news486234.html", "text": "Мъж отишъл при известна гледачка. Тя го посрещнала с думите: - Вие сте баща на двама сина. - Вие така си мислите! Аз съм баща на трима сина! Ясновидката се усмихнала и добавила: -Не, Вие така мислите... Сподели:", "date": "2019.12.18", "title": ":)"}
{"url": "https://pik.bg/-news485716.html", "text": "Имам сериозни основания да мисля, че любовта не е сляпа. Как пък нито една фолк певица не се влюби в стругар… Сподели:", "date": "2019.12.18", "title": "ВИЦОВЕ"}
{"url": "https://pik.bg/-news486236.html", "text": "За кратко време в едно село изгорели десет плевника. Когато се подпалил и единадесетият плевник, мъжете се събрали в кръчмата и един казал: - Това е работа на един човек! - Не е един. Двама са - казал Вуте. - Изгоря и моят плевник! Сподели:", "date": "2019.12.18", "title": ":)"}
{"url": "https://pik.bg/-news486235.html", "text": "Когато Виктор Юго трябвало да мине границата на път за Прусия, митничарят го попитал: - С какво се занимавате? - Пиша!? - Аз питам с какво изкарвате прехраната си! - С перото. - А-ха, добре! И записал на съответния формуляр: \"Виктор Юго - търговец на пера\". Сподели:", "date": "2019.12.18", "title": ":)"}
{"url": "https://pik.bg/-news486240.html", "text": "- Келнер, поръчах си салата \"Морски дарове\". А в тая, дето ми я донесе, няма ни раци, ни риби, ни октоподи... - Ми то и в шопската няма шопи... Сподели:", "date": "2019.12.18", "title": ":)"}
{"url": "https://pik.bg/-news486238.html", "text": "Хванал един дядо златната рибка. Тя му казала, че ако я пусне, ще му изпълни едно желание. - Направи ме \"Герой на република България\"! - отсякъл дядото и ... останал сам самичък посред едно поле с две гранати в ръцете и пет танка срещу него. Сподели:", "date": "2019.12.18", "title": ":)"}
{"url": "https://pik.bg/-news486244.html", "text": "Сцена от филм на ужасите: - От дълбините на океана изплуват мъртви хора... Мъчително оживяват... Измъкват потънал от водата кораб... Поправят го ... Започват да се веселят и отплават за Англия да играят покер...! ... О, извинявайте, пуснал съм Титаник наобратно...! Сподели:", "date": "2019.12.18", "title": ":)"}
{"url": "https://pik.bg/-news486239.html", "text": "Богаташ прави поръчка на художник: - Искам да ми нарисуваш библейска сцена. Примерно - Адам и Ева в рая. - А как да бъде - преди или след грехопадението? - Най-добре по-време на грехопадението... Сподели:", "date": "2019.12.18", "title": ":)"}
{"url": "https://pik.bg/-news486241.html", "text": "Напоследък се нервирам от предаванията по телевизията – прекъсват ми рекламите! Сподели:", "date": "2019.12.18", "title": ":)"}
{"url": "https://pik.bg/-news486243.html", "text": "Питат Радио Ереван: - Защо само 30 процента от жените попадат в рая? - Защото, ако бяха повече, това щеше да е адът. Сподели:", "date": "2019.12.18", "title": ":)"}
{"url": "https://pik.bg/-news486242.html", "text": "Между блондинки: - Как се казваш? - Виктория, но без Х. - Ами, то няма Х! - Нали това ти казвам... Сподели:", "date": "2019.12.18", "title": ":)"}
{"url": "https://pik.bg/-news486245.html", "text": "В началото любовта е химия. След това един доста дълъг период е математика. Накрая вече е история. Сподели:", "date": "2019.12.18", "title": ":)"}
{"url": "https://pik.bg/-news485345.html", "text": "Майката на Иванчо се хвали на своя приятелка: – Синът ми вече учи английски и алгебра. Иванчо, кажи на лелята „здравей“ по алгебра. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485343.html", "text": "Тестът за бременност потвърди най-големия ми страх – просто съм си дебела… Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485340.html", "text": "80-годишен старец отива при доктора. Докторът му казва: – Никакво пиене, пушене, нито пък мазно, люто, сладко… – А секс мога ли да правя? – Какъв секс на вашата възраст,господине? Как Ви хрумна? – Ех, забранихте ми всичко хубаво… Все пак трябва с нещо да се убива времето… Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485346.html", "text": "Баба към внучето си: – Чедо, дете мое, на тоя кантар къде ми изписва колко са ми килограмите? – Бабо, я да слизаш веднага от таблета!!! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485347.html", "text": "Защо никой не се закача с циганчето от 1А клас ? – Защото баща му е от 6Г клас… Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485349.html", "text": "В реанимацията приемат яко натрошен и насинен мъж. Докторът: – Какво стана? С мотора ли се преби? – Не… Кихнах в гардероба… Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485342.html", "text": "– Ако бях циганин, щях да те открадна! – Защо? – Приличаш ми на кон. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485352.html", "text": "Малко момиче си пише домашното. Въпрос: – Какво разделя главата от тялото? Момичето се усмихнало: – Много просто – брадвата. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485350.html", "text": "Един диджей хванал златната рибка и я пуснал веднага обратно във водата. А тя: – Ей, я чакай малко! Ами трите желания? Диджеят въздъхнал и казал: – Ох, добре де! Казвай кои песни искаш? Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485355.html", "text": "Ако нямате половинка за 14-ти февруари, вземете си литър! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485357.html", "text": "Прометей дал огънят на хората, Чък Норис дал силата на джедайте. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485353.html", "text": "Защо служителите в държавната администрация не правят с*кс в работно време? – Няма с кого – всички са роднини. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485360.html", "text": "Кое животно, единствено по рода си, има задник на гърба си? - Полицейският кон. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485681.html", "text": "Сцена от филм на ужасите: - От дълбините на океана изплуват мъртви хора... Мъчително оживяват... Измъкват потънал от водата кораб... Поправят го ... Започват да се веселят и отплават за Англия да играят покер...! ... О, извинявайте, пуснал съм Титаник наобратно...! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485358.html", "text": "Само Чък Норис може да погледне богинята Медуза без предпазни очила. Веднъж го направил и тя се вкаменила! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485682.html", "text": "На летището две блондинки си говорят. Едната казва: - Хммм, тези самолети толкова са големи, пък летят! - Ма, ти си много глупава, те като излетят стават по-малки! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485683.html", "text": "В началото любовта е химия. След това един доста дълъг период е математика. Накрая вече е история. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485687.html", "text": "Двама старци седят на пейка в парка и разговарят: - Знаеш ли - казва единият - навремето ми трябваше само да видя хубаво момиче и ми ставаше. - А сега? - пита другият. - Сега... зрението ми се развали. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485684.html", "text": "Тъща се хвали пред съседка: - Случихме на добър зет! Много е икономичен - с една салата 4 ракии изпива... Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485686.html", "text": "Зет чака пред операционната зала, в която оперират тъщата му. Чака, чака и след един час лекарят излиза. - Има ли надежда, докторе? - попитал зетят. - Не, синко, ще оживее. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485685.html", "text": "Тъщата дудне: - Трябва да се купи и опъне ново въже за прането! Жената не млъква: - Трябва да се купи и разпръсне отрова за хлебарки! Мъжът мълчи и мисли: - Ще купя въже и ще обеся тъщата... Ще купя отрова и ще я сложа на жената... Или обратното? Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485690.html", "text": "Видяла лисицата на един клон гарга със сиренце в човката....., качила се на дървото...тупа лупа и взела сиренцето. Седи гаргата и си мисли...аууу как са съкратили приказката. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485689.html", "text": "На въпроса: \"Какво постигнахте в живота си?\" американският пенсионер отговаря: - \"Благоденствие\"! Китайският пенсионер: - \"Много деца и внуци! Българският: - \"Най-после пенсионна възраст\"... Сподели:", "date": "2019.12.18", "title": "ВИЦОВЕ"}
{"url": "https://pik.bg/%D1%83%D0%B6%D0%B8%D0%BB%D0%B8%D1%85%D0%B0-%D1%87%D0%B5%D0%B9%D0%BD%D0%B4%D0%B6-%D0%B1%D1%8E%D1%80%D0%BE-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%81-3500-%D0%B4%D0%BE%D0%BB%D0%B0%D1%80%D0%B0-news892066.html", "text": "Касиерка в обменно бюро в Хасково била измамена снощи с 3500 долара, съобщиха от полицията. За ужилването съобщила потърпевшата, която в 21 часа се обадила в районното. Тя обяснила, че  в 20,40 часа в помещението на улица „Велико Търново“ влязъл мъж. С жестове и английски думи поискал да обмени 5000 американски долара. След като ги преброила, касиерката установила, че сумата е с 3 долара по-малко и му ги върнала. После приела уж прибавените пари към общата сума и му пода​ла8750 лева. Непознатият ги взел и напус​нал обекта. Секунди по-късно жената установила, че сумата която й е върнал мъжа е 1500 долара. Работата по образуваното досъдебно производство продължава. Сподели:", "date": "2019.12.18", "title": "Ужилиха чейндж бюро в Хасково с 3500 долара"}
{"url": "https://pik.bg/%D0%BB%D0%B5%D0%BE-%D0%BC%D0%B5%D1%81%D0%B8-%D1%81%D0%BF%D0%BE%D0%B4%D0%B5%D0%BB%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0-%D0%BC%D0%B5-%D1%87%D0%B5-%D0%B7%D0%B8%D0%B4%D0%B0%D0%BD-news892164.html", "text": "Лидерът на Барса Лионел Меси направи любопитен коментар относно Реал преди задаващото се Ел Класико. Ето много интересни фрази на Меси пред \"Марка\". \"Когато играем на \"Бернабеу\" се отварят много повече пространства за нас, защото Реал (Мадрид )атакува повече. На нашия стадион те идват с друга идея - да се пазят. В мачовете в Мадрид играем лице в лице 90 минути. На \"Камп Ноу\" срещата е по-затворена и е по-трудно\". \"Изненадва ме, че Зинедин Зидан получава толкова критики. Паметта на хората понякога е къса...\". \"Азар е много класен футболист, но е различен от Кристиано Роналдо, разполага с различни характеристики. Много е трудно да се запълни празнината в състава на Реал, оставена от Кристиано\", споделя Меси. Сподели:", "date": "2019.12.18", "title": "Лео Меси сподели: Изненадва ме, че Зидан..."}
{"url": "https://pik.bg/-news485691.html", "text": "Иванчо се обажда в полицята и казва: - Тук е пълно с трупове. Дежурният пита: - Къде се намирате господине! - В гробището Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485693.html", "text": "Син се прибира вкъщи: - Мамо, днес убих циганин! Майката, възмутена: - Видя ли бе, мъжо - днес е убил циганин, утре ще запали цигара! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485699.html", "text": "- Ало, мамо, прибирам се от работа. Да купя ли нещо? - Да, купи си собствен апартамент най-после и живей самостоятелно! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485701.html", "text": "Сърбин отива в Ню Йорк за пръв път. Както се разхожда покрай небостъргачите, пред него тупва млада гола жена. Нашият поглежда нагоре, почесва се по главата и вика възхитен: - Ово е стандарт - йебеш и фрляш! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485694.html", "text": "Две приятелки разговаряли и едната попитала: - Какво ти подари мъжът ти за рождения ден? Другата отговорила: - Виждаш ли онова сребристо ферари пред нас? - Да! - Подари ми същия цвят тенджера. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485702.html", "text": "Кино. Прожекцията свършва, лампите светват, и за тяхна обща изненада се оказва, че съпруг и съпруга са седяли един до друг, без да знаят. Жената веднага се развиква: - Така, значи! Така ли се грижиш за децата ни, докато аз гледам нещастната си болна майка! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485338.html", "text": "Двама приятели виждат Кубрат Пулев на улицата: – Я, Кубрат! – Яко, брат! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485337.html", "text": "Иванчо се обажда в полицята и казва: - Тук е пълно с трупове. Дежурният пита: - Къде се намирате господине! - В гробището Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485704.html", "text": "Едно момиче получило сребърни обици от приятеля си. Понеже не знаело как да обясни на майка си откъде ги е взело, като се прибрало вкъщи, казало: - Мамо, виж какви обици си намерих на улицата! Майката: - Ех, ама си глупава... Аз на твоите години кожени палта намирах. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news486246.html", "text": "На летището две блондинки си говорят. Едната казва: - Хммм, тези самолети толкова са големи, пък летят! - Ма, ти си много глупава, те като излетят стават по-малки! Сподели:", "date": "2019.12.18", "title": ":)"}
{"url": "https://pik.bg/-news486248.html", "text": "Зет среща тъща си, тръгнала с колелото нанякъде. - Къде си тръгнала? - Ами Задушница е, oтивам на гробищата. - Това е много хубаво, ама кой ще върне колелото? Сподели:", "date": "2019.12.18", "title": ":)"}
{"url": "https://pik.bg/-news486249.html", "text": "Тъщата дудне: - Трябва да се купи и опъне ново въже за прането! Жената не млъква: - Трябва да се купи и разпръсне отрова за хлебарки! Мъжът мълчи и мисли: - Ще купя въже и ще обеся тъщата... Ще купя отрова и ще я сложа на жената... Или обратното? Сподели:", "date": "2019.12.18", "title": ":)"}
{"url": "https://pik.bg/-news486254.html", "text": "Иванчо се обажда в полицята и казва: - Тук е пълно с трупове. Дежурният пита: - Къде се намирате господине! - В гробището Сподели:", "date": "2019.12.18", "title": ":)"}
{"url": "https://pik.bg/-news487127.html", "text": "Двама габровци разговарят: – Защо досега не си съобщил в полицията за откраднатата ти кола? – Чакам крадците да я пребоядисат и тогава. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487128.html", "text": "Семейство габровци: - На Панчев му предписали строга диета. - Чудесно, можем да го поканим на вечеря! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news485703.html", "text": "Кино. Прожекцията свършва, лампите светват, и за тяхна обща изненада се оказва, че съпруг и съпруга са седяли един до друг, без да знаят. Жената веднага се развиква: - Така, значи! Така ли се грижиш за децата ни, докато аз гледам нещастната си болна майка! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487130.html", "text": "Габровец обещава на сина си: - Сега, тати, ако слушаш цяла година и имаш само шестици в училище, ще те водя на панаира да гледаш другите деца как ядат сладолед. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487131.html", "text": "Един много заможен габровец застроил голяма къща. Вървял строежът, ама не много лесно, защото чорбаджията непрекъснато досаждал на майсторите да държи изкъсо работата, че да става всичко хубаво и да не го вкарват в излишни харчове. Ама както и да е, стигнал градежът до боядисването и чорбаджията извикал най- баш майсторите-бояджии. Ударили голям пазарлък, ама най-накрая се спазарили и майсторите се захванали за работа. Вдигнали те голямо скеле чак до покрива, нагласили тучни краски за боядисването и я подкарали работата откъм чантията надолу. Единия ден изтраял чорбаджията да не се качи на скелето да им нагледа майсторлъка, ама на втория ден сутринта не удържал, пратил булката да наготви гозбите, че да угостят майсторите както си му е редът и се похендрил по скелето чак до под покрива да види добър ли е майсторлъкът и да не става нещо зян. Всичко хубаво, сгълчал стопанинът майсторите за нещо си, успокоил се и заслизал надолу по скелето. Да, ама дяволът нали не спи, подхлъзнал се чорбаджията на слизане, загубил равновесие и полетял надолу. И нали си е габровец, не загубил самообладание човекът и като прелитал надолу покрай отворения прозорец на кухнята, дето стопанката му шетала, той сварил да й извика: - Булка, да готвиш за един човек по-малко, че днеска аз ни ще обядвам, ни ще вечерям ! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487153.html", "text": "Габровец пътувал със семейството си за София. Щом навлезли в столичната гара, наредил: - Грабвайте багажа и да вървим в коридора на първа класа. Нека посрещачите ни видят откъде слизаме. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487152.html", "text": "Един човек взел, че паднал в реката и започнал да се дави. Минава друг наблизо и му казва: - Подай ми ръката си! Подай ми ръката си! Обаче от страна на удавника никаква реакция. Спасителят се огледал наляво-надясно за помощ и видял табелка, на която пише: \"Габрово 5 км\". Досетил се каква е работата и казал: - Дръж ми ръката! Дръж ми ръката! И удавникът тутакси се хванал за ръката на помагащия човек. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487155.html", "text": "Габровец тръгнал на излет, но скоро се върнал. - Не дойде ли колегата ти? - посрещнала го жена му. - Яви се, но и той не носеше нищо за ядене. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487154.html", "text": "Габровец телефонирал на приятел. - Свободен ли си днес? - Да. - Утре на обяд? - Свободен съм. - А в други ден? - Не, защо питаш? - Исках да те поканя на обяд. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487156.html", "text": "Габровец си избира плат за костюм. - Извинете, защо толкова дълго оглеждате опакото? - запитал продавачът. - За да видя как ще ми стои след няколко години... Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487159.html", "text": "Габровец пита малкия си син: - Помниш ли, сине, какво ти подари Дядо Коледа точно преди една година? - Да, тате! Един бонбон! Не виждаш ли, че аз още го смуча? - Дай, сине, да му махна целофана. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487157.html", "text": "Мъж отива при шивач с детето си и казва: - Моля, ушийте ми официален костюм, но вземете мярка и от сина ми! - Защо? - учудено пита шивачът. - Ами защото после той ще го доизносва! Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487160.html", "text": "Двама габровци разговарят: - Защо досега не си съобщил в полицията за открадната ти кола? - Чакам крадците да я пребоядисат и тогава. Сподели:", "date": "2019.12.18", "title": "ВИЦОВЕ"}
{"url": "https://pik.bg/-news487161.html", "text": "- Как са произлезли гущерите? - Един габровец започнал да отглежда крокодил... Сподели:", "date": "2019.12.18", "title": "ВИЦОВЕ"}
{"url": "https://pik.bg/%D1%88%D1%83%D1%88%D1%83-%D0%BC%D1%83%D1%88%D1%83-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D0%B4%D0%BE%D0%BF%D1%83%D1%81%D0%BA%D0%B0-%D1%82%D0%B5%D0%B7%D0%B8-%D0%B3%D1%80%D0%B5%D1%88%D0%BA%D0%B8-%D0%BA%D0%BE%D0%B3%D0%B0%D1%82%D0%BE-%D1%81%D0%B8-%D1%82%D1%8A%D1%80%D1%81%D0%B8-%D0%BC%D1%8A%D0%B6-news892048.html", "text": "Четири грешки, които допускат жените, когато си търсят мъж \"Защо съм необвързана?“. Може би всяка жена, която от дълго време не може да намери партньор си задава този въпрос. Понякога е стечение на обстоятелствата да се намери точният човек в точният момент, но се случва да допускаме едни и същи грешки, които намаляват шанса ни да създадем връзка още в самото начало. Вижте кои са едни от най-често допусканите женски грешки. Ако вие не сте особено флиртуваща, мъжът с когото се срещате може да остане с усещането, че не присъства на среща с потенциална партньорка. Не е добре да го подлагате на разпит и да му задавате въпроси като „Колко деца искаш да имаш“, „Готов ли си за брак“ и т.н. Обикновено жените задават тези въпроси, за да отсеят грешния партньор. Разбира се, че тези въпроси са важни, но е важно да се опитате да ги задържите поне в първите няколко седмици. Вместо това флиртувайте, бъдете игриви, но умерени. Срещите ви трябва да са приятни, а не дипломатични, стегнати и скучни. Ако от дълго време сте сама или сте жена, която е амбициозна, свикнала е да разчита предимно на себе си, вероятно искате да демонстрирате силата на характера си и своята независимост пред представителите на силния пол. Това не е лошо, но трябва да знаете кога да спрете. Не е нужно да се състезавате с мъжа, с когото излизате – кой има повече постигнати успехи, кой е материално независим. Говорете за своите постижения, покажете, че се гордеете, но не оставяйте впечатление, че не се нуждаете от мъжка подкрепа и грижа. Поглед в очите, комплимент, демонстриране на добро настроение, позитивизъм, да се смеете на шегите му. Мъжете харесват това. Всички тези женски похвати, които не изискват кой знае какви усилия ще ви направят по-привлекателна, желана компания, пише \"Флагман\". Тук не става въпрос за сексуални намеци. Така например, оказва се, че харесвате една и съща група, изпълнител, актьор и т.н. За да продължите темата и да отворите нов повод за среща, която да е надграждане, може да кажете „Мисля, че скоро ще имат концерт у нас.“, „Сега има нова постановка с него“. Много е възможно на тези ваши реплики, той да отговори с покана да отидете на концерта или постановката. Сподели:", "date": "2019.12.18", "title": "ШУШУ-МУШУ: Всяка жена допуска тези грешки, когато си търси мъж"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BA%D1%80%D0%B8%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D1%81-50-%D0%B1%D0%BE%D0%BD%D0%B0-%D0%B8-%D1%81%D0%BA%D1%80%D0%BE%D0%BC%D0%BD%D0%B0-%D0%B7%D0%B0%D0%BB%D0%B0-news892119.html", "text": "Закриващото събитие на Пловдив Европейска столица на Културата ще достигне до домовете на всички пловдивчани чрез лайв стрийминг през различни социални мрежи, заявиха от общината. Причината - място, където ще се проведе, Дом на Културата \"Борис Христов\", разполага с ограничен капацитет места. За режисурата на спектакъла ще отговаря Държавна опера-Пловдив. Любопитното е, че докато тече спектакълът, в него ще се преплитат снимки и видеа от проведените мероприятия през годината. Той ще се проведе на 12 януари - същата дата, на която беше открито. Закриващото събитие на ЕСК ще струва на местната хазна 50 000 лв. Сподели:", "date": "2019.12.18", "title": "Пловдив закрива Европейска столица на културата с 50 бона и скромна зала"}
{"url": "https://pik.bg/%D1%88%D0%BE%D0%BA-%D0%B2-%D1%81%D0%BE%D1%84%D0%B8%D1%8F-%D0%BA%D1%83%D0%BF%D0%B8%D1%89%D0%B0-%D0%BF%D1%80%D0%B5%D1%81%D0%B5%D0%BD-%D1%85%D0%BB%D1%8F%D0%B1-%D1%81%D0%B5-%D0%B2%D0%B0%D0%BB%D1%8F%D1%82-%D0%B2-%D0%BA%D0%BE%D1%84%D0%B0%D1%82%D0%B0-news892195.html", "text": "Купища прясно изпечен хляб бяха изхвърлени в боклукчийска кофа в центъра на столицата. Гледката потресе столичани, които веднага публикуваха снимки от гаврата с насъщния в социалните мрежи. Причината е, че самуните са пресни, но са безразборно нахвърляни в кофата и около нея. Така дори и покрай боклука да мине клошар, няма как да вземе от хляба, гневяха се софиянци. Сподели:", "date": "2019.12.18", "title": "ШОК В СОФИЯ: Купища пресен хляб се валят в кофата"}
{"url": "https://pik.bg/%D0%B1%D0%B0%D1%80%D1%81%D0%B0-%D0%B8-%D1%80%D0%B5%D0%B0%D0%BB-%D0%BC-%D0%B2-%D0%BB%D1%8E%D1%82%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D0%BC%D0%BB%D0%B0%D0%B4%D0%B0-%D0%B7%D0%B2%D0%B5%D0%B7%D0%B4%D0%B0-news892197.html", "text": "Освен задаващото се Ел Класико, на Барселона и Реал (Мадрид) им предстои и двубой на трансферния пазар, сочи любопитна информация. Според \"Спорт\" и двата гранда имат желание да привлекат Дони ван де Беек. Халфът Ван де Беек в момента е сред основните футболисти на националния тим на Холандия и клубния гранд Аякс. Твърди се, че трансферната цена на 22-годишния полузащитник е около 55 милиона евро. Наскоро се появи информация, че Манчестър Юнайтед също има голям интерес към Дони ван де Беек. Сподели:", "date": "2019.12.18", "title": "Барса и Реал (М) в люта трансферна битка за млада звезда?"}
{"url": "https://pik.bg/%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BE%D0%BB%D0%B0%D0%BA%D0%BE%D0%B2%D0%B8%D1%8F-%D1%85%D0%B0%D0%BD-%D0%B2-%D0%B1%D1%83%D0%BA%D1%83%D1%80%D0%B5%D1%89-%D0%B2-%D0%B7%D0%B0%D0%B4%D1%8A%D0%BD%D0%B5%D0%BD%D0%B0-%D1%83%D0%BB%D0%B8%D1%86%D0%B0-news892036.html", "text": "Спасяването на Солаковия хан в Букурещ стигна до задънена улица. Сградата е свързана с българската история, тъй като тук Любен Каравелов е печатал вестниците \"Свобода“ и \"Независимост“, а изоставена мелница в двора е приютила през една мразовита зима Христо Ботев и Васил Левски. След десетки публикации през годините в български медии за тревожното състояние на хана, няма реакции от наши институции да придобием сградата от сегашните й собственици - четиримата наследници на фамилията Солакоглу. В един период назад бе възможно да го купим срещу 4-4,5 млн. евро, тъй като кметството в Букурещ временно бе преотстъпило правото си на първи купувач. Ако сега обаче се появи купувач – може да е частна фирма от Румъния или от България, трябва да се иска съгласието на румънското Министерство на културата и на кметството. От публикации в румънски медии става ясно, че кметството на Букурещ и Министерството на културата търсят начини за спасяване на Солаковия хан, който е паметник на културата от местно значение. Идеята е той да се превърне в културен център, а проекти на архитекти за възстановяване на сградата вече съществуват. \"Собствениците обаче няма да намалят цената под 3,5 милиона евро, въпреки че с всеки изминал ден сградата се руши“, обяснява почетният председател на Демократичния съюз на българите в Букурещ Лука Велчов. Той е човекът, който води наши журналисти и туристи, които се интересуват от възрожденската история и национално-освободителното ни движение право пред Солаковия хан. Сподели:", "date": "2019.12.18", "title": "Спасяването на Солаковия хан в Букурещ в задънена улица"}
{"url": "https://pik.bg/%D0%B1%D0%B5%D0%B4%D0%BD%D0%B8-%D0%BB%D0%B8-%D0%B3%D0%B0%D0%BB%D1%8A%D0%BF-%D0%B8%D0%B7%D0%BC%D0%B5%D1%80%D0%B8-24-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-%D1%89%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news892166.html", "text": "Над 2,4 милиона българи ще пътуват по празниците, сочи проучване на \"Галъп интернешънъл\". 42% от българите твърдят, че планират поне едно туристическо пътуване или почивка за тази зима в страната. Около 18 на сто твърдят, че планират поне едно пътуване през зимните месеци в чужбина. Според проучването българските курорти са по-предпочитани за почивка, отколкото тези в чужбина. Сподели:", "date": "2019.12.18", "title": "БЕДНИ ЛИ?! Галъп измери: 2,4 млн. българи ще пътуват по празниците"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%84%D0%B8%D0%BD%D0%B0%D0%BB%D0%B8%D1%81%D1%82-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BA%D0%BB%D1%83%D0%B1%D0%BD%D0%BE-news892281.html", "text": "Фламенго е първият финалист на Световното клубно първенство, което се провежда в Катар. Победителят в Копа Либертадорес надви Ал-Хилал от Саудитска Арабия с 3:1 и ще спори за трофея с победителя от сблъсъка между Ливърпул и мексиканския Монтерей. Ал-Хилал поведе, а Фламенго играеше много под възможностите си, но през второто полувреме бразилците показаха характер и стигнаха до успеха. В 18-ата минута Ал-Даусари беше оставен непокрит след центриране на десния бек Ал-Бурайк и откри резултата. През второто полувреме Фламенго направи обрат. В 49-ата минута Бруно Енрике изведе Де Арааскаета, който се разписа за 1:1. Последва период на относително равновесие на терена, но след влизането в игра на ветерана Диего бразилците отново имаха игрови превес. В 78-ата минута Рафиня качи топката на главата на Бруно Енрике, който реализира. В 82-ата Диего подаде на Бруно Енрике, който проби до аутлинията, а след опита му за центриране Ал-Буаи си вкара автогол. Малко след това Андре Карийо от тима от Саудитска Арабия получи червен картон. Перуанецът се изпусна нервите и изрита Де Араскаета, за което справедливо бе изгонен, акцентира \"Новспорт\". Сподели:", "date": "2019.12.18", "title": "Ето кой е първият финалист на Световното клубно"}
{"url": "https://pik.bg/%D1%87%D1%83%D0%B4%D0%BE-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D1%80%D1%83%D1%81%D0%BA%D0%B0%D1%82%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%B1%D0%B5%D0%B7-%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%BD%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news892108.html", "text": "Руският народ ще посрещне настъпващата 2020 г. без песните на примата на естрадата Алла Пугачова. Изпълнителката е отклонила всички покани за участие в празничните програми на големите електронни медии. За сметка на това, през изминалата година Пугачова буквално не слизаше от малкия екран. Телевизиите излъчиха нееднократно юбилейния й концерт и тя беше чест гост в различни тв предавания. Сподели:", "date": "2019.12.18", "title": "ЧУДО НЕВИЖДАНО: Руската телевизия без Алла Пугачова на Нова година"}
{"url": "https://pik.bg/%D0%B0%D0%B3%D0%B5%D0%BD%D1%82%D1%8A%D1%82-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news892184.html", "text": "\"Той промени историята на футбола. Направи малка по население страна като Португалия - велика във футболно отношение. Когато пристигна в Реал (Мадрид), той прекрати доминацията на Барселона. Роналдо е най-добрият в историята. С него Португалия стана европейски шампион, спечели Лигата на нациите...\", гръмко заяви Жорже Мендеш, пред италианско издание. Мендеш е агент на Кристиано Роналдо. В момента 34-годишният Роналдо се подвизава за гранда Ювентус на клубно ниво и продължава да бъде лидер на националния тим на Португаия. Сподели:", "date": "2019.12.18", "title": "Агентът на Роналдо с взривяващо изказване..."}
{"url": "https://pik.bg/%D0%B4%D0%B8%D1%88%D0%B0%D0%B9-%D0%B0%D0%BA%D0%BE-%D0%BC%D0%BE%D0%B6%D0%B5%D1%88-%D1%81%D0%B0%D0%BC%D0%BE-%D0%B5%D0%B4%D0%B8%D0%BD-%D0%B4%D0%B5%D0%BD-%D1%81-%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B7-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news892055.html", "text": "Само на 4 декември в Пловдив са дишали въздух без превишаване на нормите за фини прахови частици, става ясно от данните на РИОСВ-Пловдив, качени на сайта им. Във всички останали дни от началото на декември регистрираните превишения на средноденонощната пределно допустима норма за ФПЧ10  варира от 1,4 до 2,39 пъти над нормата, измерени в двата автоматични пункта в кварталите \"Каменица\" и \"Тракия\". Най-критичен досега се е оказал 7 декември, тогава са засечени 2,22 пъти превишение на СДН в пункт \"Каменица\" и 2,39 пъти на СДН в пункта в ЖР \"Тракия\". В понеделник около 16 часа, данните на Общината за мониторинг на въздуха сочеха, че общото му състояние е лошо в \"Тракия\" и допустимо в район \"Каменица\". По същото време частните станции на проекта AirBG.info отчетоха, че качеството на въздуха в \"Шекер махала\", \"Захарна фабрика\" и \"Въстанически\" е опасно за здравето на чувствителната група от хора, към която спадат пациенти с хронични белодробни заболявания, пише \"Марица\". Трафикът, печките на твърдо гориво и индустрията са факторите, които влошават качеството на въздуха в Пловдив. През 2018 година броят на дните с регистрирани превишения на ФПЧ10 е бил 107, измерени от автоматичната станция в \"Тракия\", и 78, засечени от станцията в квартал \"Каменица\". От началото на 2019 г. до септември дните с прах над нормата са 39 за квартал \"Тракия\" и 25 в района на \"Каменица\". На 15 септември т.г. е засечено първото превишение на ФПЧ10 от станцията в \"Тракия\", сочат данните на РИОСВ-Пловдив. Това е в неделя и то далеч преди старта на отоплителния сезон, който се счита, че започва през октомври и завършва през март. Сподели:", "date": "2019.12.18", "title": "Дишай, ако можеш: Само един ден с чист въздух в Пловдив през декември"}
{"url": "https://pik.bg/%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%86%D0%B5%D0%BA%D0%BE%D0%B2-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D1%85%D0%BE%D1%80%D0%B0%D1%82%D0%B0-%D0%BD%D0%B5--news892286.html", "text": "Няма такава потребност. Темата с независимия прокурор вярвам, че ще се намери институция, може би правителството, която ще сезира Конституционният съд и това ще се уточни. Това каза по БНТ докторът по конституционно право Борислав Цеков по повод на независимия прокурор, който уж трябва да наблюдава работата на главния прокурор. Според Цеков, това сезиране е хубаво да стане и с предписанието от Венецианската комисия, което обаче не е задължително. \"Темата място и функция на прокуратурата е Велико Народно събрание. Българските граждани не са гласували затова\", изтъкна още той. \"Първо трябва много ясно да се каже, че този въпрос, с т.нар. разследване на главния прокурор, беше хиперболизирано. Това е рядък казус, може да стане след поколения наред\", продължи темата с наздорника на работата на главния прокурор. \"Българските главни прокурори некога не са били престъпници. В случая става въпрос за рядката хипотеза извършено престъпление. Нужна ли е промяна в Конституцията - според някои, на пръв поглед, да. Но тук става дума за конкретен случай, ad hoc. ВСС взима свое решение, определя прокурор, който да извърши свое разследване\", допълни конституционалистът. \"Това, че на една група в обществото не им хареса не означава, че на всички не им харесва\", отсече той. \"Тази инициатива е обречена - отношенията му с парламентарните сили, отношението на парламентарните сили към такива промени\", обрече той на неуспех инициативата на Румен Радев за промени в Конституцията. \"Желая успех, мисля, че това са професионалисти. Целият правен елит ще е на встъпването в длъжност на Иван Гешев\", завърши Борислав Цеков. Сподели:", "date": "2019.12.18", "title": "Борислав Цеков разби на пух и прах мераците на Радев за промени в Конституцията! Хората не са гласували за Велико Народно събрание, инициативата на президента е обречена"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%81%D0%B5-%D0%B7%D0%B0%D0%BA%D0%BB%D0%B5-%D0%BA%D0%B0%D1%82%D0%BE-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news892263.html", "text": "Новоизбраният главен прокурор Иван Гешев пое поста от Сотир Цацаров и се закле на официална церемония в Съдебната палата. Във вторник Държавен вестник публикува указа за предсрочното освобождаване на Цацаров поради избирането му за шеф на КПКОНПИ. Указът за избора и назначаването на Иван Гешев за главен прокурор също е обнародван в Държавен вестник, затова не се налага да има временно изпълняващ длъжността. Предаването на поста става почти месец предсрочно. В залата присъстваха вътрешният министър Младен Маринов, правосъдният министър Данаил Кирилов, председателката на Народното събрание Цвета Караянчева, проф. Георги Близнашки, представляващият ВСС Боян Магдаличнев, членове на ВСС и Инспектората и много изтъкнати гости от правния елит на България. Тържествената церемония започна в 9:35 часа с изпълнението на химна на България. \"От днес 18 декември 2018 г. ще започне  мандатът на г-н Иван Гешев като главен прокурор. От вчера, 17 декември, аз не съм главен прокурор. Всъщност те така и не разбраха, че предизвиканите от тях и методите им битки ни направиха по-силни. Нямах лек мандат, няма да го имате и вие. Лесен мандат имат тези, които не правят нищо. Г-н Гешев, първото предизвикателство към вас са започналите вече т.нар. дебати за т.нар. конституционен модел. Прокуратурата ще остане в системата на съдебната власт не, защото това е въпрос на самоцел, а само защото така, тя, прокуратурата, може да работи ефективно без да е подчинена на политическата конюктюра. Г-н Гешев, пазете прокуратурата, пазете хората в нея, защото без тях тя е нищо\", каза в словото си Сотир Цацаров. \"Г-жо Караянчева, благодаря ви от мое и от името на г-н Гешев, че предоставихте оригинала на българската Конституция, която се съхранява във вашия кабинет\", благодари Цацаров на Цвета Каранчева. След това се пристъпи към клетвата на Иван Гешев и подписването на клетвения лист. Актът за встъпване в длъжност пък е подписан от заместниците на Сотир Цацаров. \"Няма бивши главни прокурори, вие сте част от институцията. Благодаря на колегите следователи и прокурори, които ме подкрепиха в последните трудни месеци. Те показаха, че прокуратурата е екип и може сама да определя съдбата си. Аз съм главен прокурор, вече, благодарение на тях. Сигурен съм, че ще се справим с това, което ни предстои. Сигурен съм и вярвам, че прокуратурата ще стане по-открита и ще се отвори към проблемите и болките на хората, както и ще стане по-динамична. Вярвам, че това ще стане, ако в институциите виждаме партньор, а не враг, лесният път, избран от някои други. Знам, че ще е трудно и тежко в този мандат, но то никога не е било и друго и това е единственото сигурно нещо, което мога да обещая. Това е цената, но цената е добра. Спокоен съм, че всички заедно ще направим това. За мен и за колегите ми важат думите на Линкълн, които ще перефразирам: \"Може да вървим с малки крачки, но никога назад\". Накрая бих казал и думите на Апостола на свободата Васил Левски: \"Дела трябват, а не думи\". Благодаря ви!\", обърна се в първото си слово като главен прокурор Иван Гешев. \"Благодаря на всички за добрата ни работа. На всички желая спокойни и весели коледни празници. След празниците ни чака много работа. В кабинета на главния прокурор се влиза през врата и се излиза през врата. Усещането го казах пред колегите си. Излизам с усещането за добре свършена работа. За мен беше чест да работя с тях и съм горд с тях. Всичко, което, при положение, че няма случайна дума - аз казах ясно. Ако консултациите и дебатите са насочени към доброто на прокуратурата, трябва да бъде приветствано. Ако целият дебат е насочен да създаде платформа, която ще обслужи идващи политически проекти... Ние с вас се упражнявахме през цялото време кой на кого е сложил думи в устата. Моля, не слагайте чужди думи в устата ми\", сподели на излизане от залата Цацаров. Той съобщи, че ще започне работа като шеф на КПКОНПИ в петък, но няма да кани журналисти, защото го чака много работа. \"Разговарям с различни колеги и когато съм готов с визията се как ще изглежда цялостно екипа ще съобщя на медиите. Тук става въпрос за хора, които са компетентни и ще се справят с поставените задачи и работят в екип. Броят на заместниците ще остане същият. Чака ме най-тежкият мандат от 1989 г. насам, защото такава е ситуацията. На първо място сме стигнали предела, след който ние, държавата, да отговори на очакванията на гражданите за повече справедливост и от другата страна, прокуратурата заработи на високи обороти. Подложени сме на атаки, които целят унищожението на прокуратурата. Те са от различни хора, които се чувстват засегнати. Аз не казвам, че ще я дестабилизарат, а ще се опитат\", заяви пред медиите новият главен прокурор. Той изтъкна, че в прокуратурата има и битови проблеми, които не целят отлагане и трябва да бъдат решени в най-кратки срокове. \"Не виждам дискусия за конституционни реформи, аз виждам политически заявки в най-общ план и се цитира Конституцията. Чули ли сте някой да каже какво иска да промени в Конституцията? Когато инициираш дебат, логично е да имаш тема, а не да дебатираш най-общо, за да установиш кой е проблемът и дали има проблем. Сигурен съм, че прокуратурата ще каже и своето мнение. Смятам след Нова година да сформирам консултативен съвет от изтъкнати юристи. Трябва да е ясно - това към момента е политически въпрос и в него няма право. Прокуратурата може да каже само становището си, ако бъде попитана\", заяви Гешев по адрес на инициираните от Румен Радев дебати за промени в Конституцията. \"Какво е Венецианската комисия? Това е експертен съвет, който е в структура извън структурите на ЕС. Те имат огромно морално въздействие, но формално техните препоръки не са задължителни. В някои идеи има логика, други сочат, че не са добре запознати с нашето законодателство\", коментира още той. \"Всички прокурори са независими, всички магистрати са независими. Този термин \"независим прокурор\" е обиден към прокуратурата\", завърши Иван Гешев първото си изказване пред медиите като главен прокурор. Сподели:", "date": "2019.12.18", "title": "ПЪРВО В ПИК TV: Иван Гешев се закле като главен прокурор (СНИМКИ/ОБНОВЕНА)"}
{"url": "https://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%BF%D0%B0%D0%BF%D0%B0%D1%82%D0%B0-%D0%B2%D0%B4%D0%B8%D0%B3%D0%BD%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%BF%D1%80%D0%B8-%D1%81%D0%BB%D1%83%D1%87%D0%B0%D0%B8-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news892280.html", "text": "Папа Франциск отмени ватиканските правила за секретност, уреждащи случаите на сексуално насилие, предава Нова телевизия. Папата не само премахна тайната за престъпления, свързани с педофилия и сексуален тормоз, но и завиши възрастовата граница на юноши, чиито снимки не може да се разпространяват, ако са с еротично внушение. Миналата година Франциск се срещна със жертви на сексуaлни посегателства от страна на хора на църквата. Той поведе безкомпромисна кампания срещу един от най-компрометиращите за Ватикана скандали - този за педофилия. Вчера Франциск навършва 83 години, а е начело на Светия престол от 6 години. Той пое Понтификата си с тежко наследство на серия от сексуални скандали, разтърсили Католическата църква в различни страни. Сподели:", "date": "2019.12.18", "title": "РЕВОЛЮЦИЯ: Папата вдигна тайната при случаи на сексуално насилие"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%BF%D0%B0%D1%80%D0%B8-%D0%B7%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B0%D0%BA%D0%BE-%D0%BD%D0%B5-%D1%81%D0%B0-%D0%B0%D0%B3-news892267.html", "text": "ОВЕН Заемете се с кореспонденцията си и се обадете на тези ваши партньори, които дълго пренебрегвахте, особено ако не сте ги поздравили за новата година. И вас ще ви търсят през целия ден за срещи и за работа. На работното място не пропускайте възможността да се заемете само с най-неотложните си задачи. ТЕЛЕЦ От сутринта в този ден ще се радвате на отлични отношения с вашите колеги. Обсъдете интересните идеи и планове, които са обвързани с ваша обща цел. Имате достатъчно сили, за да отхвърлите задачите си. Срокът за завършването им е до края на деня. Докажете, че сте отговорни. БЛИЗНАЦИ Незавършени задачи от предишната седмица са причината за нервно напрежение и трудности. Не проявявайте агресия. На работното място от сутринта ще имате срещи и ще се занимавате с рутинни задължения. Очаквайте приходи, ако запазите спокойствие и не сте прибързани. РАК Не е желателно да пътувате, защото сте разсеяни и ще си навлечете неприятности с пътната полиция, а при предстояща делова среща ще обречете и нея на провал. Отново сте във властта на емоцията, която трудно сдържате. Не проявявайте висока активност на работното място. Рискованите начинания са неуспешни. ЛЪВ Денят ви носи успешни начинания. Не взимайте прибързано важни решения и не се изкушавайте от предложение за финансови инвестиции, за да избегнете загуби. Следобед се пазете от интриги или клюки, които разпространяват ваши съседи заради завист към професионалните ви успехи. ДЕВА Имате сили да се справите с трудностите, ако не забравяте да преценявате действията си. Работете спокойно и уверено. Денят ви обещава признание. Трудностите са породени и от ваши действия. Заетостта ви носи приходи, но сте застрашени от проблеми заради склонността ви да спорите. ВЕЗНИ Имате възможност да наложите идеите си. Следобед сте потиснати и депресирани заради властващата емоция, породена от семейни и роднински проблеми. Не ви се работи. Не сядайте зад волана. Промените на работното място са във ваша полза, затова не ви съветвам да им се противопоставяте. СКОРПИОН Бъдете внимателни и поставете началото на нови занимания, без да избързвате. Ще ви ядосат финансови загуби, заради ваши грешки, породени от доверяване. Не навлизайте в безсмислени спорове. Следобед обстановката ще започне да се разведрява. Въоръжете се с търпение. СТРЕЛЕЦ Длъжни сте да сте задълбочени в служебните си задължения. Ако допуснете грешки, трудно ще ги поправите. Деловите разговори са успешни. Денят ви обещава материални успехи, ако сте подготвили предварително договорите. КОЗИРОГ Денят ви изкушава да срещнете нови хора. Трудно преценявате новите си познати. Не рискувайте с начинания на работното място. Препятствията ви помагат да се огледате. Обстановката, в която работите, не е особено благоприятна, но имате покровителството на ръководството. ВОДОЛЕЙ Идеите, които обмисляхте, няма ви донесат очакваните резултати, ако поставите началото им. В състояние сте да си създадете трудности заради разрешаване на професионални проблеми. Звездите предупреждават да не взимате важни решения. В общуването с началниците и колегите си съхранете спокойствието си. РИБИ Организирайте и проведете важни делови срещи. Не забравяйте да изслушвате мнението на другата страна и да не го оспорвате при първата среща. От вас зависи дали ще съумеете да спечелите от търговия, но въпреки изкушението не бива да рискувате. Сподели:", "date": "2019.12.18", "title": "САМО В ПИК: Топ астроложката Алена с ексклузивен хороскоп - пари за Близнаците, ако не са агресивни, Раците да внимават с КАТ"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-59-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news892312.html", "text": "Земетресение с магнитуд 5,9 по скалата на Рихтер е станало край бреговете на новозеландския остров Раул, съобщи Американската служба за геоложки проучвания, предаде БГНЕС. Земетресението е регистрирано в 01,56 местно време. Епицентърът на труса е на 80 километра югозападно от най-големия град на острова и е на дълбочина от десет километра под повърхността на океана. Засега няма съобщения за жертви или разрушения. Сподели:", "date": "2019.12.18", "title": "Земетресение с магнитуд 5,9 по Рихтер разтресе Нова Зеландия"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D1%87%D0%B8%D1%82-%D1%81%D0%B2%D0%B5%D1%82%D0%B8-%D0%BC%D0%BE%D0%B4%D0%B5%D1%81%D1%82-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%BD%D0%B5%D1%89%D0%BE-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B5%D1%82%D0%BE-%D0%B2%D1%81%D0%B8%D1%87%D0%BA%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D1%81%D0%B0-%D0%BC%D1%83-%D0%B1%D0%BB%D0%B0%D0%B3-news892270.html", "text": "Св. Модест приел монашески постриг и по-късно бил настоятел на създадената през IV век обител на преподобния Теодосий Велики - основателя на общежитийното монашество в Палестина. В това време (614 г.) персийският цар Хозрой се обедининил с юдеите да изтреби християните и предприел опустошително нашествие в Сирия и Палестина. Десетки хиляди християни били убити, християнските храмове били разрушени, Йерусалимският патриарх Захарий и много други християни били взети в плен заедно със Светия Кръст Господен. В това смутно време на св. Модест било възложено временно да управлява Йерусалимската църква като местоблюдител на патриаршеската катедра. Той грижливо събрал останките на убитите монаси от обителта на св. Сава Освещени и с почет ги погребал. С помощта на св. александрийски патриарх Йоан Милостиви, той прекратил разрушаването на Йерусалимския храм на Гроба Господен, на Храма във Витлеем и на други християнски светини. 14 години по-късно патриарх Захарий се върнал от плена с Господния Кръст. След неговата смърт св. Модест бил поставен за патриарх на Йерусалим (632 г.). Св. Модест починал на 18 декември 634 година на 97 годишна възраст. - Светителят Модест, архиепископ Йерусалимски, се родил в Севастия Кападокийска (в Мала Азия, на границата с Армения) в християнско семейство и от ранни години почувствувал влечение към строгия иночески живот. Сподели:", "date": "2019.12.18", "title": "ОГРОМНА ПОЧИТ: Свети Модест направил нещо, заради което всички християни по света са му благодарни"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%83%D1%87%D0%B5%D0%BD%D0%B8%D0%BA-%D0%B4%D0%B8%D0%BB%D1%8A%D1%80-%D0%BD%D0%B0-%D0%B4%D1%80%D0%BE%D0%B3%D0%B0-%D0%B2-%D0%B0%D0%B9%D1%82%D0%BE%D1%81-news892296.html", "text": ", съобщават от ОД на МВР в Бургас. Ченгетата са намерили в него две топчета канабис, а впоследствие са открили и още 20 грама. Има съмнения, че тийнейджърът е използван за дилър в едно училищата в Айтос. . По случая е образувано бързо полицейско производство. 17-годишен ученик от Айтос е бил арестуван с марихуана на кръстовището на ул.\"Паркова\" и ул.\"Тодор Каблешков\" Той е задържан за срок до 24 часа Сподели:", "date": "2019.12.18", "title": "Спипаха ученик дилър на дрога в Айтос"}
{"url": "https://pik.bg/%D1%82%D0%BE%D1%87%D0%BD%D0%BE-%D0%B2-13-%D1%87%D0%B0%D1%81%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%B3%D0%BE%D0%BB%D1%8F%D0%BC%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BD%D0%B0-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%B5-%D0%BF%D1%80%D0%B5%D0%B4-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%B8%D0%B7%D0%BF%D0%BE%D0%B2%D0%B5%D0%B4%D1%82%D0%B0-%D0%BD%D0%B0-%D0%BD%D0%BE%D0%B2%D0%B8%D1%8F-%D0%B3-news892368.html", "text": "Днес цялата държава говори за Иван Гешев, а Иван Гешев ще говори в ПИК. Голямата човешка и професионална изповед на обвинител №1 - само в ПИК TV пред Ива Николова и Звездомира Мастагаркова. За олигарсите – онези, които вече са зад решетките и онези, на които предстои да влязат. Ще има ли възмездие за грабителите на националното богатство? За мутрите и корумпираните политици, за наследниците на силовите групировки? Ще бъдат ли разплетени знаковите убийства? Кой води война с прокуратурата и каква ще е реакцията на главния прокурор? Сподели:", "date": "2019.12.18", "title": "Точно в 13 часа: ПЪРВОТО ГОЛЯМО ИНТЕРВЮ НА ИВАН ГЕШЕВ Е ПРЕД ПИК! Вижте изповедта на новия главен прокурор пред Ива Николова и Звездомира Мастагаркова НА ЖИВО ОТ КАБИНЕТА МУ"}
{"url": "https://pik.bg/%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0%D1%82-%D0%BA%D1%83%D1%80%D1%81%D0%B0%D0%BD%D1%82-%D1%81%D0%BF%D0%B0%D1%81%D0%B8%D0%BB-%D0%B6%D0%B5%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B8%D0%BC%D0%B8%D1%82%D0%BB%D0%B8-news892393.html", "text": "Курсант от НВУ \"Васил Левски\" е спасил жена при катастрофа в района на Симитли. Това е станало известно от благодарственото писмо на Анастасия Бойчева, което тя е изпратила до ръководството на Националния военен университет във Велико Търново ден след катастрофата, съобщи пред журналистите майор Иванка Георгиева от пресцентъра на висшето училище. В писмото жената, пострадала при катастрофата, изразява своята искрена благодарност към курсант-сержант Иван Станоев, който при автомобилна катастрофа на 15 декември т. г. е взел адекватни мерки, като е обездвижил счупената й ръка, извикал е линейка и я е извадил от автомобила, който пет минути по-късно се е запалил. \"Радвам се, че страната ни все още ражда такива добри и достойни хора\", пише Бойчева в писмото. Курсантът Иван Станоев, който е на 21 години, третокурсник в специалността \"Мотопехотни и танкови войски\", посочи, че не е разказал за постъпката си, защото това според него е нещо, което би сторил всеки един човек. Той разказа, че пътувайки от родното си място - село Микрево, община Сандански, към Велико Търново, видял как автомобилът пред него излязъл от пътното платно и се ударил в билборд. Веднага спрял, оказал първа помощ и извел жената от автомобила. След като колата се запалила, извадил пожарогасител и започнал да гаси пламъците. Пътят Е-79 е изключително натоварен, но други водачи не спрели, добави Станоев. След инцидента жената издирила мъжа, който й помогнал, по автомобилния номер и изпратила благодарственото писмо. Началникът на НВУ \"Васил Левски\" полк. Иван Маламов е благодарил на курсанта и е отбелязал, че подобна постъпка прави чест на всеки, както и че хора като сержант Иван Станоев издигат престижа на университета. Курсантът ще бъде награден. Сподели:", "date": "2019.12.18", "title": "Награждават курсант, спасил жена при катастрофа край Симитли"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%B5%D0%BD-%D0%B7%D0%B0-%D0%BC%D1%8A%D0%B4%D1%80%D0%BE%D1%81%D1%82-%D0%B8-%D0%B1%D0%B0%D0%B2%D0%B5%D0%BD-%D1%81%D0%B5%D0%BA%D1%81-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B8-%D0%BC%D0%B5%D1%85%D0%B0%D0%BD%D0%B8%D1%86%D0%B8%D1%82%D0%B5-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BD%D0%B0%D0%B9-%D0%B2%D0%B5%D1%80%D0%BD%D0%B8%D1%82%D0%B5-%D0%B4%D0%B8-news892268.html", "text": "Луната се движи в знак Дева до 12:06ч на 19 декември. Луна в знак Дева, времето когато се изострят възприятията ни към дреболиите. Често се случва да възникват конфликти в работните колективи и неутрализирането на последствията да е малко сложно. Заемете се с интересна и практически полезна работа и по възможност помагайте на тези, които се нуждаят от помощ, пише астроложката Ивелина Пенчева. Сега се поставят най-правилните диагнози. Това не се отнася само за хората, но и за автомобилите, тъй че ако ви се струва, че има нещо нередно или някакъв проблем, смело отивайте в автосервиза. Най-доброто време за основно почистване на дома. Освен че ще ви бъде лесно да го правите, ще ви достави и удоволствие. Уязвима е кожата и храносмилателната система. Доминиращ 22 лунен ден до 23:52 ч на 18 декември (от 22:39 ч на 17 декември) Ден на висшата небесна мъдрост. Време, когато пред човек се откриват широки перспективи за достигане до щастието и от които е нужно да се възползва. Препятствията, които застават пред вас, не са големи проблеми, а служат само като тренажор. Необходимо е да видите положителната страна на всичко, което се случва с вас. Добре е да проявите щедрост и великодушие, да направите подарък на някого, дори нещо дребно да е. Бъдете щедри по отношение на децата. Пазете си нервите и здравето. Избягвайте излишното натоварване със спорове и конфликти. Днес трябва да се мисли само положително. Лошите мисли са лукс, който ме можете да си позволите. Не трябва да се рискува, защото това може да повлече след себе си много непредсказуеми и неуправляеми събития. Не трябва да се предприема нищо ново, никакви действия, от които да очаквате успех или наслада. Единственият лунен ден, когато употребата на сладко е желателна и всячески се приветства. Повече от всякога е необходимо да дишате чист въздух. Ако не можете да сте навън, по-често проветрявайте помещенията. Не трябва да се претоварвате физически и емоционално. Заболявания, появили се днес, са доста опасни. От медицинска гледна точка е необходимо да се обърне особено внимание на бедрената кост, кръста, долната част на гръбначния стълб. Избягвайте резките движения. Сексът в този лунен ден може да бъде спокоен, бавен и не толкова активен. Подстрижка – Не се подстригвайте много късо! Може след подстрижката в този ден да придобиете нещо ново, но също така може да се сдобиете с няколко излишни килограма. Покупки - Благоприятно е за покупки на дрехи и украшения, за неща, доставящи удоволствие. Следва 23 лунен ден от 23:52 ч на 18 декември до 01:04 ч на 20 декември 3 слънчев ден – Силата на словото достига своя пик. Най-мощният по отношение на думите слънчев ден. Хубаво е да се посвети денят на близките, на занимания с домашните дела и семейството. Лошо е да забравите нещо в къщи поради разсеяност. Постарайте се нищо да не губите днес. По-важни аспекти: Луната в опозиция на Нептун (12:30 ч) – дисхармоничен Луната в секстил с Марс (18:15 ч) - хармоничен Луната в тригон със Сатурн (18:57 ч) - хармоничен Сподели:", "date": "2019.12.18", "title": "ЗВЕЗДИТЕ ГОВОРЯТ: Ден за мъдрост и бавен секс, лекарите и механиците поставят най-верните диагнози"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BC%D0%BE%D0%B4%D0%B5%D1%80%D0%BD%D0%BE-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%BE%D1%84%D0%B8-news892378.html", "text": "В хода на специализирана полицейска операция, насочена срещу престъпления, свързани с наркотични вещества, в момент на покупко-продажба са задържани двама мъже, на 29 и 37 години, 35-годишна жена, както и техен клиент – столичанин на 43 години. В хода на процесуално-следствените действия у задържаните са открити две сгъвки с вещество на буци и прах, пет мобилни телефона, сума пари и множество връзки с ключове. При последвалите процесуални действия в едно от жилищата е установена изградена домашна оранжерия, снабдена с модерно оборудване и необходими препарати, за отглеждането на засадените общо 147 конопени растения. От адреса, както и при претърсването на останалите апартаменти, са иззети общо три полиетиленови плика с тревиста маса, пластмасова кутийка с прахообразно вещество на бучки и прах и таблетки с триъгълна форма. Извършена експертна справка уточнява, че иззетите вещества са амфетамин – 0.99 грама, кокаин – 20.97 грама и марихуана – 41.24 грама. След доклад на материалите в Софийската градска прокуратура  трима от задържаните са привлечени като обвиняеми по чл. 354 А от НК и мярката им за задържане е удължена за срок до 72 часа. Работата по образуваното досъдебно производство продължава под прякото наблюдение на прокуратурата. Сподели:", "date": "2019.12.18", "title": "Столични криминалисти разкриха модерно оборудвана домашна оранжерия на територията на София"}
{"url": "https://pik.bg/%D0%BA%D1%80%D1%8A%D1%87%D0%BC%D0%B0%D1%80%D0%B8-%D0%B8%D1%81%D0%BA%D0%B0%D1%82-8-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B8%D1%80%D0%B0%D0%BD-%D0%B1%D0%B0%D0%BA%D1%88%D0%B8%D1%88-news892293.html", "text": "Собственици на кръчми искат 8 процента регламентиран бакшиш. Има два начина бакшишът, който оставяме в заведенията, да бъде регламентиран – или да бъде включен в касовия бон, или да бъде урегулиран от Националната приходна агенция. Това заяви по Би Ти Ви председателят на Българската асоциация на заведенията Ричард Алибегов. По думите му практиката на задължителен бакшиш отдавна е въведена в Западна Европа. Алибегов смята, че клиентите в заведенията в чужбина знаят колко процента е бакшишът в дадено заведение, като най-често той е записан в менюто или на касовия бон. Освен това той отбеляза, че трябва да се реши дали бакшишът ще се облага с данък, или ще отива директно при служителя. Другият вариант е от НАП да приемат, че бакшишът е да кажем 8% и при проверка на оборота да има право на отклонение от 8%, допълни той. Според експерта при проверка на търговски обект у нас всичко над касовата наличност се глобява сериозно, като в същото време търговецът се глобява за нещо, за което няма отношение. В момента имаме възможност да оставим бакшиш, ако искаме. Но законът в случая забранява да оставиш, защото нарушаваш касовата наличност, подчерта той. Алибегов обясни, че не е нормално през 2020 г. сервитьорът да отделя парите за бакшиш от сметката, защото го е страх да не дойде проверка. Другото важно е персоналната отговорност на всеки работещ, тъй като в момента неиздаването на касов бон води до запечатването на обект. В много от случаите неиздаването на касовия бон е по преценка на лицето, което ви обслужва, а не по нареждане на собственика, изтъкна Алибегов. Според него предложенията са свързани с улесняване на бизнеса и борбата със сивата икономика. Сподели:", "date": "2019.12.18", "title": "Кръчмари искат 8% регламентиран бакшиш"}
{"url": "https://pik.bg/280-000-%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%BD%D1%8F%D0%BC%D0%B0%D1%82-%D0%B4%D0%BE%D0%BC-news892278.html", "text": "Най-лоша е статистиката за Лондон. В британската столица средно един на 50 души страда от бездомност, нараствайки до един на 24 души в \"Нюъм\" и един на 29 в \"Кенсингтън\" и \"Челси\", предава БТА. \"Бездомността озарява живота и оставя траен отпечатък от травми и въпреки това 280 000 души в Англия са без дом тази Коледа. \", предупреди главният изпълнителен директор на \"Шелтър\" Поли Нийт. В момента най-малко 280 000 души са бездомни в Англия , като още десетки хиляди са изложени на риск от загуба на жилището си. И много от тях са само на няколко дни от това да бъдат изхвърлени на улицата Благотворителната организация използва данни на правителството, според които близ о 220 000 души се смятат за риск от загуба на дома си. Сподели:", "date": "2019.12.18", "title": "280 000 британци нямат дом"}
{"url": "https://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D0%B1%D0%B8%D1%80%D0%B0%D1%82-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81-%D1%87%D0%B8%D1%81%D1%82%D0%B0%D1%87%D0%BA%D0%B8-%D0%B4%D0%BE%D0%BD%D0%BE%D1%81%D0%BD%D0%B8%D1%86%D0%B8-news892295.html", "text": "От СДВР обаче към този момент не са получавали сигнали за подобни методи за набиране на предварителна информация. Въпреки това органите на реда съобщават, че има случаи, в които граждани стават случайни доносници, когато споделят информация пред хора, които са потенциални обирджии. Крадците се делят най-общо на два типа, коментира пред \"Монитор“ Радостин Ангелов – началник на сектора за борба с престъпления срещу собствеността в СДВР. Първият са тези, които спонтанно избират жилището, в което искат да проникнат. Те атакуват на случаен принцип, като в повечето случаи извършват престъплението в интервала от 10:00 до 14.00 часа, когато обитателите са на работа и домът е оставен без надзор. Вторият вид апаши нападат апартамента или къщата в предварително избран момент от тях след продължително събиране на информация за навиците и благосъстоянието на жителите. В този случай те наблюдават дома и го избират според неговия външен вид – дали има нови врати, сменена ли е дограмата, дали има климатици и дали сградата е санирана. Под внимание крадците взимат и външния вид на обитателите му. Бандитите дебнат жителите на апартамента/къщата най-често, когато те излизат за работа или се прибират в края на деня. Те наблюдават как са облечени, каква кола карат и с колко торби се връщат от магазина. Така те могат да установят от кое място могат да откраднат по-голяма сума или съответно по-скъпи вещи. Обирджии плащат на чистачки и майстори в жилищните блокове и кооперации, за да им доносничат, разказват жертви на схемата. Сподели:", "date": "2019.12.18", "title": "ПАЗЕТЕ СЕ: Обират домовете с чистачки доносници"}
{"url": "https://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%86%D0%B0%D1%80%D1%81%D0%BA%D0%B8-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D1%8F-%D0%B2-%D0%B3%D1%8A%D1%80%D1%86%D0%B8%D1%8F-news892277.html", "text": "Американските археолози , датирани преди около 3500 години близо до голям дворец от микенската епоха в южния гръцки регион Пелопонес, съобщи гръцкото министерство на културата във вторник. В изявление на министерството се казва, че куполообразните покриви на двете гробници в близост до двореца на бронзовата епоха на Пилос запълвайки ги с толкова много пръст и развалини, че грабителите на гробове не са могли да влязат, за да ги ограбят. В двете гробници са открити златен пръстен и златен амулет на древноегипетска богиня, подчертаваща . Министерството заяви, че откритието е особено важно, тъй като хвърля светлина върху ранните фази на микенската цивилизация на Гърция. Микенската епоха, между приблизително 1650-1100 г. пр.н.е. предостави материал за много от митовете и легендите на Древна Гърция, По-голямата от двете гробници е имала диаметър 12 метра (36 фута) на нивото на пода, а каменните му стени са оцелели до височина 4,5 метра (15 фута) - по-малко от половината от първоначалната му височина. са открили две монументални царски гробници са се срутили през древността, търговските и културни връзки от бронзовата епоха включително тази от Троянската война, предава \"Нюз.бг\". Сподели:", "date": "2019.12.18", "title": "Археолози откриха царски погребения в Гърция"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%82%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%B0%D0%BC-%D1%82%D1%80%D0%B0%D0%BA%D0%B8%D1%8F-%D0%B8-%D1%85%D0%B5%D0%BC%D1%83%D1%81-news892271.html", "text": "До 17 часа днес движението от 50-и до 52-ри км на автомагистрала „Хемус“ в посока Варна ще се осъществява в изпреварващата лента, съобщиха от Агенция \"Пътна инфраструктура\". Ограничението на трафика в активната лента е поради ремонтни действия на виадукта при 51-ви км. Необходимо е шофьорите да карат с повишено внимание и съобразена скорост и от км 0 до км 6 на магистрала „Тракия“ в двете посоки. Днес до 17 часа в участъка ще се полага хоризонтална маркировка. Сподели:", "date": "2019.12.18", "title": "Ремонти блокират трафика по АМ \"Тракия\" и \"Хемус\""}
{"url": "https://pik.bg/%D0%B4%D0%B6%D0%B8%D0%B3%D0%B8%D1%82-%D1%88%D0%BF%D0%BE%D1%80%D0%B8-%D1%81-235-%D0%BA%D0%BC%D1%87-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D0%BE%D0%BB%D0%B0%D1%82%D0%B0-%D0%B2%D0%B4%D0%B8%D0%B3%D0%B0-%D1%81%D0%B0%D0%BC%D0%BE-%D0%B4%D0%BE-200-%D1%82%D0%B5%D0%BC%D0%B8%D0%B4%D0%B0-%D0%B3%D0%BE-%D0%BF%D0%BE%D1%80%D1%8F%D0%B7%D0%B0-news892071.html", "text": "Служители на пловдивската полиция успяха да заснемат тазгодишния носител на приза \"джигит на годината“. Нарушителят вече има и глоба, потвърдена от районния съд, а оправданието, което направил пред магистратите, е скандално. Нарушителят, който гордо може да носи титлата \"най-тежкият крак на България“, е бил щракнат от мобилна камера на КАТ рано сутринта на 19 август. Мъжът шпорил по магистрала \"Тракия“ с лек автомобил \"Мицубиши Аутлендър\", а измерената скорост била 235 км/час, при разрешени максимални 140. Шофьорът бил санкциониран с 1050 лева лева за нарушение на Закона за движението по пътищата. Срещу получения електронен фиш била входирана жалба в съда. Магистратите прегледали цялата полицейска документация и преценили, че всичко е изрядно от страна на униформените, пише за случая \"Пловдив24\". Шофьорът направил възражение, че максималната технически възможна скорост на автомобила е 200 км/час и няма как да се развие сочената в електронния фиш скорост. Освен това нямало знак за камера. От районния съд проверили регистрационния талон на автомобила, в който наистина пишело, че максималната възможна скорост за мицубишито е 200 км/час. Между датата на регистрацията и датата на установяване на нарушението имало значителен период от време и магистратите сметнали, че е възможно по автомобила да са извършвани манипулации. Освен това, след настъпилите законодателни промени не е било необходимо да се поставя знак Е24 за обозначаване на зоната на видеоконтрол. Поради тези причини и глобата от 1050 лева била потвърдена. Решението подлежи на обжалване пред административния съд. Сподели:", "date": "2019.12.18", "title": "Джигит шпори с 235 км/ч по магистрала \"Тракия\": Колата вдига само до 200, Темида го поряза"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BE%D0%BD%D0%B5%D0%B7%D0%B8-%D1%81-%D0%B3%D1%80%D0%B0%D0%BD%D1%82%D0%BE%D0%B2%D0%B5%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%B4%D1%80-news892376.html", "text": "Иван Гешев встъпи днес в длъжност като главен прокурор на България. Първото си интервю той даде НА ЖИВО от кабинета си ексклузивно пред камерата на ПИК TV. За олигарсите – онези, които вече са зад решетките и онези, на които предстои да влязат. Ще има ли възмездие за грабителите на националното богатство? За мутрите и корумпираните политици, за наследниците на силовите групировки? Ще бъдат ли разплетени знаковите убийства? Кой води война с прокуратурата и каква ще е реакцията на главния прокурор? Как ще оправдае високите очаквания на българските граждани и колегите му, които го подкрепиха и му гласуваха доверие, отговори като начало главният прокурор Иван Гешев: \"Дай Боже да е в интерес на всички български граждани. Последните години прокуратурата засегна доста сериозни интереси, прилагайки и спазвайки закона. За да не бъда голословен, казах го и пред ЕП, определени са искове за замразяване на стойност над 3 млрд. лв. Това е резултат от дейността на КПКОНПИ. Реално, но са замразени активи за над 2 млрд. лв. Това е резултат, с който може да се гордее всяка европейска прокуратура. Това е върхът на айсберга. Няма как на един човек, който довчера се е смятал за недосегаем и да обезкостява работещи предприятия и в един момента да се окаже, че спрямо него е предприето действие и той да е щастлив. Няма как други хора, които бяха във всички нови, които официално нямат никакви доходи, спрямо тях да са щастливи. Няма как да е щастлив някой, който се крие в съседна държава извън ЕС. Тук мога да посоча десетки дела през последните няколко години. Тези хора, аз го разбирам, трябва да направят действия, с които да се защитят. Те правят всичко възможно и разрешено или неразрешено от закона, нормално е да задействаш връзките си. Според мен това е основното. И една друга част от политическия спектър, извънпарламентарна и малка, гради идеологията си върху това, че прокуратурата е империя на злото, което е смешно идеологията на една партия да се гради върху това\", заяви Гешев откъде идват протестите срещу него, кой ги организира и кой ги финансира. \"Аз не съм политик и няма как да бъда, не искам да бъда харесван. Ако аз бъда харесван и прокуратурата бъде харесвана, ти не работиш. Някои хора трябва да са недоволни. Важно е за мен хората да са доволни, това са хората, които не се срещат с прокуратурата. Обикновеният българин даже не прави разлика между работата на съда и прокуратурата. Знам какви са проблемите в прокуратурата, които трябва да се решат, за да се постигне резултат. Ние ще поемем нашата отговорност, знаем какви са ни проблемите. В институциите трябва да виждаме приятел, а не враг. Ние няма как да хвърлим първия камък, защото не сме безгрешни. Който е безгрешен, да хвърли. Няма как цялата система да произведе очакваният резултат, ако всички звена не се насочат към решаване на проблемите си. По корем да се влача ще направя всичко, за да оправдая очакванията на българските граждани\", допълни новият главен прокурор. \"Най-трудно преодолимият проблем е промяна в мисленето. Най-лесно е да вървиш по течението. Този вариант не в интерес на българското общество. Трябва да настъпят известни промени, ще подкрепя действията в тази насока. Доколкото е възможно, ще го защитя от всякакъв вид атаки\", посочи проблемите, пред които е изправен главният прокурор и прокуратурата. \"Над 20 г. съм работил в интерес на държавата и не съм извършил престъпление. Първо е обиден терминът \"независим прокурор\". Всички прокурори са независими. Тази тема е широка, тя е основно политическа. Тезата, че главният прокурор е безотчетен, е политическа. Тази ситуация не е същата като преди 20 г. Главният прокурор се отчита пред Народното събрание и ВСС, може да бъде отстранен по механизмите в Конституцията, за уронване престижа на прокуратурата. Обидно е и към прокуратурата да се предпоставя, че главният прокурор е престъпник. Това е политическа теза. Тази теза тръгна от едно изолирано решение. Съдът коментира, че в хода на процеса са настъпили доста промени. Дори и към момента на 2009 г. самият съд отчита, че са променени много неща. Хора паразитират върху гърба на прокуратурата, които се хранят от грантове и втълпиха, че главният прокурор е недосегаем. Сега сме в ситуацията да обясняваме, че нямаме сестра. Правителството е поело ангажимент пред ЕС и Венецианската комисия, че ще се съобрази в рамките на Конституцията. Това е един политически проблем. Далеч съм от мисълта, че не може да бъде разширявано законодателството в тази насока. Дали се действа в интерес на българските граждани или един сегмент, който винаги ще е недоволен. Те се хранят с тази тема - с грантове или идеология, те ще се съгласят на две неща - механизъм, с който аз да бъда отстранен и всеки друг, ако не е Христо Иванов, говоря чисто теоритично, те няма да се съгласят на нищо. Второто, на което ще се съгласят, е унищожаване на прокуратурата, пропагандно маскирано, че промяната е европейски модел. По времето на Иван Костов направиха същото със следствието. Под знамето на една реформа, пак поредната, направиха от Бойко Рашков шеф на следствие без следствие и се прекъснаха връзките с всяка окръжна следствена служба, те станаха 21 следствия, те нямаха връзка помежду си. Това е все едно главнокомандващият да може да командва само щаба си. Лично аз, като главен прокурор, ще се противопоставим с моите колеги всичко в рамките на закона. Не знам дали терминът надзорник е прецизен, дали ще е този вариант или някакъв друг, ние имаме политически ангажимент и трябва да приемем промени в тази насока. Аз съзнавам, че този политически въпрос трябва да бъде решен. Ще направя всичко възможно да не се унищожи прокуратурата. Това е в интерес на всички български граждани\", обясни повече зе механизма с надзорник от независим прокурор над главния прокурор. \"Аз съм административен ръководител от 3 години. Имам своите наблюдения като наблюдател. Това е проблем на съда. Не се оправдавам с това. Всеки трябва да си поеме своята отговорност. Проблемите в съда трябва да си ги реши съдът. Отделно смятам, че за разлика от някои политически оцветени съдебни организации, прокуратурата не е такава. Не може да твърдиш, че си обективен и независим и да се месиш в работата на другите. Това е политика на двойни стандарти. Безгрешен е само Господ. Самата прокуратура е изявила кой иска да я представлява. А как се е формирал този проблем, това е на политическа основа, поне от едната страна. Това според мен е видимо и не е в интерес на съдебната власт. Това изцяло уронва престижа на съдебната власт. Не са много хората, които правят разлика между съд и прокуратура. Това уронва престижа на цялата съдебна власт. Това е въпрос на възпитание, личен избор, в какво вярваш. Това не е в интерес на гражданите. Една от целите е да се предизвика тежък конфликт между съд и прокуратура. Аз уважавам институциите, съдът казва кое е справедливо и кое не. Българските граждани имат право да питат, това е моето разбиране. Като изключим тази тема, аз няма да допусна да възникне някакъв конфликт. Това е политическа цел, когато две части от една система не работи, не работи цялата система. Най-лесно е да прехвърлиш отговорността върху другия. Като работим и показваме работата си, гражданите ще разберат кой е прав и кой не\", обясни Гешев за споровете му с Лозан Панов. \"На първо място г-н Прокопиев е невинен до доказване на противното, както са невинни политиците, които се атакуват всеки ден, г-н Борисов, г-н Радев, дори г-н Пеевски, макар, че той не е подсъдим. Всеки е невинен до доказване на противното. Дали ще бъде осъден решава българският съд. А дали са в ареста или на свобода... Главният прокурор в голямата си част е администратор. Решението каква мярка е на конкретния магистрат по конкретното дело. Той взима изцяло решенията и тук няма намеса, нито е имало, на главния прокурор. Прокурор съм от 2006 г. и досега не ме е викал главен прокурор. Методическото ръководство, което никой не разбира, но всеки коментира и надзора за законност - теоретично, ако някой прокурор не е спазил закона и минава неговото решение. Несериозно е, те се опитват да представят, че в прокуратурата работят 1200 идиота, които са по-дисциплинирани от римската армия и главният прокурор дава в реално време наставления\", отговори той на въпрос за мярката за неотклонение на Иво Прокопиев. \"В света, по щета на БВП, няма такъв случай. Това не е делото на живота ми, всички дела са ми важни. На базата на тези пари, влиянието, което е имал в обществото, той е упражнявал влияние с чужди пари. Дали ще бъде екстрадиран или не е теза, която се лансира от същите хора. Това е проблем на сръбската прокуратура. Ние сме извършили всичко възможно с въпрос, който трябва да бъде зададен на сръбската прокуратура. Аз забравих на коя инстанция е. Това са пропагнадни тези, че прокуратурата не е направила нищо, за да се екстрадира. Този човек се притеснява от европейското законодателство, не от българското. Защо не отидеш в Австрия, в Париж?\", прокоментира Иван Гешев и докъде стигна делото с искането за екстрадация на банкера-беглец Цветан Василев. \"Темата е дълга, с много аспекти. Далеч вече не всеки шпионира по начина, по който сме гледали по филмите. Има агенти за влияние, на които им се плаща. Това е престъпление и то сериозно престъпление. По-лесно е да платиш на някой политик, отколкото да събираш някаква информация без стойност. Категоричен съм и имам идея, когато малко ми остане време, да проведа срещи с представител на политически сили и да поставя този въпрос. Това е напълно законно да работиш за чужда държава. Ако някой работи срещу България и интересите, това е престъпление. Дали Малинов е русофил или не -не съм гадател, за да знам какъв е. Той не е преследван, че е русофил. Аз съм завършил руска паралелка, слушам руска музика - нямам проблем с това\", отсече той по шпионския скандал с председателя на \"Русофили\" Николай Малинов. \"Аз не правя политически изказвания, аз защитавам прокуратурата. Няма как, когато те атакуват политически, да не използваш политическа терминология\", обясни той. \"Коментирахме общи теми. Уважавам българските институции. Да вляза в един анализ на поведението на г-н Радев, не е в интерес на институциите. Имам собствени виждания. Нямам лоша насока на мислите си. С някои от нещата съм съгласен, с други не. Държавният глава е политик, не само главнокомандващ. Тази тема е политическа тема към този момент. Никой не е казал какво точно в Конституцията не е добре и трябва да се промени. Тя е съобразена с най-модерното в Европа. Никой не е казал какво не е наред. Досега се казва, че се повдига дебат за някакви нарушения на Конституцията. Темата на дебата не е показана. Това показва едно към този момент - това е политически дебат. Въпросите не са към мен, аз мога да коментирам нещо като главен прокурор ясно, когато е ясен какъв е дебатът. Категорично съм противник на едно изваждане на прокуратурата от съдебната власт. Това не е в интерес на българските граждани да е зависима от изпълнителната власт и във всеки момент един министър да ти казва какво да правиш\", сподели той виждането си по започналия дебат от Румен Радев за промени в Конституцията. \"Българските политици трябва да са отговорни към българската държава. Не мисля, че трябва да ми падате на колене и няма да ви помогне\", допълни той. \"Празниците са за всички. Това не означава, че ако има някое престъпление, прокуратурата няма да работи. Краткосрочно е формирането на екипа ми. Прокуратурата не е малка структура. А целите на прокуратурата са след 7 години тя да стане отворена и открита към болките на хората, по-динамична. Обидно е за държавата да се палят и обират хората в къщите им и държавата да не ги защитава. Ако държавата не може да реши проблемите с телефонните измами, кой проблем можеш да решиш? Извършители са един необразовани хора, ако не можеш с този проблем да се справиш това означава, че трябва да закриеш държавата. С добро планиране и работа, на годишна база имаме с над 50% намаление на телефонните измами. След 18 октомври имаме една телефонна измама. Втората тема винаги вървят корупцията и съм сигурен, че след няколко години нещата ще се променят. Да ви приличам на човек, който се притеснява? По-скоро от мен се притесняват. Аз по принцип нямам зависимост, освен от семейството ми. На всеки прокурор зависимостта трябва да е от закона. Аз, докато съм главен прокурор, дай Боже да е цял мандат, няма да допусна и ще подкрепям прокурорите, които да преценяват на кой и какво обвинение да бъде повдигнато. Не може медии да казват, че този е виновен или не е виновен\", набеляза целите си през своя мандат. \"Трябва да е ясно, че прокуратурата се занимава с престъпления. Има нарушения на морала, има административни нарушения. Наказателното правораздаване е 10%, но сме виновни за 10% - делбите, бракоразводните дела, административните дела... това обяснявам на мои приятели, които са далеч от системата. Там наред ли е всичко? Там няма прокурори\", разясни още Иван Гешев пред камерата ни. \"Всеки случай трябва да е конкретно анализиран. Може да се дължи на некачествено разследване на МВР, може да има грешка на съда, може да има грешка и на прокурора. Аз имам много приятели съдии. Изгражда се един безгрешен образ. Законодателството е морално остаряло, има трудности. И който европейски прокурор да дойди и да работи тук, ще се чуди къде е попаднал. След 1989 г. едва сега виждам как се възстановява системата. Много е лесно да прехвърля вината върху някой друг. Пропагандно ще седи добре за прокуратурата, но не е добре за държавата. Имам чувството, не визирам съда, все едно в магистратурата се създаде една секта. Там става въпрос за вяра - вярваш или не вярваш. Това е като системата за разпознаване на натовските самолети. Ако си магистрат от нашите, си добър, ако не си от нашите, си лош\", сподели още главният прокурор. \"Да, брат ми е в НСО, чухме се, поздравихме се. Над 20 г. той е полковник, ако не бъркам, може и да е подполковник. За децата най-важното е, аз го казах, трябва да могат да защитават позиции. Да имат здрави морални устои, да знаят и да уважават българската история и традиция, знаете какво се случва на дърво без корен. Надявам се на базата на тези неща, на базата на възпитанието, да направят нещата, които смятат за правилни. Най-голямото на един родител щастие е детето да се реализира там, където иска. Решенията трябва да си ги вземат те. Невинаги самооценката на един човек е най-правилната. Не знам кое мое качество мога да отлича за длъжността, която заемам в момента. Харесвам много мисълта и в голяма част се отнася за мен - \"Мога да вървя бавно, с малки крачки, но никога няма да вървя назад\", сподели малко за личния си живот Иван Гешев. Накрая главната редакторка на ПИК Звездомира Мастагаркова подари за утрешния рожден ден на Иван Гешев личен хороскоп за него и мандата му, изготвен от астроложката Алена. Сподели:", "date": "2019.12.18", "title": "САМО В ПИК TV: Иван Гешев ексклузивно пред медията ни: Онези с грантовете няма да приемат друг за главен прокурор освен Христо Иванов. Цветан Василев извърши обира на века, сега Сърбия го пази. Зависим съм само от семейството ми и няма да търпя медии да раздават присъди (ОБНОВЕНА/СНИМКИ)"}
{"url": "https://pik.bg/%D0%B8%D0%B7%D0%BD%D0%B0%D1%81%D1%8F%D0%BC%D0%B5-50-%D1%82%D0%BE%D0%BD%D0%B0-%D0%BC%D0%BB%D0%B5%D1%87%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B2-%D0%B5%D1%81-%D0%B8-%D1%82%D1%80%D0%B5%D1%82%D0%B8-%D1%81%D1%82%D1%80%D0%B0%D0%BD%D0%B8-news892298.html", "text": "През последните три години се наблюдава постепенно увеличение на износа на млечни продукти от България. Сирената са водещи, като през първите седем месеца на 2019 г. са изнесени 4002 тона бяло саламурено сирене от краве мляко, 3323 тона саламурено сирене от овче или биволско мляко, 1774 тона кашкавал и 2516 тона пресни сирена и извара. По данни на НСИ общият износ на мляко и млечни продукти през 2018 г. нараства с 9,3% на годишна база, достигайки 49 612 тона, предава \"Марица\". За страните от ЕС експортът формира около 85% от общия износ, отбелязвайки 10% нарастване спрямо предходната година. Най-големи пазарни ниши имаме в Гърция, Румъния, Германия, Испания, Обединеното кралство. Експортът за трети страни също отчита ръст - около 6%. Основни дестинации са САЩ, Ливан и Австралия, за които се изнасят предимно бяло саламурено сирене от овче и краве мляко и кашкавал. Отскоро имаме присъствие и на китайския пазар. Тази година 14 български предприятия, три от които от Пловдивска област, бяха одобрени да изнасят свои продукти за Поднебесната империя. Сподели:", "date": "2019.12.18", "title": "Изнасяме 50 тона млечни продукти в ЕС и трети страни"}
{"url": "https://pik.bg/%D0%BF%D1%80%D0%BE%D1%84-%D0%B4-%D1%80-%D0%B3%D1%80%D0%B8%D0%B3%D0%BE%D1%80-%D0%B3%D0%BE%D1%80%D1%87%D0%B5%D0%B2-%D0%B2-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D0%B0-%D0%BD%D0%B5-%D1%81%D0%B5-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%B0%D1%80%D0%B8-%D0%B0-%D0%B7%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%BE-news892303.html", "text": "Проблемът в здравеопазването е голям, според него. Той е на мнение, че никой не се интересува от това държавни или частни болници, пациентът иска да се реши проблемът му. По думите му, болниците не трябва да се разделят. Проф. д-р Горчев е на мнение, че не трябва да се затварят болници. “Пациентът иска качествена услуга“, каза той и поясни, че съжалява, че е дошло времето да се коментира това, което получава един човек. „В съвременните общества не се говори за пари, а се говори за качество. Ние трябва да гледаме на здравеопазването като един високо технологичен продукт“, каза проф. д-р Горчев. На въпрос как е възможно на дадени места месеци наред да не се получава заплата или медицински сестри да получават заплати от 650 лв. при минимална такава от 2020 година 610 лв., проф. д-р Горчев отговори, че всичко е пазарна икономика и е свързано с мениджмънта на една болница. „Медицината е много скъпо нещо, а ние се занимаваме с дребни неща. Здравето е много ценно нещо и затова трябва да се търси високо квалифицирани лекари“, каза още той. Според него проблемът е в обществото и че няма здравна култура. Болниците продават здравен продукт, но той трябва да бъде реализиран по един или друг начин“, заяви пред БНТ чл. - кор. проф. д-р Григор Горчев. Сподели:", "date": "2019.12.18", "title": "Проф. д-р Григор Горчев: В съвременната медицина не се говори за пари, а за качество"}
{"url": "https://pik.bg/%D0%B1%D0%BB%D0%B8%D0%B7%D0%BA%D0%B0-%D1%81%D1%80%D0%B5%D1%89%D0%B0-%D0%BC%D0%B5%D1%87%D0%BA%D0%B0-%D1%81%D0%B5-%D0%BF%D0%BE%D0%BA%D0%B0%D1%82%D0%B5%D1%80%D0%B8-%D0%BD%D0%B0-%D0%BA%D0%BE%D0%BB%D0%B0-%D0%B2-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news892307.html", "text": "Шофьорка, която спряла автомобила си заради натоварения трафик край национални паркове в Калифорния, засне видео, на което се вижда как мечка се качва върху намиращата се пред нея кола, съобщи ЮПИ. Тейлър Хокинс пояснява, че се образувала дълга върволица от коли край националните паркове \"Секвоя\" и \"Каньонът на кралете\", когато скитаща по пътя мечка се качила върху багажника на един от автомобилите. Видеото показва, че мечката е останала за малко върху багажника, преди да скочи на земята и да се отправи в неизвестна посока. Срещите с мечки са чести в националните паркове \"Секвоя\" и \"Каньонът на кралете\". Там живее голяма популация американски черни мечки, пише БТА. Сподели:", "date": "2019.12.18", "title": "БЛИЗКА СРЕЩА: Мечка се покатери на кола в задръстване в Калифорния (ВИДЕО)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B1%D0%B0%D0%BD%D0%B4%D0%B0-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B0%D0%BD%D1%82%D0%B2%D0%B5%D1%80%D0%BF%D0%B5%D0%BD-8-%D1%82%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BA%D1%80%D0%B0%D0%B4%D1%8F%D0%BB%D0%B8-%D1%82%D0%B5%D1%85%D0%BD%D0%B8%D0%BA%D0%B0-%D0%BE%D1%82-%D1%81%D1%82-news892356.html", "text": "Полицията в белгийския град Антверпен разби българска банда, като задържа 8 души, съобщиха местни медии. Според полицейски говорител, българите крадяли техника от строежи или микробуси, която след това продавали в специализирани сайтове за стоки втора употреба. Бандата е разбита в понеделник, като са извършени обиски на няколко адреса в града. В един от претърсените домове криминалистите са открити над 2000 откраднати вещи, голяма сума пари, както и свалени регистрационни табели. Всичко е конфискувано. През юни т.г. при обиск в дома на друг от задържаните българи са били открити други 550 откраднати вещи. Участниците в престъпната група са поддържали охолен начин на живот, живели са в огромни къщи и са карали скъпи коли. Петима от арестуваните ще останат в ареста, а трима са освободени с мярка за неотклонение. Полицията в Антверпен започва да издирва собствениците на крадената техника. Сподели:", "date": "2019.12.18", "title": "Българска банда вдигна на крака полицията в Антверпен! 8-те задържани крадяли техника от строежи или микробуси"}
{"url": "https://pik.bg/%D1%83%D0%BD%D1%81%D1%81-%D0%B8%D0%B7%D0%B1%D0%B8%D1%80%D0%B0-%D0%BD%D0%BE%D0%B2-%D1%80%D0%B5%D0%BA%D1%82%D0%BE%D1%80-news892304.html", "text": "Общото събрание на Университета за национално и световно стопанство (УНСС) ще избере нов ректор на висшето училище. Четирима преподаватели са кандидати за поста - деканите на факултетите \"Управление и администрация\" и \"Икономика на инфраструктурата\", съответно проф. Симеон Желев и проф. Димитър Димитров, ръководителят на катедра \"Международно право и право на ЕС\" доц. Живко Драганов и проф. Валентин Гоев, който е заместник ректор на УНСС по научноизследователската дейност. Настоящият ректор проф. Стати Статев е в края на своя втори четиригодишен мандат и по закон няма право на трети, припомня БНР. В дневния ред на общото събрание  влиза още избор на негов председател и заместник председатели, избор на академичен съвет, както и отчет на проф. Статев за управлението на университета през последната година и през неговия втори мандат. Сподели:", "date": "2019.12.18", "title": "УНСС избира нов ректор"}
{"url": "https://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%B5-%D0%B7%D0%B0%D0%B3%D1%83%D0%B1%D0%B8%D0%BB%D0%B0-85-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news892314.html", "text": "До момента Унгария е загубила заяви в интервю унгарският външен министър Петер Сиярто. Той каза, че Русия е вторият по големина търговски партньор на Унгария, който след налагането на санкции загуби много възможности за износ. В същото време Сиярто отбеляза, че Унгария никога и не смята да прави това в бъдеще. 8,5 млрд. долара от санкциите срещу Русия, не е нарушила европейското единство по въпроса за санкциите На 13 декември лидерите на ЕС отново удължиха режима на санкции срещу Русия с още шест месеца - до юли 2020 г. Те са свързани с финансовия, енергийния и отбранителния сектор на Русия , както и стоки с двойна употреба. Сподели:", "date": "2019.12.18", "title": "Унгария е загубила 8,5 млрд. долара от санкциите срещу Русия"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B2-%D0%B1%D1%8F%D0%BB%D0%BE-%D0%B2%D0%BC%D0%B0-%D1%82%D1%8A%D1%80%D1%81%D0%B8-25-%D0%BB%D0%B5%D0%BA%D0%B0%D1%80%D0%B8-news892420.html", "text": "Със заповед на министъра на отбраната е обявен конкурс за 25 вакантни длъжности във Военномедицинска академия (ВМА) за приемане на военна служба на лица, завършили граждански висши училища в страната и в чужбина, съобщиха от пресцентъра на Министерството на отбраната. Обявените места са за лекари, като има свободни позиции в няколко клиники – в София, Варна и Пловдив. Търсят се и медици за медицински пунктове на няколко военни формирования в страната. Минималното образование и квалификация, които трябва да притежават кандидатите, е магистър-лекар. За една от позициите се изисква и придобита специалност \"Гастроентерология\". Конкурсът ще се проведе на два етапа - изпит по физическа подготовка по Единния армейски тест и събеседване с кандидатите. Заявления за участие се подават лично и писмено до началника на ВМА чрез структурите на Централно военно окръжие до 31 януари 2020 г. Сред изискванията за кандидатите са: да притежават образование, съответстващо на изискванията на длъжността; да не са по-възрастни от 40 години; да са годни за военна служба; да не са осъждани за умишлено престъпление от общ характер, независимо от реабилитацията и срещу тях да няма образувано наказателно производство за умишлено престъпление от общ характер; да нямат друго гражданство; да не са освобождавани от военна служба поради наложено дисциплинарно наказание \"уволнение\" и др. На военна служба могат да се приемат и лица, изпълнявали военна служба (кадрова военна служба), които отговарят на условията. Повече информация за вакантните длъжности, условията и начините за кандидатстване в конкурса за вакантни длъжности за лекари в структурите на ВМА, може да откриете тук https://www.mod.bg/bg/doc/obiavi/2019/20191218_Obyava_VMA.pdf Сподели:", "date": "2019.12.18", "title": "КРИЗА В БЯЛО: ВМА търси 25 лекари"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%86%D0%B8%D0%B3%D0%B0%D1%80%D0%B8---%D1%83-%D0%BD%D0%B0%D1%81-%D0%B8%D0%BC%D0%B0-%D0%BD%D0%B0%D0%B9-%D0%BD%D0%B8%D1%81%D0%BA%D0%BE-%D0%BD%D0%B8%D0%B2%D0%BE-%D0%BE-news892432.html", "text": "Контрабандата на цигари в България е на най-ниско ниво в целия ЕС - 3,3% са без бандерол. Това показват данните от традиционното изследване на „Инициативата срещу незаконната търговия“, написа на страницата си във Фейсбук премиерът Бойко Борисов. Делът на незаконните цигари на българския пазар е паднал с 2% спрямо третото тримесечие на 2018 г. Това е най-ниското ниво на потребление на цигари без бандерол, откакто проучването се провежда у нас, посочи той. Сподели:", "date": "2019.12.18", "title": "ПЪРВО В ПИК: Борисов с важни новини за контрабандата на цигари - у нас има най-ниско ниво от целия ЕС (ГРАФИКИ)"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%B6%D0%B8%D0%B2%D0%BE%D1%82%D0%BD%D0%B8-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D0%B2%D0%B8%D0%BD%D0%B5%D1%84%D0%B5%D1%80%D0%BC%D0%B0-news892328.html", "text": "Огънят е лумнал в 00.50 часа тази нощ в селскостопанско хале в землището на селото. При пожара са умъртвени 770 свине и 1980 приплода, посочват от полицията. Унищожени са и оборудване в халето и 500 квадратни метра от покривната конструкция. Екипи на районната служба \"Пожарна безопасност и защита на населението\" в Генерал Тошево са овладели пламъците. Полицията изяснява причините за инцидента, допълват от Областната дирекция на МВР. Стотици животни са загинали при пожар в свинеферма край село Къпиново, община Генерал Тошево, съобщават за произшествието от Областната дирекция на МВР. Сподели:", "date": "2019.12.18", "title": "Стотици животни изгоряха при пожар в свинеферма"}
{"url": "https://pik.bg/%D0%BC%D0%B0%D1%80%D0%B8%D1%8F-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81-%D1%80%D0%BE%D0%BB%D1%8F-%D0%B2-%D1%85%D0%B8%D1%82%D0%BE%D0%B2-%D1%81%D0%B5%D1%80%D0%B8%D0%B0%D0%BB-news892327.html", "text": "Носителката на пет титли от Големия шлем Мария Шарапова участва в снимките на набралия огромна популярност сериал \"The Morning Show\". Тенисистката сподели снимки от официалния си профил в Инстаграм и се пошегува, че очаква покана за наградите \"Златен глобус\". \"Ощипете ме! Направо нереално изживяване да се снимам в част от \"The Morning Show\" с най-милите жени, които човек би могъл да си представи\", сподели Шарапова. Сериалът разказва за Алекс - водеща на американско сутрешно предаване, чиято роля е поверена на Дженифър Анистън. Алекс обявява, че нейният дългогодишен колега и партньор в предаването Мич Кеслър (Стив Карел) е уволнен, заради обвинения в неправомерно сексуално поведение. Междувременно продуцентите на предаването наемат Брадли Джаксън (Рийз Уидърспуун) - идеалистична журналистка, която ще трябва да се научи да работи с героинята на Анистън без да бъде \"изядена\"V Сценарият е поверен на продуцента на \"Къща от карти\" Джей Карсън. Сериалът е разказван от перспективата на двете жени, опитващи се да оцелеят в жестоката надпревара за място в прайм тайма, като в същото време трябва да се справят и с личните си драми, пише \"ТенисКафе\". Сподели:", "date": "2019.12.18", "title": "Мария Шарапова с роля в хитов сериал"}
{"url": "https://pik.bg/%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D0%BA%D0%BE%D1%82%D0%B2%D0%B8-%D0%BF%D0%BE%D0%BB%D1%8F%D1%80%D0%BD%D0%B8%D1%86%D0%B8%D1%82%D0%B5-%D0%BD%D0%B8-%D0%B2-%D1%87%D0%B8%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news892441.html", "text": "Втората група от 13 души предимно учени, отправили се към Българската антарктическа база „Св. Климент Охридски“ се намират в Пунта Аренас – най-южния град на Чили и вече цяла седмица очаква самолет за Антарктика. По предварителен план полетът трябваше да се осъществи на 14 декември с бразилски военен самолет Херкулес С-130. Поради трагичния инцидент със същия вид самолет над пролива на Дрейк, съмнение за проблем в двигателя, осуети излитането на машината. Очаква се да пристигне самолет от Бразилия, който на 20 декември би трябвало да превози групата до Южношетландските острови, в която освен българите има и учени от Колумбия, Монголия, Беларус и Русия. Там ги чака малкото 20-метрово чилийско корабче, което трябва да ги превози до остров Ливингстън, съобщи ръководителят на експедицията проф. Христо Пимпирев. Българските антарктици, които са на Базата вече цял месец преди броени дни имаха неочаквано посещение от френска експедиция посветена на  200-та годишнината от откриването на Антарктида. Ръководител е известната френска пътешественичка и изследователка Лоранс дьо ла Фериер, която е  покорителка на Еверест, прекосявала е Антарктика със ски и е била Командир на френската база „Дюмон д'Юрвил” през зимата. Маршрутът на експедицията следва  героичните стъпки на първопроходците от преди два века. По пътя си ще посетят няколко научни бази, като  българската е една от първите. Френският екип с голям интерес разгледа нашата база и посети православния параклис „Св. Иван Рилски“. Гостите бяха силно  впечатлени от Националната програма за полярни изследвания и научните проекти, които се реализират на Базата. Разбира се, че традиционното българско кисело мляко, приготвено от готвача Уляна Яркова се прие с голям успех сред гостите. Катамаранът „NDS Evolution”, с който плава екипът е оборудван с апаратура за мониторинг на морската вода и изучава замърсяването на водите на Южният океан с пластмасови микро частици. Основната цел на проекта е образователна. С ежеседмични директни включвания по френски телевизионен канал, заснемане на богат видео и снимков материал, взимане на интервюта с членове на националните експедиции, екипът ще представи на ученици от френските училища историята на откриването на леденият континент, както и съвременните тенденции в изучаването му. Сподели:", "date": "2019.12.18", "title": "Самолетна катастрофа закотви полярниците ни в Чили (СНИМКИ)"}
{"url": "https://pik.bg/%D0%BF%D0%B5%D1%82%D1%8F-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%BF%D1%80%D0%B5%D0%B4%D0%BF%D1%80%D0%B8%D0%B5%D1%82%D0%B8-%D1%81%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B7%D0%B0-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B4%D0%B0-%D0%B7%D0%B0-%D0%BF%D0%B5%D1%80%D0%BD%D0%B8%D0%BA-%D0%B4%D0%BE-%D0%BF%D1%80%D0%BE%D0%BB%D0%B5%D1%82%D0%BD%D0%BE%D1%82%D0%BE-news892444.html", "text": "Вече сме предприели всички действия да осигурим вода на Перник до пролетното снеготопене. Според метеорологичната прогноза не се очакват скорошни валежи, които да увеличат притока, и затова ще се предприемат всички популярни и непопулярни мерки, които бяха предложени в хода на проведените срещи в последния месец. Това коментира министърът на регионалното развитие и благоустройството Петя Аврамова на брифинг след редовното правителствено заседание днес. Аврамова обясни, че в резултат на извършеното преди време съвместно обследване със Софийска вода на всички технически съоръжения и води, които могат да бъдат насочени към яз. „Студена“, е изготвен анализ и са предприети съответните действия, за да бъдат предотвратени нерегламентираните течове и да има техническа възможност да се оперира правилно при спиране и пускане на водата по ВиК мрежата. От оператора и от кмета на община Перник е поискано изцяло спиране на водата към потребителите, за да може да се подмени кран с цел надеждното ѝ прекъсване към два квартала на Перник и така да се даде възможност за отстраняване на авариите по мрежата, която е след него. През деня от фирмата изпълнител на ремонта на яз. „Студена“ ще бъде извършена и подмяна на техническото съоръжение, което спира суровата вода към промишлеността на Перник, за да сме сигурни, че от там няма изтичане на вода, информира още регионалният министър. След пломбирането му от МОСВ е установено изтичане на вода при затворено положение. Басейнова дирекция ще разпломбира и след смяната му ще го пломбира отново. Водата, която отива към промишлената зона в Перник, е вода за питейни нужди в тези зони, каза министърът на околната среда и водите Нено Димов. „Тази вода не отива за използване от промишлеността. В предприятията работят хора, които също имат нужда от тази питейна вода“, добави той. Министър Аврамова съобщи още, че всяка седмица екипи на две ВиК дружества ще бъдат на територията на Перник, заедно с необходимото техническо оборудване, за да съдействат при отстраняване на зачестилите аварии в резултат на въведения режим с двукратно спиране и пускане на водата през деня. През тази седмица на място са екипите от ВиК Враца и ВиК Стара Загора. Предишните седмици съдействие оказваха екипи на ВиК Благоевград. Тези допълнителни екипи отстраняват средно по 6 аварии на ден, отбеляза Аврамова и допълни, че очаква с тази помощ течовете на вода по водопреносната мрежа да бъдат спрени. ВиК дружеството вече предложи на кмета на Перник нов режим, за който очакваме неговото решение. Целта е да не предизвикваме хидравлични удари и нови аварии, за да може да оправим всички, които са към момента, и ВиК да осигури водоподаване на жителите на Перник в указаните от графика часове, каза още министърът и обясни, че при сегашния режим резервоарите не могат да се напълнят и високите точки не могат да получат вода. Чрез споразумение с община Перник предоставяме финансиране на стойност 1,89 млн. лв. за изграждане на временно аварийно съоръжение от село Чуйпетлово, село Боснек към яз. „Студена“, с което да се осигури по-голям приток към яз. „Студена“, и изготвяне на хидрогеоложки доклад за изпълнението на тези дейности, информира още министърът. Предложен от инж. Атанас Русев и негов екип авариен план беше разгледан от експерти, хидрогеолози и хидролози, които дадоха препоръка за неговото изпълнение. В тази кризисна ситуация ние ще подкрепим непопулярни действия, които според авторите им трябва да доведат по някакъв начин до увеличение на притока в яз. „Студена“. Разчетите показват, че чрез различните мерки могат да се осигурят от 300 л/сек. до 700 л/сек. Предвижда се и черпене на вода от статични водни обеми, образувани в карстови пещери. Затова ще финансираме този план на стойност 340 хил. лв. Екипите на инж. Атанас Русев са в готовност и днес започват подготвителни действия на място. Предстои изпълнението и на още едно мероприятие, предложено от проф. Костадин Щерев, свързано отново с търсене на допълнителен приток чрез сондажи. В споразуменията за финансиране и на двете мероприятия ще има клауза за изготвяне на хидрогеоложки доклади за всяко едно от тях, подчерта министърът. Тя информира също, че по предложение на Българската асоциация по подземни води ще бъде поръчано изготвяне на хидрогеоложко проучване на Голобърдовския картов басейн за актуализиране на информацията за количеството и качеството на водоизточниците в басейна, използвани за питейно-битови, промишлени и други цели. Петя Аврамова бе категорична, че яз. „Студена“ не е източван заради ремонта на язовирната стена и напомни, че за да не се стигне до този вариант, предвидените дейности са били изпълнени от водолази, за което е платено многократно по-скъпо, при строго спазване на целия технологичен процес, всички правила и при надзор от надзорната фирма. Те са извършени до декември 2018 г. ВиК Перник има договор като бенефициент по ОПОС и ще реализира проект за подмяна на ВиК мрежата на стойност 106 млн. лв. Предстоят тръжни процедури за избор на изпълнител, изпълнението на дейностите трябва да започне през 2020 г., напомни министърът. Ще съдействаме максимално на прокуратурата при изясняване на всички факти и обстоятелства. Цялата необходима информация ще бъде предоставена от МРРБ, заяви Петя Аврамова. Очаквам доброто сътрудничество, което изградихме с общинска администрация, областна администрация, с МОСВ, съгласуването на всички мерки и действия, които е необходимо да бъдат изпълнени в бърз порядък и, надявам се, добрият диалог между прокуриста на ВиК Перник и кмета на община Перник ще даде добър резултат, подчерта регионалният министър. Сподели:", "date": "2019.12.18", "title": "Петя Аврамова: Предприети са всички действия за осигуряване на вода за Перник до пролетното снеготопене"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B1%D1%80%D0%B0%D1%82%D0%B0-%D0%BA%D0%B0%D1%82%D0%BE-%D0%BB%D0%B5%D0%B9%D1%82%D0%B5%D0%BD%D0%B0%D0%BD%D1%82-news892440.html", "text": "Един от най-успешните български състезатели в професионалния бокс Кубрат Пулев вече е лейтенант от резерва на Въоръжените сили на Република България. Пагоните му връчи министърът на отбраната Красимир Каракачанов в присъствието на министъра на младежта и спорта Красен Кралев. „За мен това е огромна чест. Ще ми даде още по-голямо самочувствие, но и отговорност. Да си част от Българската армия е престиж. Готов съм да съдействам на армията и за подобряването на физическата подготовка на военнослужещите. Защо не? Има какво да се предаде и има какво да им дам“, обяви Кобрата. По време на тържествената церемония министър Красимир Каракачанов награди и 10-те най-добри спортисти на Министерството на отбраната, военните спортни клуба, класирани на първите три места в държавните военни първенства на Националната военна спортна федерация, и други изявени през годината състезатели и спортни деятели с принос към българския военен спорт. Сподели:", "date": "2019.12.18", "title": "Вижте Кобрата като лейтенант"}
{"url": "https://pik.bg/%D0%BD%D0%B0-%D1%82%D0%BE%D0%B2%D0%B0-%D0%B0%D0%BF%D0%B5%D1%82%D0%B8%D1%82%D0%BD%D0%BE-%D1%82%D1%8F%D0%BB%D0%BE-%D1%81%D0%B5-%D0%BB%D1%8E%D0%B1%D1%83%D0%B2%D0%B0-%D0%BD%D0%BE%D1%89%D0%B5%D0%BC-%D1%84%D0%B8%D0%BB%D0%B8%D0%BF-%D0%BF%D0%BB%D0%B5%D0%B9%D0%BD-%D1%81%D0%BD%D0%B8%D0%BC%D0%BA%D0%B0-news892333.html", "text": "Изгората на дизайнера Филип Плейн, моделът Морган Брит, се пусна чисто гола в социалната мрежа Инстаграм. Макар цензурирайки се със звездички, брюнетката не остави нищо на въображението, пише \"Хотнюз\". В рамките на ден апетитните кадри кадри генерираха около 20 000 харесвания. Преди време красавицата гостува у нас и се превърна в голяма сензация на нощна София. Сподели:", "date": "2019.12.18", "title": "На това апетитно тяло се любува нощем Филип Плейн (СНИМКА)"}
{"url": "https://pik.bg/%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%86%D1%81%D0%BA%D0%B0-news892324.html", "text": "Жанио Бикел и Енрике Рафаел ще стартират подготовка с ЦСКА, пише \"Тема Спорт\". \"Армейците\" подновяват тренировки в началото на 2020 година. Двамата вече са възстановени от травмите си и ще се включат на пълни обороти още в първото занимание на отбора след празниците. Рафаел не игра цяла есен заради травма, получена по време на лятната подготовка. Бикел пък се контузи в хода на сезона, но неговото възстановяване се проточи и той така и не можа да се появи в игра предни зимната пауза. Освен тях двамата в ЦСКА няма други футболисти, които да се лекували травми в последните дни. Сподели:", "date": "2019.12.18", "title": "Добри новини за ЦСКА"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%80%D0%B5%D1%88%D0%B8-%D0%B4%D0%BD%D0%B5%D1%81-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-news892447.html", "text": "Решенията на правителството от днешното заседание бяха разпространени от пресслужбата на МС: Правителството прие План за действие за изпълнението на Националната програма за развитие: България 2020 през следващата година. Основната цел на документа, подготвен от Съвета за развитие при Министерския съвет, е да допринесе за постигането на трите стратегически цели на Програмата - повишаване на жизнения стандарт чрез конкурентоспособно образование и обучение, създаване на условия за качествена заетост и социално включване и гарантиране на достъпно и качествено здравеопазване; изграждане на инфраструктурни мрежи, осигуряващи оптимални условия за развитие на икономиката и качествена и здравословна околна среда за населението; повишаване на конкурентоспособността на икономиката чрез осигуряване на благоприятна бизнес среда, насърчаване на инвестициите, прилагане на иновативни решения и повишаване на ресурсната ефективност. За постигането на тези цели през 2020 г. се предвижда да бъдат изпълнявани мерки, разпределени в осем приоритетни области. За всяка стратегическа цел и приоритет е дефиниран набор от показатели, стойностите на които се актуализират годишно и показват постигнатия напредък. Предварителната оценка на въздействие от изпълнението на планираните мерки показва, че ще бъдат реализирани значителни дългосрочни ефекти. Към 2020 г. брутният вътрешен продукт ще нарасне с 3,5%, ако Планът за действие бъде реализиран с посочените като вече осигурени средства, и с 4,8%, ако мерките бъдат напълно реализирани с посочените като необходими за тяхното изпълнение средства. Положителни ефекти ще се наблюдават по отношение на състоянието на пътната и железопътната мрежа на страната, енергийната сигурност и подобряването на инфраструктурата на българските градове. Симулациите показват и съществен дългосрочен ефект по отношение на конкурентоспособността на икономиката. През 2020 г. износът на страната би нараснал съответно с 0,6 и 0,8%. За оценката на макроикономическото въздействие на предвидените мерки е използван моделът СИБИЛА (Simulation model of Bulgaria's Investment in Long-term Advance). Оценявани са дългосрочни ефекти, дефинирани като промени в нивата на основни макроикономически показатели, генерирани в резултат на направените през 2020 г. интервенции и наблюдавани трайно след преустановяване на импулса (края на изпълнението на мерките). Правителството одобри присъединяването на страната ни към Глобалната статистическа база данни за приходите (Global Revenue Statistics Database) на Организацията за икономическо сътрудничество и развитие (ОИСР). Организацията и координацията на процеса по присъединяването и изпращането на годишна статистическа информация за данъчните приходи за публикуване в базата данни ще се осъществява от Министерството на финансите, а Националният статистически институт ще осигурява съответствие на методологията, съдържанието и обхвата на информацията с изискванията на ОИСР. Мярката е в съответствие с целите на приетата с РМС № 789 от 20.12.2017 г. Пътна карта за действията на Република България по присъединяването към ОИСР и с изготвения в близка координация с ОИСР План за действие през 2019-2020 г. в областта на фискалните въпроси. Статистиката на данъчните приходи, която се използва в публикацията за страните членки на ОИСР, се събира и обработва от 1972 година. Глобалната статистическа база данни за приходите включва подробна, съпоставима и надеждна информация за данъчните приходи за повече от 90 икономики от целия свят, включително икономиките на членовете на ОИСР, страните от Африка, Азия, Европа, Латинска Америка, Карибите и страните от Тихоокеанския басейн. Базата данни е ценен инструмент за вземането на решения в областта на данъчната политика и подпомага данъчните администрации, като дава възможност за сравнения с останалите страни. Присъединяването към инициативата не е свързано със заплащането на такси или вноски на ОИСР. Правителството прие отчет за 2018 г. за изпълнението на Националната стратегия за демографско развитие на населението в България (2012 - 2030 г.). Отчетът за 2018 г. за изпълнение на Актуализираната Национална стратегия за демографско развитие на населението в Република България (2012 - 2030 г.) следва изчерпателната рамка за предприемане на комплексни действия и мерки в отговор на демографските предизвикателства, заложена в стратегията. Предприетите от правителството и отговорните институции комплексни мерки са разпределени в 12 стратегически направления. Поставя се акцент не само върху осигуряване на възможности за подобряване на раждаемостта, намаляване на смъртността и разумно управление на миграциите, но и върху развитието на качеството на човешките ресурси, подобряване на образователния и здравен статус, повишаване на квалификацията, уменията и мобилността на хората на пазара на труда. Отчетът подобрява ефективността и координацията на отговорните за провеждането на демографската политика в страната институции при условията на прозрачност. По данни на НСИ към 31 декември 2018 г. населението на България е 7 000 039 души, което представлява 1.4% от населението на Европейския съюз. В сравнение с 2017 г. населението на страната намалява с 49 995 души, или с 0.7%. Като най-положителна демографска тенденция може да се отбележи значителното намаляване на детската смъртност през последните години. През 2018 г. в страната са починали 358 деца на възраст до една година, а коефициентът на детска смъртност е 5.8%о. Това е най-ниската регистрирана в страната стойност. През 2001 г. коефициентът на детска смъртност е бил 14.4%о, през 2005 г. - 10.4%о, а през 2017 г. - 6.4%о. По отношение на стандарта и качеството на живот на населението се наблюдават позитивни промени. През 2018 г. годишният общ доход средно на лице от домакинство е 6 013 лв. и нараства с 7.6% спрямо 2017 година. За периода 2009 - 2018 г. общият доход средно на лице от домакинство се увеличава 1.6 пъти. Реалните доходи на домакинствата нарастват с 7.3% през 2018 г. в сравнение с 2017 г., като най-висок е индексът на реалните доходи спрямо 2011 г. - 13 8.1 %. През 2018 г. в страната са регистрирани 62 576 родени деца, като от тях 62 197 (99.4%) са живородени. В сравнение с предходната година броят на живородените намалява с 1 758 деца, или с 2.7%. Средната възраст на жените при раждане на първо дете се увеличава от 27.1 години през 2017 г. на 27.2 години през 2018 г. Тоталният коефициент на плодовитост за 2018 г. се задържа на нива около 1.5. През 2018 г. средният брой живородени деца от една жена е 1.56, какъвто е и за 2017 г. Спрямо предходната година броят на умрелите лица намалява с 1 265, или с 1.2%. Общият брой на умрелите лица през 2018 г. е 108 526 души, а коефициентът на обща смъртност - 15.4%о. Най-значимата демографска тенденция в развитието на населението е процесът на застаряване. В края на 2018 г. лицата на 65 и повече навършени години са 1 493 119, или 21.3% от населението на страната. В сравнение с 2017 г. делът на населението в тази възрастова група нараства с 0.3 процентни пункта, а спрямо 2001 г. с 4.4 процентни пункта. Процесът на застаряване е по-силно изразен сред жените, отколкото сред мъжете. Относителният дял на жените на възраст над 65 години е 24.8%, а на мъжете - 17.7%. Тази разлика се дължи на по-високата смъртност сред мъжете и като следствие от нея - на по-ниската средна продължителност на живота при тях. Застаряването на населението води до повишаване на неговата средна възраст, която от 40.4 години през 2001 г. и достига 43.8 години в края на 2018 година. Правителството одобри План за 2019 - 2020 г. за изпълнение на Националната стратегия за активен живот на възрастните хора в България (2019 — 2030 г.). Приоритетите на документа са свързани с насърчаване на заетостта, активното участие в обществото, създаването на възможности за самостоятелен живот и на капацитет и благоприятна среда за активен живот на възрастните хора на национално и регионално ниво. Настоящият План за изпълнение на Стратегията представя оперативна рамка за предприемане на комплексни действия и мерки в отговор на предизвикателствата, породени от застаряването на населението. В Плана са систематизирани задачи от различни отговорни институции в изпълнение на четирите приоритета, заложени в Националната стратегия за активен живот на възрастните хора в България (2019 -2030 г.). Планът за 2019 - 2020 г. за изпълнение на Националната стратегия за активен живот на възрастните хора в България (2019 - 2030 г.) използва интегриран подход, включващ финансиране на набелязаните мерки чрез бюджетите на компетентните ведомства според Закона за държавния бюджет на Република България за 2019 г. и 2020 г., Оперативна програма “Развитие на човешките ресурси”, други оперативни програми, финансиране по европейски и други международни проекти. По предложение на ръководствата на религиозните общности в България правителството определи дните на религиозните празници през 2020 г. на вероизповеданията, различни от източноправославното. Съгласно Кодекса на труда и Закона за държавния служител, служителите и работниците, които изповядват тези вероизповедания, могат да ползват, по свой избор, част от платения си годишен или неплатен отпуск за религиозните празници. Празниците на Католическата църква у нас са 13 април - вторият ден от Възкресение, 29 юни - „Св. Св. Апостоли Петър и Павел“, 1 ноември - „Вси Светии“ и 8 декември - Непорочното зачатие на Света Богородица. Мюсюлманското вероизповедание ще празнува Рамазан байрам - на 23, 24 и 25 май, Курбан байрам на 30 и 31 юли и Рождението на Мохамед - 28 октомври. За религиозната общност на евреите празниците са на 9 и 16 април - Песах, 19 и 20 септември - Рош Ашана, 27 септември - Иом Кипур и Сукот - на 3 и 11 октомври. Арменската апостолическа православна света църква ще празнува Рождество Христово на 6 януари, 5 април - Цветница, 12 април - Възкресение Христово, 19 юли - Преображение Господне, 16 август - Успение Богородично, 13- септември - Кръстовден, Празничните дни за обществото „Бяло братство” са 22 март - Ден на пролетното равноденствие, раждането на Учителя Петър Дънов - 12 юли, Съборните дни - 19, 20 и 21 август, и Денят на кончината на Учителя - 27 декември. Църквите на адвентистите от Седмия ден ще празнуват шест съботни дни, ако според трудовия им или служебен договор са задължени да работят в тези дни. Празници за Общество за Кришна съзнание са Гаура Пурнима на 9 март, Рама Навами - 2 април, Нарасимха Чатурдаши на 6 май, Кришна Джанмаштами на 12 август, РатхаЯтра - на 19 септември. Последователите на Диамантен път на будизма - България, ще празнуват на 5 юни - Весак (ден на раждането, просветлението и паранирваната на Буда Шакямуни) Свидетелите на Йехова в България отбелязват Възпоменанието на смъртта на Исус Христос на 7 април и конгресни дни на 26 и 27 юни, 10, 17 и 18 юли. Евангелските църкви ще празнуват 31 октомври деня на Реформацията. За празници на Будистката общност в България са определени: 24 януари - Нова година, 7 май - Денят на Буда, 5 юли - Денят Дхарма и 8 декември - Денят Бодхи. Бахайска общност в България - 20 март Ноу Руз, 20 април - Резван, 23 май - декларацията на Баб, 29 май - възнесението на Бахаулла, 10 юли - Мъченическата смърт на Баб, Рождението на Бахаулла - 19 ноември. Министерският съвет прие днес Стратегия за развитието на пенитенциарната система в България за периода до 2025 г. Стратегията формулира основните стратегически цели, мерките и действията за постигането им, както и очакваните резултати от тяхното изпълнение, като се основава на изискванията на международните правни документи по правата на човека, проучването на добрите чуждестранни практики в тази област, европейските стандарти за демократизиране на институциите и за хуманно третиране на закононарушителите. При изготвяне на Стратегията са взети предвид вътрешните и международните актове и възприети стандарти в областта на налагането и изпълнението на наказанията като Европейската конвенция за защита правата на човека, Европейската конвенция за предотвратяване на изтезанията и нечовешкото и унизително отнасяне или наказание, Препоръка № Rec (2006) 2 на Комитета на министрите на държавите-членки относно Европейските правила на затворите, Закона за изпълнение на наказанията и задържането под стража и правилника за неговото прилагане и Актуализираната стратегия за продължаване на реформата в съдебната система и Пътната карта за изпълнение на мерките приета с Решение № 299 на Министерския съвет от 22 април 2016 г. Проектът на стратегия е изготвен в Министерството на правосъдието в рамките на реализирането на проект: „Модернизиране на пенитенциарната система в България“, финансиран от Оперативна програма „Добро управление“, чрез ЕСФ по договор № BG05SFOP001 -3.001-0005-С01 /14.12.2016 г. Основните цели, които са залегнали в Стратегията, са свързани с продължаването на действията по модернизиране и реформиране на пенитенциарната система в съответствие с европейските стандарти, хуманизиране изпълнението на различните видове наказания с оглед постигане целите на налагането им, подобряване на управлението и рехабилитацията на правонарушителите, компетенциите и мотивацията на персонала, сътрудничеството, и възможностите за въвеждане на иновации във функционирането на Главна дирекция „Изпълнение на наказанията“ и териториалните й служби. За осигуряване на практическото изпълнение на Стратегията са изготвени План и финансов план за дейностите включени в нея. Министерски съвет прие за учебната 2020/2021 година актуализиран Списък със защитените от държавата специалности от професии и със специалности от професии, по които е налице очакван недостиг от специалисти на пазара на труда. Списъците се актуализират всяка година. Те са анализирани от Междуведомствена комисия. Отчетени са предложенията за обновяване, постъпили от министерства и ведомства, с участието на организации на работодателите. В актуализирания Списък на защитените от държавата специалности отпадат пет специалности и се допълва една нова. Във втория Списък отпадат три специалности и се добавят 17 нови специалности с очакван недостиг на специалисти на пазара на труда. С приемането на Постановлението се създава възможност за осигуряване на условия за организиране и провеждане на качествено професионално образование и обучение, за преодоляване на дефицита от подготвени кадри по специалности от професии със значение за пазара на труда и за икономическото развитие на национално ниво. Необходимите средства за изпълнение на проекта на Постановление за учебната 2020/2021 година са в размер на близо 3 млн. лв. и са в рамките на разчетените средства с проекта на бюджет за 2020 г. и актуализираната бюджетна прогноза за 2021 г. С тях ще бъдат осигурени необходимите условия за обучение на 743 ученици в 59 паралелки в защитени от държавата специалности от професии и на 3 979 ученици в 239 паралелки в специалности от професии, по които е налице очакван недостиг от специалисти на пазара на труда. Министерският съвет реши България да предостави доброволни годишни вноски в основния бюджет на Детския фонд на ООН (УНИЦЕФ), Върховния комисар на ООН за бежанците (ВКБООН), ООН-Жени и Организацията за сигурност и сътрудничество в Европа (ОССЕ) в общ размер на 139 534 лева. Средствата се осигуряват в рамките на утвърдените разходи по бюджета на Министерството на външните работи за всяка година, като за 2019 г. са съответно: за УНИЦЕФ - 37 320 лв.; за ВКБООН - 26 659 лв.; за ООН-Жени - 26 659 лв.; за Бюрото по демократичните институции и правата на човека към ОССЕ - 39 117 лв.; за Представителя на ОССЕ за свободата на медиите - 9779 лв. Предоставянето на доброволен финансов принос от страна на България е израз на съпричастност и подкрепа за дейността на организациите и демонстрира ангажираност на страната ни в области като правата на човека, демокрацията и върховенството на правото. Минималната работна заплата ще нарасне до 610 лв. от 1 януари 2020 г. Размерът й ще се повиши е 50 лева или с 8,9% в сравнение с настоящата година, реши правителството. За повишаването на минималната работна заплата на 610 лв. способстват икономическото развитие, устойчивите темпове на ръст на БВП, увеличаване броя на заетите и отчетеното повишаване на средната работна заплата за страната. Предлаганият нов размер на минималната работна заплата от 610 лв. ще има благоприятно въздействие върху вътрешното търсене, заетостта и жизненото равнище на най-нискодоходната част от работната сила. От 1 януари минималната работна часова заплата ще бъде 3,66 лв. Правителството одобри допълнителен трансфер в размер на 827 лв. по бюджета на държавното обществено осигуряване за 2019 година. Със средствата ще се разплатят извършени разходи за престой и ползване на дейности и услуги в базите на „Профилактика, рехабилитация и отдих“ ЕАД от правоимащи лица по Закона за военноинвалидите и военнопострадалите. Допълнителни разходи в размер на 129 000 лв. по бюджета на Министерството на правосъдието, бяха одобрени днес от Министерски съвет. Сумата е предназначена за възстановяване на направените от министерството разходи по изплащане на обезщетения на граждани и юридически лица, пострадали от бавно правосъдие. Това е общият размер на сумата, изплатена за периода от 01.10.2019 г. до 03.12. 2019 г. от бюджета на Министерството на правосъдието по сключени споразумения за нарушени права за разглеждане и решаване на делата им в разумен срок. Изплащането на обезщетения за вреди от бавно правосъдие се извършва по реда на Глава трета „а“ от Закона за съдебната власт. Заявления срещу актове, действия или бездействия на органите на съдебната власт, с които се нарушава правото на разглеждане и решаване на делото в разумен срок, могат да подават страни по приключени граждански, административни и наказателни производства, както и обвиняеми, пострадали или ощетени юридически лица по прекратени досъдебни производства. Заявленията се разглеждат от специализирано звено на Инспектората към Висшия съдебен съвет, където се извършва проверка на обстоятелствата, а произнасянето по преписката се дължи в 6-месечен срок от постъпването на заявленията. Ако бъде преценено, че правото на заявителя на правосъдие в разумен срок е било нарушено, министърът на правосъдието или посочено от него лице определя размера на обезщетението, съобразно практиката на Европейския съд по правата на човека и предлага сключване на споразумение със заявителя. Средствата, необходими за изплащане на сумите по сключените споразумения, са планирани в централния бюджет. Министерският съвет одобри допълнителни разходи по бюджета на Министерството на вътрешните работи за 2019 г. Средствата в размер на 1 462 500 лв. са за създаване на условия за ефективно и ефикасно функциониране на експертно-криминалистичната дейност, подобряване на качественото събиране на доказателства в рамките на досъдебното производство, както и за доставка на консумативи за нормалното функциониране на лабораториите за ДНК - анализи и непрекъсваемост на процеса по извършване на експертизите. Допълнителни разходи са одобрени и по бюджета на Министерството на транспорта, информационните технологии и съобщенията за 2019 г. Средствата в размер на 208 млн. лева се предоставят целево като капиталов трансфер за инвестиционни проекти на Национална компания „Железопътна инфраструктура“ (НКЖИ). По този начин НКЖИ ще погаси задълженията си по възмездната финансова помощ, предоставена за приключване на железопътните инфраструктурни обекти по Оперативна програма „Транспорт“ 2007-2013 г. Други 24 483 934 лева са одобрени по бюджета на Министерството на транспорта, информационните технологии и съобщенията като допълнителни разходи за 2019 г. Средствата са за извършване на плащане по решение на Международния арбитражен съд (ICC) в Париж при Международната търговска камара (МТК) по дело № 22594/МНМ по проект „Изграждане на нов граничен комбиниран (пътен и железопътен) мост на река Дунав при Видин-Калафат (България-Румъния)”. След изплащане на дължимата сума на ищеца, FCC Construction, тя ще бъде приета като разход за българската страна, което ще увеличи стойността на активите ни за изграждането на обекта и ще се отрази при разпределението на дивидентите между България и Румъния. Съгласно друго правителствено постановление се одобряват допълнителни разходи по бюджета на Министерството на външните работи за 2019 г. в размер до 407 870 лв., за нормалното функциониране на генералното ни консулство във Франкфурт на Майн и за обезпечаване наема на сградата на посолството ни в Тирана. Възникналата необходимост от разход за наем на сградата на посолството ни в Тирана е в резултат на прекратяване на споразумението между външните ведомства на България и Албания за безвъзмездно предоставяне на имоти за ползване на дипломатическите представителства в двете страни. Допълнителни разходи са одобрени и по бюджета на Министерството на културата за 2019 г. Средствата са за отпускане на държавни парични награди за особени заслуги към българската държава и нацията на изявените български творци: Анатоли Кръстев, Анжел Вагенщайн, Георги Дюлгеров, Иван Стайков, Иван Иванов, Лили Иванова и Христо Ганев и Андрей Дреников за изключителните им постижения и за цялостния им принос в областта на културата. По бюджета на Министерството на здравеопазването за 2019г. се одобряват допълнителни разходи в размер на 1 200 000 лева. Със средствата се предвижда създаването на „Център за комплексна терапия на тумори на простатната жлеза“ и за закупуването на специализирана медицинска апаратура и оборудване за същия в Университетска многопрофилна болница за активно лечение „Царица Йрана-Исул“ ЕАД. Други 2 500 000 лева са одобрени по бюджета на Министерството на здравеопазването за 2019 г. като допълнителни разходи за държавни лечебни заведения за болнична помощ - търговски дружества, за капиталови разходи за закупуване на дълготрайни материални активи. Министерският съвет одобри трансфери в размер на 393 628 лв. по бюджетите на общините за 2019 г. за допълнително финансиране на училища и детски градини. 380 100 лв. са за издръжка на паралелки за придобиване на квалификация по защитени специалности от професии и такива, за които е налице очакван недостиг от кадри на пазара на труда за новоприетите ученици в VIII клас за учебната 2019/2020 година. Останалите 13 528 лв. са за допълнително финансиране за новите защитени детски градини и защитени училища, одобрени от МС през ноември т.г. С предоставянето на допълнителните средства на първостепенните разпоредители с бюджет ще се осигури необходимият финансов ресурс за подготовката на кадри за специалности от професии и отрасли, необходими за местната, регионалната и националната икономика в дългосрочен план. Предоставянето на тези средства няма да доведе до въздействие върху държавния бюджет, тъй като те са предвидени по бюджета на Министерството на образованието и науката за 2019 г. Правителството отпусна допълнително по бюджетите на общините 1 555 971 лева за 2019 г. за компенсиране на безплатния транспорт на деца и ученици. Средствата за превоз на децата и учениците са неотложен разход за образователната системата, за да се изпълни една от основните мерки за осигуряване на равен достъп до качествено образование на всички деца и ученици. Необходимите средства в размер на 1 555 971 лв. ще бъдат осигурени от бюджета на Министерството на образованието и науката за 2019 година. Правителството одобри вътрешнокомпенсирани промени на утвърдените разходи по области на политики/бюджетни програми по бюджета на Министерството на икономиката за 2019 г. Допълнителни средства в размер на 854 000 лв. се насочват за финансиране на основната дейност на Изпълнителна агенция за насърчаване на малките и средните предприятия и на Центъра на промишлеността на Република България в Москва. Средствата се осигуряват за сметка на реализирани икономии по бюджетна програма „Преструктуриране и ефективно управление на държавната собственост“ от „Политика в областта на устойчивото икономическо развитие и конкурентоспособност\". Министерският съвет одобри вътрешнокомпенсирани промени и на утвърдените разходи по бюджета на Министерството на външните работи за 2019 г. С промените се осигуряват допълнителни средства в размер на 140 400 лв. за реализиране на проекти в областта на публичната дипломация. Сред проектите са семинар на тема „Енергийна дипломация“, с участие на представители от страните от Западните Балкани и Източното партньорство, изграждане на институционален капацитет на Република Молдова, провеждане на събития по повод 15-годишнината от членството на България в НАТО и 70- годишнината на Алианса. С друго постановление правителството разреши 1 667 535 лева от бюджета на Министерството на външните работи да бъдат използвани за изплащане на командировъчни средства за дипломати в чужбина. Парите са от реализирани икономии по други пера от бюджета на дипломатическото ведомство. Предлаганото изменение не променя общия размер на утвърдените разходи по бюджета на МВнР за 2019 г., а допринася за доближаване на бюджета по отделните политики и програми до размери, максимално близки до необходимите за тяхното изпълнение. Вътрешнокомпенсирани промени се правят и по бюджета на Министерството на енергетиката. Измененията се налагат, за да бъдат осигурени финансово разходите за персонал по програма „Администрация“, във връзка с изплатени обезщетения по реда на чл. 106, ал. 3 от Закона за държавния служител за придобито право на пенсия за осигурителен стаж и възраст. По бюджета на Министерството на културата за 2019 чрез вътрешнокомпенсирани промени се увеличават разходите по бюджетните програми „Обучение на кадри в областта на изкуството и културата“, „Опазване на недвижимото културно наследство”, „Опазване и представяне на движимото културно наследство и визуалните изкуства” и „Администрация“. Правителството прие също така пренасочване на средства от определени бюджетни програми, по които са реализирани икономии, от бюджета на Министерството на земеделието, храните и горите за 2019 г. към други бюджетни програми. Средствата ще бъдат насочени за реализиране на реформата в Изпълнителна агенция „Борба с градушките“. Съгласно друго правителствено постановление са одобрени промени по плановите показатели „Максимален размер на ангажиментите за разходи, които могат да бъдат поети през 2019 г.“ и „Максимален размер на новите задължения за разходи, които могат да бъдат натрупани през 2019 г.“ по бюджета на МЗХГ. Те са във връзка с начисления по сключените многогодишни договори и корективите към тях. Вътрешнокомпенсирани промени се правят също по бюджета на Министерството на здравеопазването за 2019 г. Вътрешното преразпределение ще доведе до преструктуриране на предварително разчетения финансов ресурс с цел обезпечаване на нормалното функциониране на структурите към министъра на здравеопазването през 2019 г. и постигане на заложените основни стратегически и оперативни цели на ведомството. Министерският съвет прие промени в Устройствения правилник на Държавна агенция „Държавен резерв и военновременни запаси”. Целта е хармонизиране на нормите на УП с Наредба № РД- 04-2/16.07.2019 г. за реда и условията за водене на регистър на лицата, осъществяващи икономически дейности, свързани с нефт и продукти от нефтен произход. Въвеждат се задължения за Агенцията да внедрява съвременни информационни технологии и потребителско администриране на Автоматизирана информационна система и за разработване на процедури и предприемане на мерки за отстраняване на уязвимости и повишаване на нивото на мрежовата и информационната сигурност при инциденти, включително и кибератака. Урежда се работното време на „фронт офисите“ на Агенцията с граждани, с което ще се постигне максимална ефективност в работата с граждани и организации и пълноценно използване на кадровия потенциал на агенцията. Предвижда се актуализиране на щата на администрацията на Агенцията. Съгласно друго правителствено постановление се извършват промени на утвърдените със Закона за държавния бюджет на Република България за 2019г. максимални размери на ангажиментите за разходи и нови задължения за разходи, които могат да бъдат поети през 2019г. по бюджета на Държавна агенция „Държавен резерв и военновременни запаси“. С приетото постановление ще се осигури възможност за поемането на ангажименти и нови задължения за разходи, които могат да бъдат поети през 2019г. по борсови договори за покупка на държавни резерви, свързани с поддържане и обновяване на държавния резерв. Правителството одобри финансирането на публична общинска инфраструктура по реда на Закона за насърчаване на инвестициите (ЗНИ). От бюджета на Министерството на икономиката на Община Марица, обл. Пловдив, ще се предоставят средства за изграждане на елементи на общинска инфраструктура. Тя се изгражда във връзка с изпълнението на сертифицирания по ЗНИ инвестиционен проект „Сглобяване на метални компоненти за носова част на самолет AIRBUS А350 в производствено предприятие на „Латекоер България: ЕООД в Индустриална зона на с. Радиново“. Чрез новоизградената инфраструктура ще се улесни пътното движение в Индустриална зона Марица. Новите обекти ще обслужват работещите предприятия в зоната, както и новите инвестиционни проекти на нейната територия. Новоизградената улица ще предостави по-лесен и удобен транспортен достъп на служителите, доставчиците и клиентите на компаниите. Сподели:", "date": "2019.12.18", "title": "Вижте какво реши днес Министерският съвет"}
{"url": "https://pik.bg/%D0%BC%D0%B2%D0%BD%D1%80-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B5%D0%BB%D0%B3%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B8%D0%B7%D0%B5%D0%BB%D0%BE%D0%B2%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D1%81-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%BF%D1%80%D0%B5%D0%B4%D0%B8-2-news892450.html", "text": "Регионът Брюксел-столица в Белгия въвежда забрана за движение на дизелови автомобили от нормата EURO 3 (с регистрация преди 2005 г.) на територията на т.нар. Зона с ниски емисии /LEZ/, която обхваща целия Брюкселски регион. Забраната влиза в сила на 1 януари 2020 г., а нарушителите подлежат на глоба от 350 евро. Санкцията няма да бъде въведена незабавно. Предвиден е преходен период от 3 месеца като глобите ще бъдат ефективни от 1 април 2020 г. Подробна информация, свързана с тази мярка може да бъде намерена на сайта: https://www.bruxelles.be/lez Преди да влязат на територията на Брюксел чуждестранните превозни средства трябва задължително да бъдат регистрирани на официалния уебсайт Lez.brussels: https://lez.brussels/mytax/. Изисква се информация за типа превозно средство, евро стандарт и тип гориво. Сайтът е достъпен на английски, френски, немски и холандски езици. Тази регистрация е безплатна, а всяко нерегистрирано превозно средство подлежи на глоба в размер на 150 евро. Регистрацията на превозно средство за достъп до град Антверпен не е валидна за Брюксел, следователно е необходима отделна регистрация. В брюкселската Зона с ниски емисии може да се шофира като от същия интернет-сайт Lez.brussels се закупи дневен пропуск на стойност 35 евро на ден. Допускат се максимум до 8 пропуска годишно за едно превозно средство. Препоръчваме на българските граждани да не се доверяват на уебсайтове, предлагащи закупуване на винетки или стикери, които не са нито необходими, нито валидни за шофиране в брюкселската Зона с ниски емисии. Заплаща се само дневният пропуск като това трябва да се извърши чрез уебсайта Lez.brussels. Всички останали процедури, свързани със Зоната с ниски емисии (искане за специален режим/освобождаване, регистрация на превозни средства, регистрирани в чужбина), са безплатни и трябва да се извършват чрез същия уебсайт. Зоната за ниски емисии е въведена през 2018 г. и обхваща целия Брюкселски регион. Сегашната мярка цели постепенна забрана на най-замърсяващите превозни средства на територията на белгийската столица и се очаква да засегне около 47 000 превозни средства. Сподели:", "date": "2019.12.18", "title": "МВнР: Столицата на Белгия забранява движението на дизелови автомобили с регистрация преди 2005 г."}
{"url": "https://pik.bg/%D0%BA%D1%80%D0%B0%D0%BB%D0%B5%D1%82%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D1%80%D0%B0%D0%BC%D0%BE%D1%81-%D0%B2%D1%8A%D0%BE%D0%B1%D1%89%D0%B5-%D0%BD%D0%B5-%D1%81%D0%B5-%D1%86%D0%B5%D1%80%D0%B5%D0%BC%D0%BE%D0%BD%D0%B8-news892318.html", "text": "В лагера на футболния гранд Реал (Мадрид) се радват на луксозни подаръци за Коледа. Футболистите и специалистите от щаба на Реал (М) получиха по модерна кола като дар за празника. Реал е в дългогодишно партньорство с един от най-известните производители на автомобили в световен мащаб. Като от компанията дадоха на играчите и специалистите от щаба на колоса право на избор относно модела и цвета на колата, който всеки един да подкара. Любопитно е, че централният защитник и капитан Серхио Рамос е единственият футболист на \"кралете\", който си е избрал възможно най-скъпия предложен модел, цената на луксозното возило е близо 90 хиляди лири. Сподели:", "date": "2019.12.18", "title": "\"Кралете\" се радват на луксозни подаръци за Коледа, капитанът Рамос въобще не се церемони..."}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D1%81%D0%B8-%D1%82%D1%8A%D1%80%D1%81%D0%B8-%D0%B1%D0%B5%D0%B7%D0%BB%D0%B8%D1%85%D0%B2%D0%B5%D0%BD%D0%B8%D1%82%D0%B5-%D0%B7%D0%B0%D0%B5%D0%BC%D0%B8-%D0%BE%D1%82-8-%D0%BE%D0%B1%D1%89%D0%B8%D0%BD%D0%B8-news892342.html", "text": "Само Мизия от 9-те общини, получили заради финансови затруднения безлихвени кредити от бюджета през 2017 г., е върнала парите в срок. Към началото на декември Мизия вече е погасила 440 000 лв., колкото е отпуснатият заем, съобщиха от финансовото министерство. През 2017 г. 9 кметства защитиха планове за финансово оздравяване и получиха временна помощ с краен срок на връщане 1 декември 2019 г. Подпомогнатите бяха Перник, Белово, Тетевен, Септември, Велинград, Сливен, Сунгурларе, Видин и Мизия. Покъсно през 2018 г. безлихвени заеми получиха също Симитли и Стамболово. Те трябва да възстановят парите до 1 декември догодина. През 2019-а МФ не е одобрявало планове за финансово оздравяване и не е отпускало средства. Сподели:", "date": "2019.12.18", "title": "Министерството на финансите си търси безлихвените заеми от 8 общини"}
{"url": "https://pik.bg/%D0%BD%D0%BE%D0%B2%D0%BE%D0%B4%D0%BE%D0%BC%D0%B5%D1%86-%D0%B6%D0%B0%D0%BD-%D0%B2%D0%B8%D0%B4%D0%B5%D0%BD%D0%BE%D0%B2-%D0%BE%D1%82%D0%B8%D0%B2%D0%B0-%D0%B4%D0%B0-%D0%B6%D0%B8%D0%B2%D0%B5%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B1%D0%B5%D0%B2%D1%8A%D1%80%D0%BB%D0%B8-%D1%85%D0%B8%D0%BB%D1%81---%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BA%D0%BE%D0%B9%D1%82%D0%BE-%D0%B4%D0%BE%D0%BA-news892065.html", "text": "Бившият министър-председател на България Жан Виденов е сред мераклиите да живеят далеч от големия град и да се засели в селото, прочуло се преди години като пловдивския Бевърли Хилс - Марково. Това стана ясно след една от сесиите в Община \"Родопи\". Печално известният бивш премиер, който направи заплатите по 3 долара и доведе хиперинфлацията, ще вдига палат край селото. На сесията е било внесено предложение за издаване на разрешение за изработването на проект за ПУП от Жан Виденов за поземлен имот, намиращ се в местността \"Чонето\". В момента теренът представлява земеделска земя, чийто статут предстои да бъде променен, пише \"Марица\". От 74 точки включени в дневния ред на общинските съветници се оказа, че 13 от тях са с искане за издаване на разрешение за изработване на проект за ПУП-ПРЗ и ПП в землището на село Марково. Сподели:", "date": "2019.12.18", "title": "НОВОДОМЕЦ: Жан Виденов отива да живее в българския Бевърли Хилс - бившият премиер, който докара заплатите до 3 долара, вдига палат край Пловдив"}
{"url": "https://pik.bg/%D0%B4%D0%B6%D0%B0%D0%BA-%D0%B8%D0%B7%D0%BA%D0%BE%D1%80%D0%BC%D0%B2%D0%B0%D1%87%D0%B0-%D0%BE%D1%82-%D1%82%D0%B0%D0%B9%D0%BB%D0%B0%D0%BD%D0%B4-%D1%83%D0%B1%D0%B8-%D1%81%D0%BB%D0%B5%D0%B4-14-%D0%B3%D0%BE%D0%B4%D0%B8%D0%BD%D0%B8-%D0%BF%D0%B0%D1%83%D0%B7%D0%B0-news892343.html", "text": "Полицията успя да открие и да задържи наскоро освободен сериен убиец на жени, заподозрян в ново убийство миналия уикенд, съобщи РИА Новости. 55-годишният Сомкит Пхумпхуанг, наречен от медиите \"Тайландският Джак Изкормвача\", бе освободен от затвора предсрочно за примерно поведение през май 2019 г., а сега е заподозрян в жестокото убийство на 51-годишната си любовница в дома си в провинция Кхонкен миналата неделя. В неделя полицията откри биоматериал и пръстови отпечатъци на заподозрения в къщата на починалата жена (включително по оръжието на убийството - дебела електрическа жица, удушила жертвата), както и мобилния му телефон и документи на колата му. През 2012 г. Пхумпхуанг беше осъден на доживотен затвор по обвинение в убийството на шест жени през 2005 г. Всичките му жертви са работили в развлекателната индустрия - „караоке барове“ и „масажни салони“ в „кварталите на червените фенери“ в тайландски градове на североизток. Затова веднага след ареста му през 2005 г. медиите му дадоха прякора „Тайландският Джак Изкормвача“, тъй като истинският Изкормвач, лондонски престъпник в края на 19 век, убива почти изключително проститутки. Тайландското законодателство обаче му предоставя амнистия. Амнистии се провеждат ежегодно на рождените дни на краля и кралицата на Тайланд и в дните на други важни събития, свързани с монархията: например смърт на краля и възкачване на новия монарх на престола. Пхумпхуанг се отличавал с примерно поведение в затвора, поради което доживотната му присъда първо се е превърнала в 20 години затвор, а след това бе била намалена на 14 години. През май 2019 г. арестуваният през 2005 г. сериен убиец, е освободен. Както разследването установи, Пхумпхуанг се е срещнал с предполагаемата си нова жертва чрез социалната мрежа Facebook. Той се представил като адвокат в съдилищата на различни провинции на страната. Департаментът за амнистии към министерството на правосъдието на Тайланд днес публично призна, че освобождаването на Пхумпхунг от затвора е \"грешка в процедурата за амнистия на затворници\". Сподели:", "date": "2019.12.18", "title": "Джак Изкормвача от Тайланд уби след 14 години пауза"}
{"url": "https://pik.bg/%D1%82%D0%BE%D0%BF-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B1%D1%80%D0%B0%D0%BD%D0%B8%D0%BC%D0%B8%D1%80-%D0%B1%D0%BE%D1%82%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8--news892459.html", "text": "\"Иван Гешев отговаря на абсолютно всички очаквания за главен прокурор. Ние направихме нашето проучване в началото на годината и хората очертаха именно профил като неговия - мъж около 50-те години, с опит от около 20 години в системата, прокурор и действен\", каза в ефира на Би Ти Ви Бранимир Ботев, директор на Европейския интитут за стратегия и анализи. Той се базира на направено от неговата институция изследване за обществените нагласи за обвинител номер едно на републиката. \"Прокуратурата на България стои много добре на европейско ниво. Ние имаме висок процент на приключени в полза на прокуратурата съдебни решения. Нека не превръщаме прокуратурата в изкупителна система на несбъднати очаквания на определени кръгове. Прокуратурата в България в известен смисъл беше нарочена за всички неудачи на съдебната система. Тя си има кусури, но не може всичко да върши. Гешев трябва да помисли за сериозна работа за всичките дознатели. Едно от нещата, които трябва да станат постоянни, е обучението. Прокуратурата се справя\", поясни Ботев. Досега на европейско ниво нашата прокуратура получавала добри оценки. И сега с оглавяването на КПКОНПИ от Сотир Цацаров, той се надявал прокуратурата да работи в добър синхрон с антикорупционната комисия. Защото големият проблем на България е корупцията. \"Между частните субекти такава не може да има. Тя е при срастването на власт, политика и финансови интереси, така че сега можем да очакваме ефективност, която се видя и след създаването на КОНПИ\", каза Бранимир Ботев. Какво казват звездите за Гешев - обясни Ботев, който се занимава с нумерология любителски. \"Гешев встъпва в длъжност в сатурнова дупка, той утре има рожден ден. Това няма да повлияе на работата му. Целият му живот минава под знака на Тройката. Тройката са хора оптимисти, които като тръгнат на път и Господ им помага. Довършват всичко, което започват. Стрелците са позитивно насочени хора\", каза Бранимир Ботев. Звездите били на страната на Гешев, категоричен бе той. Сподели:", "date": "2019.12.18", "title": "Топ експертът Бранимир Ботев с горещ коментар за Иван Гешев: Отговаря на всички обществени нагласи за главен прокурор, звездите също са на негова страна"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%BD%D0%B0-%D1%81%D1%82%D1%80%D0%BE%D0%B5%D0%B6-news892461.html", "text": "Инцидентът е станал снощи, малко преди 18 ч., работниците са включили осветление, от което последвал токовият удар. От Инспекцията по труда казаха, че е назначена съдебно-медицинска експертиза, образувано е досъдебно производство, предава Би Ти Ви. Смърт при трудова злополука в Бургас. 23-годишен мъж е починал от токов удар на строителен обект - корпус към онкологичния диспансер. Сподели:", "date": "2019.12.18", "title": "ТРАГЕДИЯ: Млад мъж почина от токов удар на строеж"}
{"url": "https://pik.bg/%D1%86%D1%81%D0%BA%D0%B0-%D1%87%D0%B5%D1%80%D0%BF%D0%B8-%D0%B2%D0%B5%D1%82%D0%B5%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news892457.html", "text": "Ръководството на ЦСКА ще организира по традиция празничен обяд за ветераните и деятелите на клуба. На мероприятието ще присъстват както легендарни футболисти, така и славни спортисти на армейците. \"Клубът ни никога не забравя своите славни футболисти, донесли толкова много успехи на червените и България през годините\", написаха на сайта на червените. Празненството ще се състои в петък (20 декември) от 12:00 часа в ресторанта на стадион \"Българска армия\". Сподели:", "date": "2019.12.18", "title": "ЦСКА черпи ветераните за Коледа"}
{"url": "https://pik.bg/%D0%BF%D1%80%D0%B0%D0%B2%D0%B8%D0%BB%D0%BD%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B4%D0%B8%D1%88%D0%B0%D1%82%D0%B5-%D0%B8-%D0%BF%D0%B8%D0%B5%D1%82%D0%B5-%D0%B2%D0%BE%D0%B4%D0%B0-%D0%B4%D0%BE%D0%BA%D0%B0%D1%82%D0%BE-%D1%81%D0%B5-%D1%85%D1%80%D0%B0%D0%BD%D0%B8%D1%82%D0%B5-news892321.html", "text": "Иван Гарабитов е сред най-известните лечители у нас. Роден е на 3 май 1945 г. в село Паничери. Бил е треньор по борба и рехабилитатор, тренирал е много изявени спортисти. Основател е на „Чинмой клуб” за високо спортно майсторство. 37-годишната практика на създателя на методиката за възстановяване на организма като треньор в България и чужбина показва еднозначно, че съчетанието от няколко метода, приложени целенасочено, редовно и систематично, съкращава в огромна степен периода за постигане на високи спортни цели. Иван приключва кариерата си като старши треньор на националния отбор на Ирак през 1991 г. Отдава се на здравословен начин на живот и почти 30 години помага на хора от цяла България и света да лекуват болежките си без лекарства. От 50 години Гарабитов се занимава и с йога. Всичките му познания са му помогнали да създаде няколко златни правила за здрав дух и здраво тяло, които гарантират дълголетие на всеки. Първо правило Вдишването и издишването през устата е вредно, защото кислород не достига до мозъка. А наистина мозъкът е извънредно важен орган и без неговата добра кондиция човек не би могъл да мисли, да помни, да разсъждава точно. Второ правило Най-напред е необходимо да забравим за вредните навици и размишления като завист, злоба, лакомия, които непосредствено съсипват човешката психика. Когато психиката боледува, боледува и физиката, казва Иван Гарабитов. След това човек не бива да мисли, че ще се разболее, а когато е болен, не е нужно да мисли, че няма да се оправи. Трябва да мислим позитивно. Трето правило Водата може да бъде лекарство, но може да се превърне и в отрова. Водата се пие поне 45 минути преди хранене и поне 45 след като се нахраните. Ако пиете вода по време на самото ядене, тя разрежда стомашния сок и е вредна за обмяната на веществата. Така човек много лесно се разболява. Четвърто правило Ние боледуваме не само заради това, че приемаме вредна храна, но и защото не я приемаме правилно, категоричен е Гарабитов. Правилно е да се храним повече пъти дневно, а да приемаме по-малки дози храна. Преяждането на един път вреди, казва лечителят. А повечето хора правят точно обратното. Сутрин не закусват, защото нямат време. На обяд хапват нещо на крак, най-често сандвич, пица, баница или хамбургер. Много по-рядко готвена храна. Вечер се тъпчат като за последно и след това лягат да спят. Пето правило Заниманията със спорт трябва да се правят редовно, съветва Гарабитов. Започва се от леки упражнения и постепенно във времето се усилват като натоварване. Всеки път, когато спортувате, първо трябва да загреете и да подготвите тялото за физическото натоварване, а в края да направите отпускане. Много хора цяла седмица водят заседнал начин на живот. В почивния ден започват да бягат в парка, да карат колело, да се катерят в планината или друг вид спорт. Накрая се чувствате още по-изтощени, имате мускулна треска и не се чувствате комфортно. Сподели:", "date": "2019.12.18", "title": "ПРАВИЛНИК: Ето как да дишате и пиете вода, докато се храните"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%85%D0%B0-%D0%B4%D0%B2%D0%B5-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B0-%D0%B7%D0%B0-%D0%B5%D0%B4%D0%BD%D0%B0-%D0%BD%D0%BE%D1%89-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news892331.html", "text": "Тази нощ кметът на Пловдив Здравко Димитров инспектира ремонта на кръстовищата на булевард \"Никола Вапцаров“ с булевард \"Македония“ и улица \"Димитър Талев“, похвалиха се от пловдивската община. До рано сутринта на сряда и преди да започне натовареният трафик, бе завършен участък от почти 1000 квадратни метра и движението вече е пуснато. От фирмата изпълнител \"Пътинженеринг“ признаха, че това наистина е рекорд и ако работеха през деня, поради интензивното движение на двете кръстовища, щяха да са им необходими поне два дни. Нощните ремонти се извършиха по искане на Здравко Димитров и това стана възможно заради топлото за сезона време. Кметът коментира, че и занапред улични ремонти ще се извършват нощно време, когато това е възможно и няма опасност да се наруши спокойствието на гражданите. По думите му, така се работи в Германия и другите развити европейски страни, а Пловдив ще следва най-добрия пример. Сподели:", "date": "2019.12.18", "title": "РЕКОРД: Ремонтираха две кръстовища за една нощ в Пловдив"}
{"url": "https://pik.bg/%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B1%D1%80%D1%83%D0%BA%D0%BB%D0%B8%D0%BD-%D0%B1%D0%B5%D0%BA%D1%8A%D0%BC-%D1%81-%D1%82%D0%B0%D0%B7%D0%B8-%D0%B0%D0%BA%D1%82%D1%80%D0%B8%D1%81%D0%B0-%D1%81%D0%BD%D0%B8%D0%BC%D0%BA%D0%B8-news892426.html", "text": "Разцъфващият романс на Бруклин Бекъм и Никола Пелц изглежда върви перфектно. Двамата бяха забелязани заедно в скейт парк в Западен Лондон. Преди да покаже уменията си с кънките на 24-годишната актриса, 20-годишният син на футболната легенда Дейвид Бекъм я прегърна нежно през рамото. Тя облече черно кожено яке с черен панталон, като добави черни кожени боти и шапка, с която да зазвърши стайлинга си. След забавленията двойката напусна парка и се насочи към колата на Бруклин. Двамата изглеждаше се чувстват добре в компанията един на друг. Бруклин и Никола разпалиха слуховете за връзка миналия месец, когато бяха видяни заедно три пъти за по-малко от една седмица. Двойката се наслади на вечеря в TAO в Лос Анджелис и в The Nice Guy в Западен Холивуд. Преди това те бяха забелязани заедно, когато напускаха партито на Хелоуин на Леонардо Ди Каприо, пише \"Спортал\". Синът на Дейвид и Виктория е свързан с низ от жени през последните няколко седмици. Сподели:", "date": "2019.12.18", "title": "Щракнаха Бруклин Бекъм с тази актриса... (СНИМКИ)"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D0%B4-15-%D0%B3%D0%BE%D0%B4%D0%B8%D1%88%D0%BD%D0%B8-%D0%B4%D0%B8%D0%B7%D0%B5%D0%BB%D0%BE%D0%B2%D0%B8-%D0%BA%D0%BE%D0%BB%D0%B8-%D0%B2-%D0%B1%D0%B5%D0%BB%D0%B3%D0%B8%D1%8F-news892466.html", "text": "Регионът Брюксел-столица в Белгия въвежда забрана за движение на дизелови автомобили от нормата EURO 3 (с регистрация преди 2005 г.) на територията на т.нар. Зона с ниски емисии /LEZ/, която обхваща целия Брюкселски регион. Това съобщиха от пресцентъра на Министерството на външните работи. Забраната влиза в сила на 1 януари 2020 г., а нарушителите подлежат на глоба от 350 евро. Санкцията няма да бъде въведена незабавно. Предвиден е преходен период от 3 месеца като глобите ще бъдат ефективни от 1 април 2020 г. Подробна информация, свързана с тази мярка може да бъде намерена на сайта: https://www.bruxelles.be/lez Преди да влязат на територията на Брюксел чуждестранните превозни средства трябва задължително да бъдат регистрирани на официалния уебсайт Lez.brussels: https://lez.brussels/mytax/. Изисква се информация за типа превозно средство, евро стандарт и тип гориво. Сайтът е достъпен на английски, френски, немски и холандски езици. Тази регистрация е безплатна, а всяко нерегистрирано превозно средство подлежи на глоба в размер на 150 евро. Регистрацията на превозно средство за достъп до град Антверпен не е валидна за Брюксел, следователно е необходима отделна регистрация. В брюкселската Зона с ниски емисии може да се шофира като от същия интернет-сайт Lez.brussels се закупи дневен пропуск на стойност 35 евро на ден. Допускат се максимум до 8 пропуска годишно за едно превозно средство. Препоръчваме на българските граждани да не се доверяват на уебсайтове, предлагащи закупуване на винетки или стикери, които не са нито необходими, нито валидни за шофиране в брюкселската Зона с ниски емисии. Заплаща се само дневният пропуск като това трябва да се извърши чрез уебсайта Lez.brussels. Всички останали процедури, свързани със Зоната с ниски емисии (искане за специален режим/освобождаване, регистрация на превозни средства, регистрирани в чужбина), са безплатни и трябва да се извършват чрез същия уебсайт. Зоната за ниски емисии е въведена през 2018 г. и обхваща целия Брюкселски регион. Сегашната мярка цели постепенна забрана на най-замърсяващите превозни средства на територията на белгийската столица и се очаква да засегне около 47 000 превозни средства. Сподели:", "date": "2019.12.18", "title": "Забраняват движението на над 15-годишни дизелови коли в Белгия"}
{"url": "https://pik.bg/%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B8-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-%D0%BA%D1%83%D0%BF%D0%B8%D1%85%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B4%D0%BE%D0%BC-%D0%BD%D0%B0-%D0%B5%D0%B4%D0%BD%D0%B0-%D0%B8-%D1%81%D1%8A%D1%89%D0%B0-%D1%83%D0%BB%D0%B8%D1%86%D0%B0-news892468.html", "text": "Риалити звездата Ким Кардашиян и съпругът й, рапърът и продуцент Кание Уест купиха четвърти дом на една и съща улица , близо до главното си имение в Хидън хилс, окръг Лос Анджелис, съобщи Контактмюзик. Двойката е платила 2,98 милиона долара за новия си дом. Той е разделен на две части, разположени от двете страни на улицата. Едната част обхваща самата къща, а другата - център за конна езда. Домът включва 4 спални, 3 бани, басейн и спа. \"Двамата притежават много домове, но продължават да купуват нови - заяви близък до семейството източник, цитиран от в. \"Сън\". Приятелите им знаят, че Ким и Кание спят в отделни спални и често в отделни домове. Те се обичат, но всеки от тях има свой собствен живот. Децата им имат свои собствени спални във всеки дом, които са пълни с играчки и са декорирани в любимите им цветове\". \"Ким и Кание купиха домове и не са споделили каква е била причината да го сторят, но знаят, че това е добра инвестиция. Кание е перфекционист, що се отнася до осветлението в дома му. Всичко трябва да е перфектно, затова той ползва услугите на екип от декоратори и дизайнери. В домовете на двойката непрестанно се доизкусурява нещо. Кание е увлечен по осветлението. Ако то не е перфектно, той го подновява отново и отново, докато не постигне онова, което иска. Осветлението бе по неговия вкус на сватбата му, но Кание се заема с него също на концертите си. Някои се шегуват, че той се нуждае от райска светлина, защото вижда себе си като Бог.\" , допълни още източникът. Сподели:", "date": "2019.12.18", "title": "Ким Кардашиян и Кание Уест купиха четвърти дом на една и съща улица"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B7%D0%B0-%D1%80%D0%B0%D1%81%D0%B8%D1%81%D1%82%D0%BA%D0%B8-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B8%D1%8F-news892473.html", "text": "Джамбазки бе цитиран в български медии с думите, че председателят на парламентарната транспортна комисия Карима Дели е \"французойката от алжирски произход\", а един от авторите на променените правила за международните пътни превози Исмаил Ертуг - \"германец от турски произход\". \"Двама колеги се почустваха засегнати от мои думи. Искат извинение - аз им го давам. Аз съм българин с корени в днешна Македония, Сърбия и Турция и не бих се обидил, ако някой ме нарече българин от Македония. Но след като те са се почувствали обидени и искат извинение, го имат”, заяви от трибуната на ЕП Джамбазки. \"Няма извинение начинът, по който беше прекаран скандалният пакет \"Мобилност\". Няма извинение за \"уж\" екологична политика, която кара хиляди празни камиони да се връщат в родината и да замърсяват въздуха. \"Уж\" социалисти лишават Източна Европа от работни места и \"уж\" европейци дават бизнес на Турция и Русия\", каза още той. \"Вие имате правото да бъдете несъгласни с пакета \"Мобилност\", обаче като председател на Комисията по транспорт, в залата на ЕП не толерирам вашите думи за моя произход. Вие изпращате расистки послания. Аз никога няма да бъда покорена, ще остана права и не искам да спирам борбата за забрана на подобни изрази в Европейския парламент\", отговори Карима Дели. \"Свикнали сме да сме на различни мнения по различни въпроси – това е нормално. Но когато един колега не е работил никога по темата. Плюс, че никога не сме се познавали и отиде пред медиите, и започне да ме обижда – трябва да реагирам\", заяви евродепутатът Исмаил Ертуг от СПД. Евродепутатът Ангел Джамбазки се извини за изказвания относно произхода на двама депутати от транспортната комисия на Европарламента. Сподели:", "date": "2019.12.18", "title": "Джамбазки се извини за расистки изказвания"}
{"url": "https://pik.bg/%D0%B2-%D0%BC%D0%BE%D1%81%D0%BA%D0%B2%D0%B0-%D0%BF%D0%BB%D0%B0%D1%87%D0%B0%D1%82-%D0%BE%D1%82-%D1%82%D0%BE%D0%BF%D0%BB%D0%B0%D1%82%D0%B0-%D0%B1%D0%B5%D0%B7%D1%81%D0%BD%D0%B5%D0%B6%D0%BD%D0%B0-%D0%B7%D0%B8%D0%BC%D0%B0-news892474.html", "text": "\"Това не е нашата зима. Дошла е от някъде другаде\", заяви пенсионерката Людмила Бирюкова. Очаква се тази нощ температурата в Москва да достигне 6 градуса, в период, когато по принцип снегът често покрива улиците и от сградите висят ледени шушулки. Последният път, когато температурата в руската столица на 18 декември е надхвърлила 5,3 градуса, е бил през 1886 г., съобщи Елена Восолюк от метеорологичния център ФОБОС. Обичайната температура на въздуха на 18 декември е 6,2 градуса под нулата, според руския Център за хидрометеорологични изследвания. Необичайно топлото време в Москва се дължи на атмосферен фронт от Атлантическия океан. На Нова година се очаква в руската столица да вали дъжд, а не сняг. Не само хората бяха изненадани. В ботаническата градина на Московския университет кокичета и рододендрони цъфнаха, обърквайки мекото време с ранна пролет. \"Тези цветя със сигурност няма да преживеят, когато дойде студът. Така че няма да цъфнат напролет\", заяви главният градинар Антон Дубинюк. Жителите на Москва се чудят къде отиде зимата, след като най-високите температури за декември от 133 години насам лишиха руската столица от обичайното й снежно покритие, предаде Ройтерс. Сподели:", "date": "2019.12.18", "title": "В Москва плачат от топлата безснежна зима"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D1%84%D1%83%D1%80%D0%B3%D0%BE%D0%BD-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news892392.html", "text": "Фургон е пламнал рано тази сутрин на бул.”Васил Левски” до болницата срещу Цигарената фабрика в Хасково. Всичко вътре е изпепелено, като там най-вероятно са се съхранявали пособия на чистачките от Общинско предприятие “Екопрогрес”. Сигнал на тел. 112 е подаден след 7 часа сутринта. Веднага се отзовават два автомобила на пожарната, а огнеборците са потушили пожара. Няма пострадали. Тепърва ще се изясняват причините. Сподели:", "date": "2019.12.18", "title": "Пожар изпепели фургон в Хасково"}
{"url": "https://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F%D1%82-%D0%BA%D1%80%D0%B8%D0%BC%D0%B8%D0%B3%D0%B5%D1%80%D0%BE%D0%B9-%D1%80%D0%B0%D1%86%D0%B5%D1%80%D0%B0-%D0%BF%D0%BE%D0%B4%D0%BB%D1%83%D0%B4%D0%B8%D0%BB-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%81%D0%BB%D0%B5%D0%B4-12-%D0%BF%D1%80%D0%B8%D1%81%D1%8A%D0%B4%D0%B8-news892493.html", "text": "Заради кражбата Христов отнесе 4 месеца затвор, но ще трябва да лежи и още 1 година, тъй като наруши условната си присъда. Наказанието е кумулация от общо 10 други присъди на Рацера, който подлуди цяла България с набезите си. До момента бургазлията е арестуван за общо 18 престъпления. Разследващите успяват да установят, че Христов е вършал чак във Велико Търново и Пампорово. Най-вероятно той отново ще събере последните три престъпления в една обща присъда от 4 месеца. Въпреки многото престъпления до момента Рацера успява да се размине по-леко, тъй като признава вината си и покрива всички нанесени щети, след което сключва споразумения. Любителят на високите скорости побърка бургазлии с изстъпленията си. Рацера безцеремонно източваше горивото или крадеше части от колите на хората, а в края на 2017 г. избомби няколко бензиностанции в региона, зареждайки гориво без да плаща. В началото на същата години пък джигитът отнесе патрулка и се замеси в гонка с полицията при опит да избегне проверка на пътя. Бургазлията Красимир Христов, известен като Рацера, ще лежи 2 отделни присъди за кражби, пише флагман. Рацера се озова зад решетките още през лятото, след като беше арестуван от несебърската полиция заради задигната акумулаторна батерия от подвижен светофар, разположен на изхода на Слънчев бряг в посока Варна. Сподели:", "date": "2019.12.18", "title": "Бургаският кримигерой Рацера, подлудил цяла България, влиза в затвора след 12 присъди"}
{"url": "https://pik.bg/%D0%B8%D0%B2%D0%B0%D0%B9%D0%BB%D0%BE-%D0%B7%D0%B0%D1%85%D0%B0%D1%80%D0%B8%D0%B5%D0%B2-%D0%B2%D1%8A%D0%B7%D1%85%D0%B8%D1%82%D0%B5%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BA%D0%B8%D0%BD%D0%BE-%D1%81%D1%82%D1%83%D0%B4%D0%B8%D0%BE-%D0%B2-%D0%B5%D0%B2%D1%80%D0%BE%D0%BF%D0%B0---%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D1%82%D0%BE-news892454.html", "text": "Малко преди празниците Ивайло Захариев си подари почивка в Истанбул. В турския мегаполис артистът не пропусна да посети най-голямото киностудио в Европа, където се заснемат едни от най-мащабните продукции на Турция. \"В него имаше най-различни улици и зали от различни епохи от миналото на Турция, включително и репродукция на двореца на султан Абдулазис. Благодаря ти, приятелю. Благодаря ти, Йълмаз\", пише екранният Мартин от хита \"Под прикритие\". Захариев като качи десетки снимки от посещението си, пише ежедневник. Сподели:", "date": "2019.12.18", "title": "Ивайло Захариев възхитен от най-голямото кино студио в Европа - ето къде се намира то..."}
{"url": "https://pik.bg/%D1%80%D0%B0%D0%B4%D0%BE%D1%81%D1%82-%D1%80%D1%83%D0%BC%D1%8A%D0%BD%D0%B8%D1%8F-%D0%BD%D0%B8-%D0%B4%D0%B0%D0%B4%D0%B5-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%BE-%D0%BD%D0%B0%D0%B4-2-%D0%B4%D0%B5%D0%BA%D0%B0%D1%80%D0%B0-%D0%B7%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%85%D1%80%D0%B0%D0%BC-%D1%81%D0%B2-%D0%B9%D0%BE%D0%B0-news892424.html", "text": "Румънската държава предостави безвъзмездно над 2 декара земя за изграждането на храма \"Свети Йоан Рилски“ в Букурещ. Това съобщи днес Русенският митрополит Наум, който е и председател на инициативния комитет за строителството. Идейният проект за храма е готов и автор е архитект Томалевски. Той е бил представен на министър-председателя Бойко Борисов и предстои изготвяне на технически проект, уточнява \"Русе.инфо\". Междувременно парцелът е с променена собственост чрез вписване в Румънската агенция по вписванията. Изразена е готовност от български фирми да окажат помощ при строителството, а за финансиране вероятно отново ще се разчита на българската държава. Сподели:", "date": "2019.12.18", "title": "РАДОСТ: Румъния ни даде безвъзмездно над 2 декара за изграждането на българския храм \"Св. Йоан Рилски“ в Букурещ"}
{"url": "https://pik.bg/%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D1%81%D0%B5-%D1%83%D1%81%D0%BA%D0%BE%D1%80%D0%B8-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news892394.html", "text": "Целевата инфлация за европейския валутен блок, определена от Европейската централна банка (ЕЦБ), е малко под 2 процента. През ноември миналата година показателят е бил съответно на равнище 2 на сто и 1,9 процента. В България инфлацията се е ускорила до 2,2 на сто през ноември спрямо 1,6 процента предходния месец. Преди година инфлацията в страната е била 3 процента. През октомври най-ниска е била инфлацията в Италия, Португалия (по 0,2 на сто) и Белгия (0,4 процента). Най-висок показателят е бил в Румъния (3,8 процента), Унгария (3,4 на сто), Словакия (3,2 процента) и Чехия (3 на сто). Най-голям принос за повишаването на инфлацията в еврозоната имат услугите (+0,82 процентни пункта), храните, алкохола и тютюневите изделия (+0,37 процентни пункта). Годишната инфлация в ЕС се е ускорила до 1,3 процента през ноември спрямо 1,1 на сто през октомври, а в еврозоната показателят се е повишил до 1 процент спрямо 0,7 на сто през октомври, съобщи днес европейската статистическа служба Евростат. Сподели:", "date": "2019.12.18", "title": "Инфлацията се ускори през ноември"}
{"url": "https://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B8%D0%BA-%D0%BF%D0%B5%D1%80%D0%BD%D0%B8%D0%BA-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%B8%D0%B7%D1%87%D0%B5%D0%B7%D0%B2%D0%B0-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D1%81-news892362.html", "text": "Американски астрономи наблюдаваха загадъчни ултравиолетови сияния на Марс, които позволиха да се разкрие как на повърхността и в атмосферата на Червената планета изчезва огромно количество вода, съобщи Сайънс алърт. Те анализирали данни, събрани от сондата \"Мейвън\" на НАСА. Оказало се, че сияния има в 14-80 процента от общото време на дневните наблюдения. Броят на сиянията се увеличава с доближаването на планетата по елиптична орбита към Слънцето. По-рано се смяташе, че този феномен е относително рядък на Червената планета. Ултравиолетови или протонни полярни сияния възникват, когато слънчевият вятър се сблъсква с водородни облаци около Марс. Водородните йони с положителен заряд отнемат електрони, изпускайки ултравиолетово лъчение. При това водородният облак се формира за сметка на загубата на вода на планетата. Увеличената температура на марсианската атмосфера през лятото става причина водните пари да се издигнат на по-голяма височина, където се разлагат на водород и кислород под въздействието на ултравиолетовите лъчи. По думите на учените наблюдаването на протонно сияние дава възможност да се проследят загубите на вода и взаимодействието на слънчевите лъчи с горните слоеве на марсианската атмосфера. Сега от опита на американските астрономи трябва да почерпи пернишката ВиК. Която монтира кранове, сменя тръби и прави какви ли не фантасмагории, за да спаси миньорския град от срамната водна криза. Срамна, защото сме 21-и век, все пак. Криза, защото някои не могат да хванат ръка, пардон - вода, на чешмата, когато не са на работа. Дали на Марс също си нямат язовир Студена, където безследно потъва водата. Или просто перничани са... марсианци. Сподели:", "date": "2019.12.18", "title": "НА ВНИМАНИЕТО НА ВИК-ПЕРНИК: Астрономи разкриха как изчезва водата на Марс"}
{"url": "https://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D1%89%D0%B0%D0%B1-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B8%D0%BB%D0%B8-%D0%BE%D1%82%D0%BF%D1%80%D0%B0%D0%B2%D0%B8-%D1%81%D1%82%D1%80%D0%B0%D1%88%D0%BD%D0%B8-%D0%BE-news892334.html", "text": "Пристъпването към интензивни военни учения показва, че НАТО целенасочено се подготвя за мащабен военен конфликт. Това заяви Валери Герасимов, началник на Генералния щаб на руските въоръжени сили, цитиран от \"Красная звезда\". Герасимов, изказвайки се на брифинг пред военни аташета на чужди държави, припомни, че в доктрината на Брюксел Русия е със статут на противник, а по време на срещата на върха в НАТО през декември бе заявено, че скоростта на прехвърляне на силите към \"източния фланг\" на съюза е нараснала значително. Според ръководителя на Генералния щаб от 2016 г. членовете на НАТО са увеличили разходите за отбрана с общо 130 милиарда долара, а до 2024 г. се предвижда увеличение на тази цифра с 400 милиарда долара. Освен това, за да се гарантира господство в космическото пространство, на срещата на върха беше решено да се признае космическото пространство като отделна сфера на военни действия, наравно със земя, въздух, море и киберпространство. \"Продължава работата по разполагането на американски компоненти за противоракетна отбрана в Европа. В балтийските страни и Полша, Черно и Балтийско море военната активност се засилва, военните учения на блока се увеличават. Техните сценарии показват целенасочена подготовка на НАТО за ангажиране на силите й в мащабен военен конфликт\", добави Герасимов. В същото време ръководителят на Генералния щаб изрази увереност в необходимостта от продължаване на диалога с алианса, за да се намалят рисковете от опасни военни инциденти. Той припомни, че на фона на нарастващата активност на НАТО, западните съюзници едновременно с това насърчават тезата за така наречената „руска военна заплаха“. \"Всяка стъпка на Русия в областта на осигуряване на нейната военна сигурност, всяко планирано и прозрачно събитие за изграждане на армия и флот, всяко учение се представя от западни пропагандисти и фалшиви медии като „заплаха за мира\", отбеляза Герасимов. Според генерала действията на алианса увеличават напрежението и намаляват нивото на сигурност по линията на отношения Русия-НАТО. \"Намаляването на рисковете от опасни военни инциденти трябва да остане най-важната област на диалог между Русия, от една страна, и САЩ и НАТО, от друга. Необходимо е да се възобнови сътрудничеството между Русия и НАТО, за да се разрешат натрупаните проблемни въпроси\", каза той. Сподели:", "date": "2019.12.18", "title": "ВИСОКО НАПРЕЖЕНИЕ: Началникът на Генералния щаб на руските въоръжени сили отправи страшни обвинения срещу НАТО! Ген. Герасимов заговори за война..."}
{"url": "https://pik.bg/%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%B4%D0%B8%D0%B0%D0%BD%D0%B0-%D0%BA%D0%BE%D0%B2%D0%B0%D1%87%D0%B5%D0%B2%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%BA%D1%8A%D0%BC-%D0%B2%D0%B8%D0%BA---%D0%BF%D0%B5%D1%80%D0%BD%D0%B8%D0%BA-news892463.html", "text": "В писмото си омбудсманът пита: Какви са действителните причини за недостига на вода в региона; - при определянето на воден режим направена ли е оценка на въздействието му върху предоставянето на други жизненоважни и обществени услуги, които ще бъдат засегнати от това; - какви мерки са планирани за преодоляване на критичната ситуация и за недопускане на подобни проблеми за в бъдеще. Междувременно, пише доц. Ковачева, в институцията постъпиха жалби и сигнали на граждани, в които се излагат следните проблеми: 1.Неспазване на обявения воден режим в кв. Ралица и кв. Църква на гр. Перник, гр. Батановци и др.; 2.Трудно свързване с обявения национален телефон на сайта на ВиК оператора – 070016751, за подаване на сигнали и оплаквания; 3.Затлачване на язовир „Студена“ с наноси. По повод на този сигнал доц. Ковачева препоръчва да бъде извършена проверка и преценена необходимостта от почистване на язовир“Студена“, с оглед факта, че стопанисването, поддържането и експлоатирането на всички съществуващи и бъдещи публични активи е възложено на „ВиК“ ООД гр. Перник. „Гражданите смятат, че към настоящия момент по-лесно може да се реализират съответните мероприятия по почистване на дъното, тъй като нивото на водата в язовира е ниско“, допълва доц. Ковачева. Омбудсманът Диана Ковачева изпрати препоръка до прокуриста на ВиК - Перник с настояване да бъде отворена гореща линия за сигнали на гражданите, свързани с водната криза, както и да се спазва стриктно обявения воден режим. Освен това доц. Ковачева настоява да получи отговори на въпросите си, зададени още на 15 ноември т.г., по които обаче и до момента няма обратна информация. Това съобщиха от пресцентъра на Омбудсмана на Република България. Сподели:", "date": "2019.12.18", "title": "Омбудсманът Диана Ковачева изпрати тревожно писмо до към \"ВиК\" - Перник"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BF%D0%B0%D0%BA%D0%B5%D1%82%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-news892467.html", "text": "Европейската комисия е приела на вчерашното си заседание в Страсбург решение за изготвяне на оценка на въздействието и ако е необходимо на нови законодателни предложения по отношение на промените в правилата за международните пътни превози. Това съобщи във фейсбук премиерът Бойко Борисов по повод пакета \"Мобилност\". Той съобщи, че новината му е била обявена от българският еврокомисар Мария Габриел , която участва в заседанието на колежа. \"Причината за решението на комисарите е, че новите правила по пакета \"Мобилност\" и особено разпоредбата камионите да се прибират празни в страната, които бяха договорени преди седмица, не помагат, а напротив - пречат на усилията за опазването на околната среда\", коментира още Борисов. Сподели:", "date": "2019.12.18", "title": "Премиерът Борисов с новини за пакета \"Мобилност\""}
{"url": "https://pik.bg/%D0%BC%D0%B8%D1%81%D0%BA%D0%B0%D1%82%D0%B0-%D1%87%D1%83%D1%88%D0%B5%D0%B2%D0%B0-%D1%81-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B4%D0%B6%D1%83%D0%BA%D0%B8-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%85%D0%B5%D0%B9%D1%82%D1%8A%D1%80%D0%B8%D1%82%D0%B5-%D0%BD%D0%B0-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news891828.html", "text": "\"Мис България 2019\" Радинела Чушева, която предизвика редица негативни коментари заради визията си, забегна на Малдивите. \"За човек говорят лошо тези, които са по- зле от него. Тези, които са по- добре, са заети да се радват на живота си!\", написа 23-годишната софиянка в профила си, в който бълва снимки от екзотичната дестинация. Въпреки, че от финала на конкурса мина време, критиките към Радинела не стихват. Хората са втрещени от избора й, най-вече заради гигантските й джуки, пише \"Телеграф\". Сподели:", "date": "2019.12.18", "title": "Миската Чушева с големите джуки избяга от хейтърите на Малдивите (СНИМКИ)"}
{"url": "https://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-news892409.html", "text": "Нито един клуб не иска да привлече бившия футболен национал Валери Божинов. Някогашната звезда през февруари ще навърши 34 години и изглежда дните му във футбола са преброени. Към момента няма нито една оферта към нападателя, пише столичен всекидневник. Той вече е свободен агент, след като напусна Ботев (Враца). Вторият му период при врачани бе разочароващ, като Валери често бе измъчван от контузии. През настоящата кампания Божигол записа едва 384 минути, като не е успя да се разпише нито веднъж. За последно той вкара гол през пролетта с екипа на Левски, когато класира отбора в Лига Европа в ключовия бараж срещу Етър. Мениджърът Мирчо Димитров е нагърбен със задачата да дири чуждестранен клуб, който е готов да подаде ръка на българина. Божинов от своя страна е намалил силно досегашните си финансови претенции и вече е склонен на много по-ниска заплата, само и само да играе редовно. Божинов вече намекна, че не е далеч времето, когато ще спре с активната си кариера. Той обаче е уверен, че иска на всяка цена да си намери един последен клуб, където да бъде титуляр. Валери е един от рекьордорите за най-много сменени клубове. Кариерата му премина през топ отбори като Ювентус, Фиорентина, Манчестър Сити и Спортинг. Той е носил фланелката на цели 15 отбора. \"В момента нямам договор с нито един отбор, но и не съм контактувал с кандидати за подписа си. Все пак нямам още много време на терена, трябва да обмисля добре следващата си стъпка\", коментира Божигол. Сподели:", "date": "2019.12.18", "title": "ЛИЧНА ДРАМА: Никой не иска Валери Божинов"}
{"url": "https://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%E2%80%9E%D0%B5%D0%BB-%D0%BA%D0%BB%D0%B0%D1%81%D0%B8%D0%BA%D0%BE%E2%80%9D-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news892504.html", "text": "Размирици избухнаха край стадион „Камп Ноу\" в Барселона. Каталунски сепаратисти издигнаха исканията за независимост часове преди началото на футболния сблъсък между Барселона и  Реал (Мадрид), съобщават световните агенции, цитирани от БТВ. Няколко хиляди каталунски демонстранти се събраха край стадиона с викове „Независимост\" и „Свобода за политическите затворници\". Стигна се до сблъсъци с полицията, след като група протестиращи подпали огнена барикада. „Не съм футболен фен. Тук съм, за да подкрепя нашата кауза. Надявам се да сме в демократична страна и системата няма да ни смаже”, обяснява Мануел Беато, който е сред протестиращите. „Европа трябва да чуе каталунците. Има много, които са против отделянето, но сепаратистите имат право да издигат исканията си и да получат шанс”, казва демонстрантът Реитс. Двубоявт между Барселона и Реал (Мадрид) се превърна в жертва на сепаратистките настроения в страната. Мачът трябваше да се проведе преди 2 месеца, но беше отложен, заради масовите протести в областта след осъдителните присъди за 9-ма каталунски лидери. Сподели:", "date": "2019.12.18", "title": "Безредици по време на „Ел Класико”: Полиция и каталунски демонстранти в сблъсък в Барселона"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%83%D0%B4%D0%B0%D1%80%D0%BD%D0%BE-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B4%D0%BE-%D0%B4%D0%BD%D0%B8-news892351.html", "text": "Старши треньорът на Левски Петър Хубчев иска поне трима нови играчи да подсилят клуба още до първата тренировка на гранда за 2020-а, твърди \"Тема Спорт\". Като от изданието акцентират, че Хубчев е имал разговор с висшето ръководство на клуба относно зимните трансферни планове на \"сините\". По време на срещата с босовете на тима Хубси е разяснил вижданията си за предстоящата селекция. Той е дал доклад за това какъв тип играчи и на какви постове са му нужни. Очаква се столичани да се подсилят най-вече с краен бранител и нов качествен халф. Сподели:", "date": "2019.12.18", "title": "ГОРЕЩА ТЕМА: Ударно подсилване на \"Герена\" до дни?"}
{"url": "https://pik.bg/%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D1%80%D0%B8%D1%82%D0%BE%D0%BD-%D1%81-%D0%BA%D0%BE%D0%BD%D1%86%D0%B5%D1%80%D1%82%D0%B5%D0%BD-%D0%BC%D0%B0%D1%80%D0%B0%D1%82%D0%BE%D0%BD-%D0%BF%D0%BE-3-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8-news892397.html", "text": "С над 5-часов музикален маратон с пъстрата палитра от хитове на дует \"Ритон\" ще отбележат Коледа и Новата 2020-а година три от телевизиите. Маратонът стартира по Нова телевизия на 25 декември. Точно в 12.30 ч. започва гала спектакълът \"Чакаме ви с любов\", който \"Ритон\" представи на 30 май в НДК, а след това в Пловдив, Варна и Русе. Празничното настроение, което ще създават Катя и Здравко, ще продължи и в ефира на BG ON Air малко по-късно на Рождество. От 16.30 телевизията ще излъчи \"Ритон в ритъма латино\" - концерта от 2016 г., съобщи фейсбук-страницата на дуета. И БНТ 1 е подготвила изненада за своите зрители, но на 29 декември от 17.00 ч. Катя и Здравко ще стоплят домовете с обичаните си хитове, изпълнени на концерта \"Музика и любов\", отново заснет в Зала 1 на НДК. Сподели:", "date": "2019.12.18", "title": "ПО ПРАЗНИЦИТЕ: \"Ритон\" с концертен маратон по 3 телевизии"}
