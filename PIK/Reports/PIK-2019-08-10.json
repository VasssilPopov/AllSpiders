{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news861983.html", "text": "Един човек е ранен при стрелба в джамия в ислямския център ал Ноор в Осло, Норвегия, съобщи местната полиция. Мъж е влязъл и открил огън в джамията, след което е бил арестуван. Органите на реда продължават да работят на място. В района има въоръжени полицейски патрули, както и линейки. Сподели:", "date": "2019.08.10", "title": "ИЗВЪНРЕДНО: Стрелба в джамия в Норвегия, има ранен"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D1%81%D0%B2%D0%B5%D1%82%D0%B0-news861918.html", "text": "Anadolu Agency, цитирана от \"Фокус\". Президентът на Турция Реджеп Тайип Ердоган потвърди решителността си да се бори срещу всякакви заплахи, насочени срещу развитието на Турция, предава „Ще продължим да разочароваме онези, които използват много методи, от терористични атаки до икономически капани, за да пречат на Турция в предстоящия период“, каза Ердоган във видео съобщение, насочено към започването на мюсюлманския религиозен фестивал по случай Курбан байрам. Президентът каза, че Турция е постинала положителни резултати по много въпроси в изминалата година и добави, че страната черпи сили от обединението, солидарността и братството. Ердоган наблегна на факта, че Турция е постигала много исторически победи през месец август и изрази надежда, че Анкара ще може да се похвали с още подобни постижения и след края на месеца. Сподели:", "date": "2019.08.10", "title": "Ердоган с пореден ултиматум към света"}
{"url": "https://pik.bg/%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D1%82%D0%B0%D0%BD%D0%B7%D0%B0%D0%BD%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-62-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news861982.html", "text": "Шейсет и двама души загинаха в Танзания в събота, когато автоцистерна за гориво се преобърна и след това се взриви, докато тълпи хора се втурнаха да наливат от изтичащото гориво, предава \"Франс прес\". Смъртоносният взрив, станал близо до град Морогоро, западно от икономическата столица Дар ес Салам, е последното в серия от подобни бедствия в Африка. Началникът на полицията в Танзания Либерат Сабас заяви, че при експлозията са загинали 58 мъже и четири жени, докато 72 души са ранени и са настанени в местната болница. Кадри от местопроизшествието показаха, че камионът е обхванат от пожар и огромни облаци черен дим, а наоколо има овъглени тела и изгорели останки от превозни средства, сред обгорели дървета. Президентът на страната Джон Магуфули изрази своите съболезнования. Той също така призова хората да спрат опасната практика да крадат гориво по такъв начин, нещо, което е често срещано в много части на Африка. Сподели:", "date": "2019.08.10", "title": "Цистерна се взриви в Танзания, най-малко 62 загинаха"}
{"url": "https://pik.bg/%D0%B8%D0%B7%D0%BF%D0%B5%D0%BF%D0%B5%D0%BB%D1%8F%D0%B2%D0%B0%D1%89%D0%B8-%D0%B7%D0%B0%D0%BB%D1%8A%D0%B3%D0%B0%D0%BB%D0%BA%D0%B8-%D1%81%D0%B5%D0%BA%D1%81-%D0%B8%D0%B3%D1%80%D0%B0%D1%87%D0%BA%D0%B8-%D1%85%D0%B0%D0%BC%D0%B5%D0%BB%D0%B5%D0%BE%D0%BD%D0%B8-%D1%81%D0%BC%D0%B5%D0%BD%D1%8F%D1%82-%D1%86%D0%B2%D0%B5%D1%82%D0%B0-%D1%81%D0%B8-%D1%81%D0%BF%D0%BE%D1%80%D0%B5%D0%B4-%D1%81%D1%82%D0%B5%D0%BF%D0%B5%D0%BD%D1%82%D0%B0-%D0%BD%D0%B0-%D0%B2%D1%8A%D0%B7%D0%B1%D1%83%D0%B4%D0%B0-news861217.html", "text": "Компания за секс играчки предлага нова серия продукти, които променят цвета си в зависимост от степента на възбуда, пише в. \"Дейли стар\". Играчките хамелеони могат да бъдат използвани както за самозадоволяване, така и в разгорещен полов акт. Продуктите от серията са оборудвани с технология, която реагира на промени в телесната температура. Отчитайки повишена възбуда, новите секс играчки променят цвета си, сигнализирайки на партньорите, че \"натискат правилния бутон\". От компания \"Лавхъни\", която предлага серията, отбелязват, че 80 процента от клиентите им са двойки, които искат да повишат \"сексуалното си щастие\" и да разнообразят половия си живот. Фирмата предлага четири секс играчки, които променят цвета си - зърносмукачи, любовни пръстени в три размера за пениси, дилдо и анални тапи. При повишена възбуда въпросните продукти променят цветовете си съответно от лилав на розов, от син на лилав, от черен на розов и от черен на зелен. Сподели:", "date": "2019.08.10", "title": "ИЗПЕПЕЛЯВАЩИ ЗАЛЪГАЛКИ: Секс играчки хамелеони сменят цвета си според степента на възбуда"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B5%D1%85%D0%B0%D0%B1%D0%B8%D0%BB%D0%B8%D1%82%D0%B0%D1%86%D0%B8%D1%8F%D1%82%D0%B0-%D0%B8-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D0%BE%D0%BA%D0%BB%D0%B0%D1%81%D0%BD%D0%B0%D1%82%D0%B0-%D0%BF%D1%8A%D1%82%D0%BD%D0%B0-%D0%BC%D1%80%D0%B5%D0%B6%D0%B0-%D0%B2-%D0%B4%D1%83%D0%BF%D0%BD%D0%B8%D1%88%D0%BA%D0%BE-news861912.html", "text": "Работници на фирмата-изпълнител са почистили банкетите по направленията към селата Крайни дол, Палатово и Баланово и са започнали изрязване на храстовата растителност между селата Яхиново, Червен брег и Крайници. Дейностите ще продължат и през следващата седмица, а кърпенето на дупките ще започне след 15 август, допълниха от общината. Започна рехабилитацията и на четвъртокласната пътна мрежа на територията на община Дупница, съобщават от общинската администрация. Сподели:", "date": "2019.08.10", "title": "Започна рехабилитацията и на четвъртокласната пътна мрежа в Дупнишко"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-tv-%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%BC%D0%B0%D0%BD%D1%83%D0%B5%D0%BB%D0%B0-%D0%B3%D0%BE%D1%80%D1%81%D0%BE%D0%B2%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0--news861889.html", "text": "Точно преди 12 години, на 5 август 2007 г. световният шампион по фигурно пързаляне Максим Стависки премаза с джипа си 18-годишната Мануела Горсова и 23-годишния Петър Петров. Сблъсъкът на един от завоите край река Ропотамо, близо до Приморско, бе фатален за момчето, а спътницата му в автомобила-ковчег, още е в будна кома. Преди броени дни, Мануела Горсова е претърпяла нова операция във Военна болница, разкри пред ПИК TV Влади Въргала. \"Да е жив и здрав, доц. Дончо Дончов пое отговорността да затвори дупката на гърлото, тъй като тя вече се храни през устата - храни е силна дума, по-скоро поема храната през устата. По време на самата операция обаче Мануела направи алергичен шок, след което влезе в реанимация. На нас с доц. Дончев ни се наложи да бъдем цяла нощ в реанимация, но не само заради Мануела, а заради майка й Диана. Тя има стрес от реанимации още от едното време. И Диана има огромна нужда от помощ, тя не се е отделя от леглото на дъщеря си. След реанимацията се овладя алергичната реакция и си я прибрахме у дома. Мануела продължава да бъде във вегетативно състояние, картината е зловеща, но тя е много красива, дори и в този си вид!\", разказа Влади пред камерата на ПИК TV. Едва ли има българин, който да не е бил разтърсен от трагедията с Мануела, но Въргала е един от малцината, приели съдбата на момичето като своя житейска кауза. Години наред Влади е един от най-близките хора до семейство Горсови и продължава да им бъде опора в битката... \"Защо стана случаят с Мануела Горсова? Тя дойде като курбан да ни покаже колко сме полудели -  това е моят извод. Стависки и Албена Денкова - хора, на които Господ е дал талант, със сбъднати мечти и постижения... След успехите им ги приемаха политици, бизнесмени, императори дори.... И точно в онзи момент на завоя, Дяволът стъпва на газта, точно когато си успял... Убива на място един човек и осакатява друг за цял живот, като обрича и неговите близки\", разсъждава Влади. Популярният актьор и режисьор обаче не може да се примири си с манталитета на обществото ни, дръзнало да кове присъди след едни папарашки снимки на Красимир Горсов... \"До този момент хората се вълнуваха ще влезе ли Стависки в затвора или не. В следващия момент започнаха да се вълнуват играл ли е баща й комар или не. Чакайте бе, парите са средство, но има едно нещо важно - живота на детето. Ако днес кажа, че пред Мавзолея ще пребиваме с камъни Ставииски и бащата на Мануела, а на друг площад ще спасяваме живота й, ще \"спукат\" телефона да звънят камъните скъпи ли са и там ли ще се раздават, а на другия площад при детето ще има 5 човека. Искам да кажа нещо много важно - бащата на Мануела, Красимир, не се отделя от нея, той е плътно до дъщеря си\", разгневи се още Влади Въргала. След като през годините той забавлява българите с \"Коктейлите на Влади\", \"Пирон\" и \"Сладко отмъщение\", от няколко месеци възпитаникът на Стефан Данаилов в НАТФИЗ пълни залите с изповедта за живота си - \"Мемоарите на един Въргал\". Какво обаче го накара да търси международни сцени за спектакъла си? Какви са най-големите организационни проблеми из родните театри и защо няма условия за производство на кино у нас? Заради какво се гневи на родното здравеопазване и как за малко да подпали дома си - гледайте сега: Сподели:", "date": "2019.08.10", "title": "ДРАМА В ПИК TV: Влади Въргала с разтърсващ разказ за Мануела Горсова - ето какво се случва с младата жена 12 години след адската катастрофа с Максим Стависки..."}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%BC%D0%B5%D1%87%D0%BA%D0%B8-%D0%BD%D0%B0%D0%BF%D0%B0%D0%B4%D0%B0%D1%82-%D1%81%D1%82%D0%BE%D0%BF%D0%B0%D0%BD%D1%81%D1%82%D0%B2%D0%B0-%D0%B8-%D0%B6%D0%B8%D0%B2%D0%BE%D1%82%D0%BD%D0%B8-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-news861916.html", "text": "Жители в района на Смолян се оплакаха от нападения на мечки над стопанствата и животните им. Само през юли инцидентите са  девет, съобщава „Булнюз”. Щетите са територията на шест общини. В смолянското село Могилица почти всеки ден хората виждат мечка с две малки мечета, в близост до къщите. Смелчаци дори са успели да ги заснемат. \"Направихме няколко снимки, един клип и се дръпнахме назад. Играеха си в реката, направиха си една баня ,защото беше топло времето и си заминаха по живо по здраво”, разказва Валентин Шумков. За среща с мечките разказват и други местни хора. Това е и основна тема за разговори. Издадени са 4 разрешителни за отстрел на проблемни мечки в Смолянско, но все още такава няма. Сподели:", "date": "2019.08.10", "title": "Опасно: Мечки нападат стопанства и животни в Смолянско"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D1%80%D0%BE%D0%BC%D0%B5%D0%BD%D1%8F-%D1%84%D0%BE%D1%80%D0%BC%D1%83%D0%BB%D0%B0%D1%82%D0%B0-%D0%B7%D0%B0-%D0%B8%D0%B7%D1%87%D0%B8%D1%81%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BB%D0%B8%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D0%B5%D0%B4%D0%BD%D0%BE%D1%81%D1%82-news861920.html", "text": "Държавата променя формулата за изчисляване на линията на бедност. За 2020 година тази линия ще бъде изчислена, като се използва базата за доходите и условията на живот на 8 200 български домакинства, вместо досегашните 3 020 домакинства, съобщава „Дарик” Нейната стойност ще бъде умножена по годишната инфлация за така наречената малка потребителска кошница, изчислена към декември 2018 година. Новата методика, публикувана за обществено обсъждане, се въвежда заради реформата в политиките спрямо хората с увреждания и има за цел да защити по-адекватно уязвимите социални групи у нас. Линията на бедност в България се използва само като аналитичен и статистически показател и към момента се изчислява по методика, влязла в сила преди 13 години. В нея се използват данните от изследване на националната статистика, което се базира върху бюджетите на 3 020 домакинства. Размерът на линията представлява процент от така наречения медианен общ нетен доход за страната и показва с каква сума пари едно домакинство може да задоволи минималните жизнени потребности на живеещите в него двама или повече души. През последните няколко години размерът на линията на бедност нарасна плавно, като най-същественото му увеличение беше за настоящата година - с 27 лева. Новата формула ще се базира на изследването \"Статистика на доходите и условията на живот\", разработено от Евростат, като извадката ще обхваща 8 200 български домакинства. Линията на бедност, изчислена по тези данни за предходната година, ще се умножава по годишната инфлация за малката потребителска кошница към декември на същата предходна година, и така ще дава размера на линията на бедност за следващата година. Така за линията на бедност за 2020 година ще бъдат взети данните от 2018 година и годишната инфлация към декември 2018. Според проекта на методика размерът на линията на бедност за догодина трябва да бъде определен най-късно през ноември, а от следващата година този размер ще бъде гласуван до края на август. Сподели:", "date": "2019.08.10", "title": "Държавата променя формулата за изчисляване на линията на бедност"}
{"url": "https://pik.bg/%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%81%D0%B5%D1%83%D0%BB-%D0%BE%D1%82%D0%BA%D1%80%D0%B8-%D0%BE%D1%80%D0%B8%D0%B3%D0%B8%D0%BD%D0%B0%D0%BB%D0%B5%D0%BD-%D0%BD%D0%B0%D1%87%D0%B8%D0%BD-%D0%B4%D0%B0-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0-%D1%85%D0%BE%D1%80%D0%B0%D1%82%D0%B0-%D0%B4%D0%B0-%D1%80%D0%B5%D1%86%D0%B8%D0%BA%D0%BB%D0%B8%D1%80%D0%B0%D1%82-news861914.html", "text": "Магазин в южнокорейската столица Сеул е открил оригинален начин да стимулира хората да рециклират отпадъците на фона на призивите на еколозите, че океаните на Земята са задръстени от пластмаса, предаде „Ройтерс”, циитрана от БНР. В магазина хората могат да оставят празни пластмасови бутилки, кенчета и опаковки във вендинг машини, които им отпускат кредит за пазаруване. \"Чрез магазина ни искаме да покажем скритата ценност на отпадъците и да кажем на хората, че боклукът може да означава пари, а рециклирането е забавно\", подчерта управителят. В магазина също е отделено място за произведения на изкуството, създадени от рециклирани продукти, правят се и презентации за начина, по който се рециклират дрехи например. В Южна Корея има поставени 75 машини за рециклиране, в които са върнати над 11 милиона кенове и пластмасови бутилки. Парите, изплатени за отпадъците, надхвърлят осем хиляди щатски долара. Сподели:", "date": "2019.08.10", "title": "Екологично: Магазин в Сеул откри оригинален начин да стимулира хората да рециклират"}
{"url": "https://pik.bg/%D1%80%D0%B5%D1%82%D1%80%D0%BE-%D0%BF%D0%B0%D1%80%D0%B0%D0%B4-%D0%B2-%D0%B4%D0%BE%D0%B1%D1%80%D0%B8%D1%87-%D0%BF%D0%BE%D0%BA%D0%B0%D0%B7%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BF%D0%BE%D0%B7%D0%BD%D0%B0%D1%82%D0%B8-%D0%BE%D1%82-%D1%81%D0%BD%D0%B8%D0%BC%D0%BA%D0%B8-%D0%B8-%D1%84%D0%B8%D0%BB%D0%BC%D0%B8-news861927.html", "text": "Първият ретро парад в Добрич показва близо 100 превозни средства - автомобили, мотоциклети, микробуси, велосипеди, дори детски коли от миналия век. Тези превозни средства отдавна са изчезнали от пътищата и хората могат да ги видят само на снимки и във филми, каза за БТА Петър Георгиев, запален ентусиаст, един от инициаторите на събитието, което се организира със съдействието на общината и Съюза на българските автомобилисти. Сред най-големите атракции на парада е лек автомобил, модел \"Джаует\", от 1926 година с оригинален английски номер, собственост на колекционер от Поморие. Подобни коли са се движели с двадесетина километра в час и в градски условия един от пътниците е слизал, за да регулира движението и колата да мине, разказа Петър Георгиев. \"Шевролет\" от 1929 година, \"Форд Алпине Тюер\" от 1934 година, мотор \"Харли Дейвидсън\" от 1926 година и още редица ретромодели на собственици от София, Благоевград, Видин, Бургас, Варна и други градове в страната са подредени в градския парк \"Свети Георги\". Спомен от близкото минало е \"Трабант 600\", произведен през 1963 година, с който собственикът му Кольо Тончев от Добрич е спечелил рали \"Марица\" тази година, изминавайки без проблем 700 километра през България, Гърция и Турция, разказаха още организаторите на парада. Леки коли \"Москвич\", \"Лада\", мотор \"Ява\" с ремарке, микробус \"Баркас\" също \"връщат\" 70-те и 80-те години на миналия век. По-късно днес най-атрактивните машини, представени на ретро парада ще бъдат наградени, а участниците ще преминат в шествие през Добрич. Сподели:", "date": "2019.08.10", "title": "Ретро парад в Добрич показа автомобили, познати от снимки и филми"}
{"url": "https://pik.bg/%D0%BD%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0%D1%82%D0%B0-%D0%B7%D0%B0%D0%B1%D1%80%D0%B0%D0%BD%D0%B0-news861930.html", "text": "Протестиращи преминаха в събота през два квартала на Хонконг въпреки забраната на полицията, която неколкократно влезе в сблъсъци с критици на правителството, предаде БТА. Това е деветата седмица на протести в Хонконг, които започнаха заради недоволството срещу законопроект за екстрадиции в континентален Китай, но след това се разраснаха и демонстрантите започнаха да искат повече демократични свободи. Протестиращите настояват за оставката на главната администраторка на Хонконг Кари Лам и за разследване на жалбите за полицейско насилие. Силите на реда използваха и сълзотворен газ срещу антиправителствените демонстранти след края на мирното шествие. Протестиращите издигнаха барикади и опитаха да попречат на полицаите да влязат в търговски център, за да разпръснат демонстрантите, които бяха там. Сподели:", "date": "2019.08.10", "title": "Нов протест в Хонконг въпреки полицейската забрана"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-%D1%80%D1%83%D1%81%D0%BD%D0%B0%D1%86%D0%B8-%D1%81%D0%B5-%D0%B7%D0%B0%D0%BF%D0%B0%D1%81%D1%8F%D0%B2%D0%B0%D1%82-%D1%81-%D0%B9%D0%BE%D0%B4-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%B0%D1%85-%D0%BE%D1%82-%D1%80%D0%B0%D0%B4%D0%B8%D0%B0%D1%86%D0%B8%D1%8F-news861929.html", "text": "Петима служители на руската държавна корпорация “Росатом” са загинали при експлозията на полигона в Архангелска област в Русия. Сподели:", "date": "2019.08.10", "title": "ПАНИКА: Руснаци се запасяват с йод заради страх от радиация"}
{"url": "https://pik.bg/5-%D0%BF%D1%80%D0%B0%D0%B3%D0%BC%D0%B0%D1%82%D0%B8%D1%87%D0%BD%D0%B8-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D0%B2%D0%B8%D0%BD%D0%B0%D0%B3%D0%B8-%D0%BC%D0%B8%D1%81%D0%BB%D1%8F%D1%82-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%BD%D0%BE-news861552.html", "text": "Какъв е стилът ви на мислене – мислите ли в дългосрочен план или живеете ден за ден без да се задълбочавате чак толкова? Има съществени разлики в мисленето на различните зодии. Някои предпочитат да се носят по течението. По-реактивни са и са добри в реагирането на момента. Разчитат на интуицията си и се ръководят от обстоятелствата тук и сега. Други зодиакални знаци са много добри в планирането и мисленето в дългосрочен план. Често те имат финансово стабилно състояние, разполагат с време за всичките си ангажименти, защото са ги планирали по най-удобния начин и същевременно успяват да намерят време и за семейството си. Тези зодии са хора на логиката. Ясно определят и подреждат целите и приоритетите си. Не са склонни да предприемат необмислени действия и на тях винаги може да се разчита. Телец Телците никога не взимат прибързани решения. Винаги са съсредоточени и фокусирани върху това, което правят, още повече, ако то им носи финансови облаги. Телците са истински прагматици. Ако са инвестирали в нещо, те се стараят да са винаги в час с новостите, за да предвидят всеки възможен развой на ситуацията. Способни са на невероятно търпение и упоритост в постигане на целите. Постоянството и огромното им желание по пътя на успеха често се възнаграждават. Козирог Ако има зодия, за която дългосрочното планиране да е приоритет в живота, това е Козирогът. Той никога не прави нещо без да е взел предвид положителните и отрицателните страни в бъдеще. Козирозите са хора, които започват да влагат усилията или финансите си в бъдещето още от ранна детска възраст. Те добре познават целите си и умеят да разпределят времето и възможностите си така, че да успеят да ги постигнат. Упорита зодия, която е надарена с мъдростта на възрастен още от невръстните си години, Козирогът умее да управлява ежедневието си и е наясно, че е способен да приложи тези свои умения и в изграждането на план за бъдещето си. Те не се захващат с нещо, ако се съмняват дали то ще им е полезно в дългосрочен план. Лъв Лъвът разбира стойността на опита. Обича да се обгражда с хора, които смята за мъдри и интелигентни. Предпочита да черпи знания и подходи от тях вместо да си губи времето с безполезни контакти. Вдъхновява се от представата за бъдещето, която често изгражда в съзнанието си като един истински мечтател. Лъвът може да изглежда импулсивен на пръв поглед, но той винаги взима своите решения, базирайки се на задълбочена оценка. Упоритостта и отдадеността на онова, което правят, прави Лъвовете една от най-надеждните зодии в осъществяването на планове и мечти. Дева Девите имат много силно развито чувство за преценка на последиците. Във всяка една ситуация те могат да определят няколко възможни изхода. Това им помага да предвиждат ходовете си и да действат според моментния развой на събитията. Изключително организирани, Девите планират всяка своя минута. Не обичат изненадите, защото те объркват плановете, които прецизно са съставили. Девите имат способността не само да виждат общата цялостна картина, но и да видят във всеки даден момент какво трябва да направят, къде са сгрешили и какво трябва да променят, за да се справят добре. Водолей Водолеите са хуманитаристите на зодиака. Летейки в облаците, те изпитват огромно желание да съсредоточат всичките си сили да опазят планетата, да образоват всички хора, да помогнат на бедните, да раздадат справедливост. Често тези идеалистични мечти и стремежи им пречат да стъпят здраво на земята и да осъществят целите си. Въпреки това те винаги знаят кои са правилните решения за тях. Умеят мълчаливо да правят своите преценки, ориентирайки се изключително сензитивно във всяка ситуация. Освен това Водолеите интуитивно знаят, че невинаги очевидните решения са най-правилните. Затова си дават достатъчно време, за да се ориентират правилно. Това има положителни отзвуци за тях в дългосрочен план. Сподели:", "date": "2019.08.10", "title": "5 прагматични зодии, които винаги мислят дългосрочно"}
{"url": "https://pik.bg/%D0%BE%D1%81%D0%BA%D0%B0%D1%80%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B5%D1%89-news861896.html", "text": "Новоизбраният президент на американската киноакадемия Дейвид Рубин не предвижда съществени промени при провеждането на церемонията по раздаването на „Оскарите“ догодина, като е възможно отново да няма основен водещ , предава Асошиейтед прес. Кастинг режисьорът Рубин бе избран във вторник да оглави американската Академия за кинематографично изкуство и наука след доста напрегната година за тази организация. Той оцени като много успешно тазгодишното провеждане на бляскавата церемония и нейното пряко излъчване. \"Оскарите\" през последните години регистрираха спад на зрителската аудитория , но тази година тенденцията беше нарушена с идеята да няма централен водещ. Рубин заяви, че се работи и по откриването на музея на американската киноакадемия и срокът, предвиден за 2020 година, може да бъде спазен. Сподели:", "date": "2019.08.10", "title": "Оскарите отново остават без водещ"}
{"url": "https://pik.bg/%D0%BA%D1%83%D0%BB%D1%82%D1%83%D1%80%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D1%86%D1%8A%D1%84%D0%BD%D0%B0-%D0%B2-%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D0%BA---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%B7%D0%BF%D1%80%D0%B0%D1%82%D0%B8-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D0%BD%D0%B8%D1%8F--news861769.html", "text": "Мая Илиева посети операта \"Турандот\", която бе представена преди дни на Белоградчишките скали. Вдовицата на боса на ВИС Георги Илиев от години не пропуска премиери и инициативи на любимите си балетмайстори и оперни певци. На културните събития Мая винаги е в стилна рокля, с приятелка, без деца и бодигард. Освен, че е фен на операта, Илиева харесва и класическа музика, като е в перфектни отношения с цигуларя Васко Василев. Ходила е на негови концерти дори в чужбина. Екзотичната красавица е голям фен и на Стинг. Тя бе платила 3000 лева за лична среща с певеца и автограф от него. От родните изпълнители Мая се кефи на Хилда Казасян, Васил Петров и Камелия Тодорова. От лекия жанр вдовицата на Жоро Илиев харесва само Преслава, тъй като я намира за най-малко кичозна, пише ежедневник. Сподели:", "date": "2019.08.10", "title": "КУЛТУРНА ПРОГРАМА: Мая Илиева цъфна в Белоградчик - ето какво изпрати вдовицата на Главния в Северозапада..."}
{"url": "https://pik.bg/%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%B3%D1%80%D0%B0%D0%B4%D0%BE%D0%B2%D0%B5%D1%82%D0%B5-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D0%B4%D0%B0-%D1%81%D0%B8-%D0%BA%D1%83%D0%BF%D1%8F%D1%82-%D0%B2%D0%B8%D0%BB%D0%B0-news861905.html", "text": "През юли 2019 г. общият показател на доверие на потребителите в икономическата и финансова ситуация в страната нараства с 0,8 пункта спрямо нивото си отпреди три месеца, което се дължи изцяло на повишеното доверие сред градското население, съобщава Националният статистически институт (НСИ). Общата оценка на потребителите за развитието на икономическата ситуация в страната през последните дванадесет месеца бележи известно подобрение - увеличение на балансовия показател с 2,6 пункта. Същевременно и прогнозите им за следващите дванадесет месеца са по-благоприятни в сравнение с предходното наблюдение. Относно безработицата в страната прогнозите са, че ще има известно съкращаване на персонал през следващите дванадесет месеца, като според населението в селата то ще бъде с по-високо темпо. Изследването е част от хармонизираната програма на Европейския съюз за наблюдения на бизнес тенденциите и наблюдение на потребителите и е представително за населението на 16 и повече години. Обект на изследването са лицата на 16 и повече години. Методът на анкетиране е интервю лице в лице. Анкетата съдържа стандартизирани въпроси, свързани с финансовото състояние на домакинствата, общата икономическа ситуация в страната, инфлацията, безработицата, спестяванията, намеренията за извършване на основни разходи за предмети с дълготрайна употреба и покупка на жилище или кола. Сподели:", "date": "2019.08.10", "title": "Все повече българи в градовете обмислят да си купят вила"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BA%D1%83%D0%BF%D1%83%D0%B2%D0%B0-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D1%81%D1%82%D0%B0%D1%80%D0%B8-%D0%BA%D0%BE%D0%BB%D0%B8-%D0%BD%D0%B0-%D1%86%D0%B5%D0%BD%D0%B8-%D0%B4%D0%BE-news861847.html", "text": "Българинът все още купува основно стари коли, но с добър външен вид и на цена между 4 000 и 7000 лв. Изводът е на председателя на Асоциацията на вносителите на автомобили и резервни части Христо Христов. Пред „Дарик” той разясни, че в момента разнообразието на автомобилния пазар у нас е по-голямо в сравнение с предлаганите модели телевизори. Въпреки това обаче приоритетното търсене на по-евтини и стари коли продължава, противно на тенденциите в повечето европейски държави. Според Христов данъчното законодателство у нас не толерира закупуването на модерни автомобили, а рекламираната нова формула за определяне данъка на колите, която включва еко категорията, няма никакъв ефект. „За съжаление не мога още да видя у нас тенденцията, която се вижда в останалите европейски страни, поради факта, че в България данъчното законодателство абсолютно не толерира закупуването на по-нов автомобил, да не говорим за нов – категоричен е Христов. - По-старите автомобили продължават да плащат по-малък данък от по-новите, което е ненормално“. По думите му, основният критерий е цена и никой не обръща внимание на евро категориите. „Да не говорим, че след като въведоха новата формула, много от българските граждани нямаха записани евро категорията в големия талон и това доведе до съответното затруднение при определяне на категорията – допълни той. - Наложи се да заплащат допълнителни суми. Така че всички тези преференции се обезсмислиха и в крайна сметка говорим за малка сума за пътния данък. Докато това не се промени, докато не отпадне нотариалната заверка на подписа, докато не отпадне еко таксата, няма да има нормален пазар в страната. Защото в момента една еко такса за кола е 300 лева, данъкът е 30 лева. Еко таксата се събира от частни фирми, пътният данък е за държавата“. Сподели:", "date": "2019.08.10", "title": "Тенденции: Българинът купува предимно стари коли на цени до..."}
{"url": "https://pik.bg/%D1%84%D0%B8%D0%BE%D1%80%D0%B5%D0%BD%D1%82%D0%B8%D0%BD%D0%B0-%D0%BF%D1%80%D0%B0%D1%82%D0%B8-%D0%BF%D0%BE%D0%B4-%D0%BD%D0%B0%D0%B5%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%BB%D0%B0%D0%B4%D0%B5%D0%B6%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B2-%D1%82%D1%80%D0%B5%D1%82%D0%B0-%D0%B4%D0%B8%D0%B2%D0%B8%D0%B7%D0%B8%D1%8F-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news861902.html", "text": "Централният защитник Петко Христов ще играе през новия сезон под наем в третодивизионния Бишелие, съобщи близкият до Фиорентина сайт firenzeviola, цитиран от „Спортал”. Новината бе потвърдена и от клубния сайт на тима от Флоренция. 20-годишният юноша на Славия премина в състава на Фиорентина през 2017 година, но все още не може да се утвърди в първия състав на \"виолетовите\". През миналия сезон Христов игра за тима на Тернана, за който успя да реализира и един гол. Сподели:", "date": "2019.08.10", "title": "Фиорентина прати под наем български младежки национал в трета дивизия на Италия"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BD%D0%BE%D0%B2-%D0%B6%D0%BF-%D0%BF%D0%BE%D0%B4%D0%BB%D0%B5%D0%B7-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news861934.html", "text": "Кръстовището свързва квартал \"Грамада\" с центъра на Благоевград .Всеки ден през жп прелеза преминават хиляди автомобили и пешеходци и често тук се случват катастрофи и инциденти с пешеходци. Жителите на квартала от години чакат съоръжението да бъде построено, за да могат да пресичат безопасно без да се налага да минават по железопътните линии. Местните жители се оплакват, че мястото е опасно, въпреки това строителството се отлага вече 20 г., предава за неволите им БНТ. От община Благоевград казаха, че вече има избрана фирма- изпълнител,която да изгради съоръжението. Ако всички процедури бъдат изпълнени в срок се очаква през октомври строителните дейности да започнат, а за година и половина подлезът да бъде готов. Започва изграждането на подлез при жп прелеза край благоевградския квартал \"Грамада\". Прокарването на съоръжението не само ще подобри безопасността на пешеходците в района, но и се очаква да облекчи и автомобилния трафик в областния град Сподели:", "date": "2019.08.10", "title": "Започва строителството на нов жп подлез в Благоевград"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news861973.html", "text": "Волейболните ни национали победиха с 3:0 гейма Пуерто Рико във втория си мач от мини-турнира за Олимпийска квота за Токио 2020. 25:20, 25:22, 25:12 в отделните части. Мини-надпреварата се провежда във Варна. Двубоят се състоя в \"Конгресна\" на ДКС. Утре от 20:30 часа е ключовата среща България - Бразилия. Досега нашите и \"златистите\" са с по 2 победи на състезанието във Варна. Пуерто Рико и Египет пък са с по 2 поражения в турнира. Първият тим в крайното подреждане получава квота за Олимпиадата. След това ще съществува и още 1 възможност за класиране за големия форум - в лицето на заключителните квалификационни турнири. В тях обаче конкуренцията особено при отборите от Стария континент по традиция е огромна. Старши треньорът на \"лъвовете\" Силвано Пранди избра следния стартов състав за спора тази вечер: Георги Сеганов, Цветан Соколов, Мартин Атанасов, Розалин Пенчев, Алекс Грозданов, Виктор Йосифов - Теодор Салпаров-либеро. Силна игра на нашите в мача. Сподели:", "date": "2019.08.10", "title": "БРАВО: \"Лъвовете\" с убедителна победа"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D0%B1%D0%B8-%D1%81%D0%BF%D0%B5%D1%87%D0%B5%D0%BB%D0%B8%D0%BB-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-%D0%BD%D0%B0-%D0%B5%D1%81%D0%B5%D0%BD-news861908.html", "text": "Заради правителствената криза в Италия в понеделник председателите на политическите групи в Сената ще определят датата за обсъждане и гласуване на предложението на „Лига” за вот на недоверие към премиера Джузепе Конте, а във вторник това ще направят колегите им от Камарата на депутатите, съобщава агенция АНСА, цитирана от „Ню Йорк Таймс” и БНР. На заседанието на председателите на политическите групи в Сената демократите ще поискат първо да бъде обсъдено тяхното предложение за недоверие към вътрешния министър Матео Салвини и посочена дата за дискусия в пленарна зала. Демократите ще поискат във вторник и Камарата на депутатите също да даде предимство на тяхното предложение, чието разглеждане беше отложено за средата на септември. Трябва да се спазва редът, уточниха специалисти. От друга страна, политическите партии и синдикатите не пестят критиките към Салвини и държанието му по различните митинги, организирани от \"Лига\" през лятото. Посочва се, че \"най-мощният популист на Италия управлява от плажа\". Според италианския Институт за социологическо проучване обаче, ако има предсрочни избори в края на октомври, Салвини ще ги спечели с близо 40 порцента от гласовете. Сподели:", "date": "2019.08.10", "title": "Проучване: Матео Салвини би спечелил евентуални предсрочни избори в Италия на есен"}
{"url": "https://pik.bg/%D0%BE%D0%B1%D0%BD%D0%BE%D0%B2%D0%B8%D1%85%D0%B0-%D0%BA%D1%8A%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%B8%D0%B3%D1%80%D0%B0-%D0%B2-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B0-news861911.html", "text": "С обновени кътове за игра е Детска градина „Звънче“- Берковица. Децата се радват на чисто нови игрови съоръжения, отговарящи на съвременните изисквания за безопасност, съобщава „Конкурент”. В рамките на проекта, финансиран по Национална кампания „За чиста околна среда – 2019“  на МОСВ и ПУДООС, са доставени и монтирани два броя беседки с пейка и маса – за деца до 7 години, които са подходящи и за деца с нарушена двигателна активност. В беседките чрез интерактивни и интересни форми на обучение децата ще се приобщят към природата. Монтирано е и комбинирано детско съоръжение за деца от 2 до 7 години, за катерене, пързаляне, провиране и пазене на равновесие. Естетически оформеният и подреден двор на детската градина е най-подходящото място за опознаване и контакти на децата със заобикалящата ги природна среда. Там те могат да наблюдават промените на явленията в живата и неживата природа, да овладяват знания за значимостта на природните обекти и необходимостта от грижи от страна на човека. Чрез обогатяване на знанията и на представите, и особено чрез участие в трудови дейности, съобразени с детските възможности и интереси, у децата се формират основите на позитивно отношение към околната действителност, допълниха от Община Берковица. Снимка: Конкурент.бг Сподели:", "date": "2019.08.10", "title": "Обновиха кътовете за игра в детска градина в Берковица (СНИМКА)"}
{"url": "https://pik.bg/%D0%BC%D0%B2%D1%84-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D0%BD%D0%B0%D0%BF%D0%B0%D0%B4%D0%BA%D0%B8%D1%82%D0%B5-%D0%BE%D1%82-%D1%81%D0%B0%D1%89-%D0%BA%D0%B8%D1%82%D0%B0%D0%B9-%D0%BD%D0%B5-%D0%B5-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BB-%D0%B2%D0%B0%D0%BB%D1%83%D1%82%D0%B0%D1%82%D0%B0-%D1%81%D0%B8-news861910.html", "text": "Китай не е манипулирал валутата си, обяви Международния валутен фонд. В началото на седмицата Съединените щати вкараха Китай в списъка с държави валутни манипулатори. Това се случва за първи път от 25 години и дава на американците възможността да искат санкции за Китай. Правителството в Пекин отхвърля обвиненията, а годишен доклад на МВФ подкрепя тезата им. Експертите пишат, че юанът е като цяло стабилна валута в сравнение с други, което значи, че ако е имало намеса от страна на Китайската народна банка, то тя е била минимална. Обвиненията на Вашингтон дойдоха, след като Китай допусна курса на юана да падне под 7 за един долар. По-ниската стойност би дала на китайските износители временно преимущество. Смята се, че тя е част от търговската война между Китай и Съединените щати. Сподели:", "date": "2019.08.10", "title": "МВФ отвърна на нападките от САЩ: Китай не е манипулирал валутата си"}
{"url": "https://pik.bg/%D0%BD%D0%B0-%D1%82%D1%8A%D0%BC%D0%BD%D0%BE-%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D1%82%D0%BE%D0%BA-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-news861984.html", "text": "Тежка авария остави без ток тази вечер Студентски град в София за близо два часа. От ЧЕЗ заявиха за БНТ, че повредата е била в подстанция на енергодружеството и аварийните екипи са реагирали веднага за отстраняването й. За кратко спря токът и на стадион \"Георги Аспарухов\" по време на мач, но от ЧЕЗ заявяват, че в рамките на утрешния ден ще проверят дали проблема е в тях или в захранването на стадиона. Сподели:", "date": "2019.08.10", "title": "НА ТЪМНО: Авария остави без ток \"Студентски град\""}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D0%B5%D0%B7%D0%B8-%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D1%89%D0%B5-%D1%81%D0%BC%D0%B5%D0%BD%D1%8F%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D1%81%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BB%D1%8F%D1%82%D0%BE%D1%82%D0%BE-news861154.html", "text": "Ако нещата във връзката ви не вървят и се чудите дали да продължите или не, най-добре е да прочетете следващите редове. Понякога във връзката има проблеми, които бързо можем да решим, пише http://happierthinking.com. Друг път, обаче, нещата стават сериозни и е по-добре да затворим вратата и да отворим друга. Ако вашата зодия е някоя от следните три, то ви е време за промяна в любовта! Няма какво да се чудите, бъдете сигурни, че до края на лятото ще ви се случи нещо много хубаво. Ако сте се чувствали недооценени във връзката си, но сте отлагали дълго време, за да сложите край, сега е моментът! Идва време, в което ще започнете да оценявате себе си и реално да погледнете колко ценни сте. Ще се появи специален човек, който ще ви покаже, че винаги трябва първо да обичате себе си, за да може някой да ви обикне в замяна. Той наистина ще ви оцени и ще види всички ваши положителни качества, които старият партньора не е виждал. Колкото и да е трудно понякога, трябва да затваряме страницата и да отваряме друга. Не е приятно да загърбиш дълга връзка, но понякога щастието се крие другаде. А вашето щастие ще се появи до края на лятото. Вие постоянно се чудите, просто вашият знак е такъв, че никога не можете да вземете категорично решение. Същото е с вашата връзка. Понякога искате да си тръгнете, а друг път да останете. Каквото и да си говорим- не сте сигирни, че това е точният човек и има защо. Това лято ще ви донесе приятна изненада и ще ви запознае с някой, с който ще си пастнете във всяко едно отношение. Сами ще откриете новата си любов и то чрез работна среща. Ще прехвърчат искри на секундата и ще бъдете сигурни, че това е човекът, с който може да преживеете много неща. Нещата ще се случат, когато трябва, така че не му мислете много! Много от представители на тази зодия имат проблеми във връзката си и до края на лятото ще започнат нова. Дали с партньора си не се разбира и се карат постоянно, дали страстта сякаш се е изпарила, каквото и да се случа, не се отчайвайте. Най-хубавите неща се случват в края на лятото, затова и му се насладете подобаващо, очаквайки новите трепети в края му. Ще срещнете човек, който ще ви впечатли с външен вид, ум и поведения. Вие също ще привлечете вниманието му. Сподели:", "date": "2019.08.10", "title": "ПРОГНОЗА: Тези три зодии ще сменят партньора си до края на лятото"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BC-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%82%D0%B0%D0%B4-%D0%B3%D1%80%D1%83-news861980.html", "text": "За мен е важно оценката на обикновените български граждани и на хората, за които работи Прокуратурата. Това каза заместник-главният прокурор Иван Гешев във Варна, където коментира оповестената информация по повод делото срещу ТАД Груп и напрежението и протестите срещу неговата кандидатура за главен прокурор, съобщиха от БНР. Запитан как ще отговори на повишеното обществено напрежение и многобройните протести по негов адрес, Гешев отговори: \"Това, че една малка извънпарламентарна партия не ме харесва, е видимо. За мен е важно оценката на обикновените български граждани и на хората, за които работи Прокуратурата. За мен е важно Прокуратурата да работи активно и да повишава общественото доверие в себе си\". \"Уликите по делото за хакерската атака срещу НАП са били публикувани с цел да няма спекулации\", заяви заместник-главният прокурор Иван Гешев. Тази седмица за втори път бяха огласени данни от файлове и разпити на свидетели, които, според обвинението, доказват ролята на обвинения за кибертероризъм Иван Тодоров като подбудител. По повод критиките, че подобна информация не бива разгласявана чрез медиите, прокурор Гешев заяви, че не вижда процесуален проблем в тези действия на прокуратурата. \"Информация се дава само с разрешение на наблюдаващия прокурор, както е постъпено в този случай. С цел – само и единствено – да не се използва това за инсинуации, въпреки че то се използва. Тази информация е давана, след като е представена в съда и след като съдът я е обсъдел и произнесъл. Така че процесуален проблем няма. А това, че на някой не му харесва истината – това не е проблем на Прокуратурата. Но Прокуратурата няма защо да мълчи, при положение че не е виновна. За какво сме виновни? За това, че арестувахме най-голямата група за телефонни измами и за един месец почти нямаше телефонни измами в страната? За това, че прибрахме половината мутри или хора, които не са пипани в целия Преход? За това ли трябва да се срамуваме?\" Определението \"бухалка на управляващите\" Гешев коментира така: \"Такива определения, етикети и всякакви други неща са много лесни. Те се използват обикновено, когато нямаш някакви аргументи. Този тип определения излъчват безсилие и злоба\". Сподели:", "date": "2019.08.10", "title": "ИЗВЪНРЕДНО В ПИК: Зам.-главният прокурор Иван Гешев с горещ коментар за делото срещу ТАД Груп и номинацията му за главен прокурор"}
{"url": "https://pik.bg/%D1%88%D0%BE%D0%BA-%D0%B4%D0%B8%D0%BD%D0%BA%D0%BE-%D0%B2%D1%8A%D0%BB%D0%B5%D0%B2-%D0%B7%D0%B0%D0%BA%D1%8A%D1%81%D0%B0-%D0%B7%D0%B0-%D0%BF%D0%B0%D1%80%D0%B8---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BB%D0%BE%D0%B2%D0%B5%D1%86%D1%8A%D1%82-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%B3%D0%B0%D0%B7%D0%B8-%D0%B7%D0%B0%D0%BA%D0%BE%D0%BD%D0%B0-%D0%B2-%D0%BE%D0%B1%D0%B7%D0%BE%D1%80-%D0%BF%D0%B0%D0%BF%D0%B0%D1%80%D0%B0%D1%88%D0%BA-news861788.html", "text": "Големите разходи покрай новите коли на Динко Вълев, по-известен като \"Динко граничната бразда\", са опразнили джоба на ямболията и той прибягва все по често до най-близкия банкомат. Ловецът на бежанци бе изловен да точи кеш от сметката си в Обзор. Паралелно с това Вълев спрял белия си Мерцедес по средата на пешеходната зона в морското градче, точно пред стълбите на банката. Което означава, че правилникът за движение по пътищата и знаците не са от значение за прочутия родолюбец и патриот, възмущават се от \"Lifeonline.bg\". Докато скандалният риалити персонаж теглел суха пара от машината, в автомобила се кипрела неизвестна дама, за чиито нужди може би са били парите. Учудващо ямболията не бил с черния си спортен \"Мерцедес\" купе с 4 врати за около 240 бона, с който се похвали наскоро. Цената на базовия модел започва от 195 хил. лева, като в зависимост от допълнителните екстри цената може да се удвои, уточняват запознати. Под капака си звяра крие между 400 и 600 конски сили, оборудван е с 9-степенна скоростна кутия. За 4 секунди вдига 100 км/ч и харчи само 9 литра на 100 км. Сподели:", "date": "2019.08.10", "title": "ШОК: Динко Вълев закъса за пари - вижте как ловецът на бежанци гази закона в Обзор (ПАПАРАШКИ СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%80%D0%B0%D0%BC%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0---%D0%B7%D0%B0%D1%80%D0%B0%D0%BB%D0%B8%D0%B8-%D1%88%D0%BE%D0%BA%D0%B8%D1%80%D0%B0%D1%85%D0%B0-%D1%81%D0%B8%D0%BD%D0%B8%D1%82%D0%B5-news861968.html", "text": "Левски загуби от Берое с 1:3 в мач от 5-ия кръг на шампионата. Срещата се проведе на \"Герена\" и предложи не малко любопитни моменти. Главен съдия на двубоя бе Николай Йорданов. Към момента \"сините\" са с 10 точки, а заралии вече с 9. В следващия кръг Левски ще гостува на Витоша, а Берое ще е домакин в спор с Ботев (Пд). В началото на мача част от осветлението на стадиона угасна. Това доведе до около 20-минутно прекъсване на мача. Еуженио пък в 39-ата минута се разписа за гостите (някъде към 17-ата игрова минута). Последва многоминутно продължение на първото полувреме. Във въпросното добавено време дясната странична греда помогна на домакините в една от ситуациите, така до почивката резултатът бе 0:1. Влезлият като резерва в срещата Мартин Камбуров се разписа за Берое в 54-ата минута - 0:2. В 67-ата минута Камбуров вкара за 3:0 в полза на гостите. Въпросният централен нападател има редица попадения срещу \"сините\" през годините и продължава тази си серия. Мазурек в 75-ата минута вкара за крайното 1:3. Силен двубой за играчите водени от Томаш. Миятович, Миланов, Д. Иванов, Рейш, Горанов, Райнов, Нашименто, Ст. Иванов, Здр. Димитров, Паулиньо, Робърта Треньор: Петър Хубчев Перниш, Василев, Алкан, Бандаловски, Желев, Минчев, Цветков, Бригидо, Охене, Еуженио, Йосипович Треньор: Александър Томаш Сподели:", "date": "2019.08.10", "title": "ИЗВЪНРЕДНО: Драма на \"Герена\" - заралии шокираха \"сините\"..."}
{"url": "https://pik.bg/%D0%B3%D0%BE%D1%80%D0%B1%D0%B0%D1%87%D0%BE%D0%B2-%D0%BD%D0%B0%D1%81%D1%82%D0%B0%D0%BD%D0%B5%D0%BD-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BC%D0%BD%D0%BE%D0%B3%D0%BE-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news861919.html", "text": "Здравословното състояние на бившия съветски президент Михаил Горбачов е „много лошо”, съобщи журналистът Алексей Венедиктов. През последните две години положението е много лошо, вече шест месеца той живее в болница, казва още Венедиктов, съобщи БГНЕС. По думите му Горбачов следи за новините от смартфон или таблет. Бившият президент научил за сериала „Чернобил”, но отказал да го гледа, защото „му е тежко”. Сподели:", "date": "2019.08.10", "title": "Горбачов настанен в болница в много тежко състояние"}
{"url": "https://pik.bg/%D0%BD%D0%B0%D0%BD%D1%81%D0%B8-%D0%BF%D0%B5%D0%BB%D0%BE%D1%81%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-news861851.html", "text": "Пелоси направи това по време на визитата си в Салвадор. Според нея е съмнителна ефективността на статута на \"трета сигурна страна\", каквато се предвижда да стане Гватемала по силата на споразумението, сключено в края на миналия месец със Съединените щати. \"Аз лично не съм уверена в ефективността на статута на трета сигурна страна, не мисля, че това е решението\" на имиграционните проблеми на Съединените щати, заяви конгресменката от Демократическата партия, която е и един от най-сериозните опоненти на Доналд Тръмп в сферата на миграционната политика. Пелоси е начело на делегация на американския Конгрес от 14 души в Централна Америка. Споразумението между Съединените щати и Гватемала предвижда централноамериканската държава да се превърне в трета сигурна страна и там да търсят убежище хората, тръгнали за САЩ. Пелоси определи в четвъртък на пресконференция в Гватемала като скандална и нечовешка ситуацията с хилядите мигранти, намиращи се на границата между Мексико и Съединените щати. Подписването на миграционното споразумение доведе до отрицателен обществен резонанс в Гватемала. Противници на сделката и неправителствени организации са на мнение, че Гватемала, където 60 процента от хората живеят под прага на бедността, няма да може по подходящ начин да приеме мигрантите, отбелязва Франс прес. Председателката на Камарата на представителите на американския Конгрес Нанси Пелоси разкритикува миграционната сделка между САЩ и Гватемала, предаде Франс прес. Сподели:", "date": "2019.08.10", "title": "Нанси Пелоси разкритикува миграционната сделка между САЩ и Гватемала"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%88%D0%BE%D0%BA%D0%B8%D1%80%D0%B0-%D0%B2%D0%B0%D1%80%D0%BD%D0%B0---%D0%BC%D0%BB%D0%B0%D0%B4-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D1%81-%D1%8E%D0%BC%D1%80%D1%83%D1%86%D0%B8-%D0%BF%D1%80%D0%B8%D1%8F%D1%82%D0%B5%D0%BB-news861924.html", "text": "Жестоко убийство е извършено снощи във варненския квартал \"Аспарухово\", съобщиха на брифинг в морската столица зам.-главният прокурор Иван Гешев и директорът на Областната дирекция на МВР в града. Тежкото умишлено престъпление е разкрито за часове, съобщиха от полицията. По първоначална информация става дума за семеен скандал между мъж и жена, между 30-те и 40-те години, живеещи на семейни начала в кв. \"Аспарухово\". Мъжът е пребил до жестоко приятелката си с юмруци и тя е починала. Двамата се запознали в социалната мрежа. Извършителят е задържан и вече му е повдигнато обвинение. Мъжът е познат на полицията. Зам.-главният прокурор Иван Гешев обяви, че са разкрити две жестоки убийства, а приоритетите на прокуратурата са свързани с битовата престъпност. На брифинга бяха разкрити подробности и за намерения преди 10 дни разчленен труп в гора край Варна. \"Стигнахме до извършителя. Той е задържан и е съсед на убития мъж. Между тях е ескалирал конфликт. Убитият е тормозел своя убиец, като го е крадял заплашвал и му е нанасял побой\", обясниха от полицията по повод другото убийство в града. Сподели:", "date": "2019.08.10", "title": "ИЗВЪНРЕДНО В ПИК: Брутално убийство шокира Варна - млад мъж преби до смърт с юмруци приятелката си"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B1%D1%83%D0%BC-%D0%BD%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%BE%D0%BB%D0%BD%D0%B8%D1%82%D0%B5-%D1%81%D0%B0-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB%D0%B8-%D0%B1%D0%BB%D0%B8%D0%B7%D0%BE-%D1%87%D0%B5%D1%82%D0%B8%D1%80%D0%B8-%D0%BF%D1%8A%D1%82%D0%B8-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news861854.html", "text": "Болните от шарка в Пловдивско за последната седмица са близо четири пъти повече в сравнение с изминалия отчетен период - 7 дни, съобщиха от РЗИ, цитирани от „Трафикнюз”. Броя на болните за периода между 2 и 8 август са достигнали 40 за Пловдив и региона, като най-много потърсили лекарска помощ са пациентите от града под тепетата. Предишната седмица регистрираните случаи са били само 16. Четири са случаите на болни от скарлатина през изминалата седмица. Занижение има и при болните от чревни инфекции, които са намалели наполовина в сравнение с предходната седмица. През последния отчетен период в РЗИ са регистрирани два случая на ухапване от кърлежи. Към момента няма заболели от лаймска болест и марсилска треска. Само преди седмица в Пловдив бяха регистрирани 1 случай  на марсилска треска, както и три на лаймска болест. Тогава 6 души бяха ухапани от кърлежи в областта, като трима от тях са в града. Именно те са основния преносител на двете заболявания. Те са изключително опасни, като могат да стигнат и до фатален край. Дъждовете и слабата организация на общинското предприятие доведе до бум на кърлежите в целия град, като такива се забелязват и по градските паркове.  От ОП „Дезинфекционна станция“ пръскат два пъти в годината планово срещу кърлежи, и единствено по сигнал през останалото време. Сподели:", "date": "2019.08.10", "title": "Опасно: Бум на варицела в Пловдив. Болните са се увеличили близо четири пъти за седмица"}
{"url": "https://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D1%81%D1%82%D1%83%D0%B4%D0%B5%D0%BD%D1%82%D0%B8-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%BD%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news861858.html", "text": "Първата денонощна библиотека в София ще бъде факт съвсем скоро. Идеята хрумва на две студентки, докато една вечер, по време на сесия, си търсят спокойно място за учене, съобжщава Нова телевизия. Трескавата подготовка за новото студентско „убежище” вече е в разгара си. „Ще има места за индивидуално учене – разяснява начинанието Мартина Георгиева. - Книги със специализирана литература, както и компютри. Ще обособим малка зала за събития, която ще позволи провеждането на практически семинари. Това ще бъде място за идеи, в което младите ще могат да дойдат по всяко време”. „Такива места в Студентски град няма – допълва Цветомира Гяурова. - Единственото, което има са читални в блоковете на общежитията. Предвиждаме денонощната библиотека да отвори врати на 1 октомври с началото на новата учебна година”. Сподели:", "date": "2019.08.10", "title": "Иновативно: Студенти създават първата денонощна библиотека в София"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D1%80%D0%B8%D1%81%D1%82%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D0%BC%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news861187.html", "text": "Георги Христов направи шокиращо откровение пред последователите си в социалните мрежи. Преди дни естрадната звезда написа драматично послание в личния си профил във „Фейсбук“, с което обяви, че вече не живее у нас. „За моя радост, не живея в БГ! Ееее и срам! Боклуците, изгонили ме!“, написа Христов. Под публикацията му негови разстроени и притеснени приятели започнаха да го окуражават с мили думи и послания, напомняйки му, че той е сред най-големите наши звезди. „Ние оставаме твои почитатели, където и да си по света. Само бъди добре и се чувствай щастлив“, подкрепиха певеца негови фенове. Въпреки че съвсем наскоро изпълнителят на „Черно и бяло“ направи минитурне из страната, което пожъна огромен успех, очевидно разочарованието от родната му страна се е настанило дълбоко в душата му. Последните години от живота си Христов прекарва разкрачен между България и Гърция. Доскоро отскачаше в южната ни съседка само през топлите месеци, за да почива в китната си вила там. На финала на турнето си обаче решил, че ще се премести за постоянно. Сега пред него стоял въпросът с гражданството. Вероятно в най-скоро време естрадният ас щял да си подаде молба и за гръцки документи, понеже възнамерявал повече да не плаща данъци и да не се осигурява у нас. Към радикалната стъпка го подтикнала и драмата с предстоящото му пенсиониране. „Нямам лични данни и пенсия! И се отказвам от 200-те лева, които ще трябва да получа! За хората в нужда да останат! Иначе ще ме е срам!“. С тези думи звездата на родната естрада изрази в социалните мрежи съпричастност към възрастните в страната, които взимат минимална пенсия. Големият ни изпълнител, който също както колегата си Васил Найденов едва ли ще вземе повече от 200 лева пенсия, която вече си е изчислил, предпочита да се откаже от нея за сметка на нуждаещи се възрастни. Негови приятели споделят, че освен от държавното възнаграждение, което му се полагало за прослужения стаж, Христов като нищо можел да се откаже и от българското си гражданство, защото се чувствал недооценен и забравен от обществото. Сподели:", "date": "2019.08.10", "title": "САМО В ПИК И \"РЕТРО\": Георги Христов изригна: Изгониха ме от България!"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%84%D0%B8%D0%B3%D1%83%D1%80%D0%B0-%D0%B2-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B5-%D0%B2-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BA%D0%BB%D1%83%D0%B1-news861855.html", "text": "От елитния турски клуб Сивасспор проявяват интерес към една от ключовите фигура в полузащитата на Левски – Хали Тиам, разкриват родни мениджъри, цитирани от „Меридиан мач”. В момента сенегалецът се възстановява от травма, но това не е проблем за турците, които така или иначе обмислят да стартират офанзива за купуването му по време на зимната пауза. Сивасспор завърши на 12-о място в елита на Турция през миналия сезон, но беше само на 4 точки от зоната на изпадащите. Според източници от “Герена” Левски ще е склонен да се раздели с Тиам за сума около 1 000 000 евро. Футболистът беше откупен от МТК Будапеща през лятото на 2018 година, като преди това игра по-малко от 6 месеца под наем на “Герена”. Турция не е непозната дестинация за Тиам, който има период от кариерата си там. През 2017 година полузащитникът играе за местния Газиантепспор. Той записва 11 мача и 1 гол за тима. Сподели:", "date": "2019.08.10", "title": "Ключова фигура в полузащитата на Левски е в трансферните планове на турски клуб"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%BE%D0%B1%D0%B5%D1%89%D0%B0-%D1%82%D1%8F%D1%81%D0%BD%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news861763.html", "text": "Voice of America, цитирана от \"Фокус\". Министърът на отбраната на САЩ Марк Еспер заяви, че САЩ и Южна Корея споделят \"визия за мирен\" Корейски полуостров и заяви, че Вашингтон и Сеул ще продължат да си сътрудничат по проблемите със Северна Корея и други въпроси, предава американската медия При първото си международно посещение откакто е на служба, Еспър се обърна към медиите в Сеул след като се срещна с южнокорейския си колега Джон Кьон-ду на фона на засиленото напрежение в региона. Американският министър заяви, че алиансът Вашингтон-Сеул е \"железен\" и \"връзката на мира и сигурността\" в Югоизточна Азия. Той добави, че двамата съюзници ще гарантират \"готовността на нашите обединени сили да се защитим, като същевременно създаваме пространство за дипломация\". По време на срещата, Еспер поиска от корейския си колега да ангажира войски във водена от САЩ военноморска мисия край бреговете на Иран в Ормузкия проток, според информация на южнокорейска информационна агенция. Джон Кьон-ду отговори, че Сеул обмисля варианти за подпомагане на защитата на южнокорейските граждани и кораби, които използват пролива. Сподели:", "date": "2019.08.10", "title": "Министърът на отбраната на САЩ обеща тясно сътрудничество с Южна Корея"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BB%D0%BE%D0%B4%D0%BA%D0%B0-%D0%BF%D1%80%D0%B0%D1%82%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%84%D1%80%D0%B5%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news861864.html", "text": "Група френски туристи са задържани в Гърция за разпит след тежка катастрофа с лодка, съобщават световните агенции, цитирани от БГНЕС и Нова телевизия. При сблъсъка са загинали двама мъже на борда на лодката, а една жена е сериозно ранена, съобщават от бреговата охрана. Групата от 10 души, включително петима непълнолетни, са били на 10-метрова моторна лодка, която е пробила по-малък дървен плавателен съд в близост до курорта \"Пелопонес\" до \"Порто Хели\", на 170 километра югоизточно от Атина, заяви говорител на гръцката брегова охрана. \"Търсим човека, който е карал моторната лодка. Според ранните свидетелства това е мъж от Франция или Белгия\", се казва в съобщението на пресслужбата. Френските граждани са отведени в \"Порто Хели\" за разпит и до понеделник ще се явят пред прокурор. Те са арестувани, след като помогнаха за спасяването на пострадалата жена и едно от телата на загиналите на брега. Сподели:", "date": "2019.08.10", "title": "Тежка катастрофа с лодка прати в ареста френски туристи в Турция"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0---%D0%B4%D0%B2%D0%B0-%D1%82%D0%B8%D1%80%D0%B0-%D0%B8-%D1%82%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D0%BD%D0%B8%D0%B7%D0%B0%D1%85%D0%B0-%D1%82%D0%B0%D0%BF%D0%B0%D1%82%D0%B0-%D0%B5-%D0%BE%D0%B3-news861928.html", "text": "Тежка верижна катастрофа е станала на пътя София-Варна край Търговище, предава репортер на ПИК на място. По първоначална информация при инцидента, станал между селата Градище и Черенча, са се ударили два тира и три коли. На място има екипи на полицията и Спешна помощ. По непотвърдена информация има леко пострадали. Вследствие на верижната катастрофа се е образувало огромно задръстване в района. Сподели:", "date": "2019.08.10", "title": "ПЪРВО В ПИК: Зверско меле на пътя София-Варна - два тира и три коли се нанизаха, тапата е огромна (СНИМКИ)"}
{"url": "https://pik.bg/%D0%BD%D1%8F%D0%BC%D0%B0%D1%82-%D1%81%D0%BF%D0%B8%D1%80%D0%BA%D0%B0-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%B7%D0%B0-%D1%81%D0%BE%D0%B7%D0%BE%D0%BF%D0%BE%D0%BB-news861931.html", "text": "Верижна катастрофа е станала на най-натоварения път пред лятото Бургас - Созопол, съобщават очевидци. Инцидентът е станал малко след 14 часа след отбивката за квартал \"Крайморие\". Ударили са се четири коли, вероятно заради неспазване на дистанция. При сблъсъка няма пострадали. Нанесените щети също не са толкова сериозни, пише \"Флагман\". Произшествието обаче силно затруднява движението. Шофирайте внимателно и не тръгвайте към Созопол, ако не е крайно наложително, предупреждават минали през ада на задръстването. Така и този уикенд не се размина без катастрофи по Южното Черноморие, въпреки взетите мерки от КАТ-Бургас. Сподели:", "date": "2019.08.10", "title": "НЯМАТ СПИРКА: Верижна катастрофа затапи пътя за Созопол"}
{"url": "https://pik.bg/%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%82%D0%BE%D0%B2%D0%B0-%D1%81-%D0%BA%D0%BB%D0%B8%D0%BC%D0%B0%D1%82%D0%B8%D0%BA%D0%B0-news861736.html", "text": "Не е добър вариант климатиците да се включват на максимална или минимална стойност , каза за БТА гл.ас. д-р инженер Кръстин Йорданов към катедра \"Топлотехника\" на Техническия университет във Варна. Според него е най-добре през зимата в помещенията да се поддържа температура от 22 градуса, през лятото - между 25 и 27, като най-добре е те да са с 5-6 градуса по-малко в сравнение с външната температура . Специалистът уточни, че няма как в градските автобуси да се постига голямо разхлаждане през горещите дни, тъй като телата на пътниците също отделят топлина. Вариантът хората да се чувстват напълно комфортно е броят им да е по-малък или точно колкото пише за седящи и правостоящи места. Позицията на Йорданов е, че изборът на климатик е строго индивидуален за всяко помещение. Без значение къде ще бъде монтирана машината обаче - ниско долу или до тавана, филтърът й трябва да се почиства редовно, както и ламелите под него. Сподели:", "date": "2019.08.10", "title": "Не правете това с климатика"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%81---%D1%80%D0%B0%D1%86%D0%B8%D1%82%D0%B5-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8-%D1%83%D1%81-news861814.html", "text": "Стабилизирайте постигнатото и създайте хармония в отношенията си. Имате възможност да осъществите нови делови срещи и запознанства. Ще имате успех в професионално отношение. Уговорете  разговорите с познати работещи във финансови институции и подгответе за подпис нужните документи. Емоцията ще ви връхлети още в ранните часове на деня. Притеснени сте от личните си грижи и нямате желание за работа. Неуспехите си със сигурност ще предизвикате сами. Не се поддавайте на примамливо предложение. Давайки прибързан отговор ще останете излъгани. Днес сте напрегнати и уморени. Отложете планираните делови срещи и разговори. Търпеливо приемайте неприятностите, за да не ви доведат до ненавременно и безпричинно отчаяние, за което нямате причина. Приемете предложение за пътуване и делова среща в чужбина, което трябва да осъществите в близките дни. Във върховата си форма сте на вашето работно място. Всички начинания ви носят положителни резултати. Деловите разговори са успешни, ако сте поставили ясна цел. Премълчавайте, не спорете и изслушвайте събеседника си, дори и да не очаквате крайни решения. Пътуванията ви носят очакваните резултати. Радвате се на успех, който жънете на работното място. Вашите колеги ви подкрепят в начинанията. Обмислете професионалните промени, планирани за следващата седмица. Анализът на ставащото в деловите ви отношения, ще ви помогне да извлечете допълнителна полза за себе си. Сутринта може да се сблъскате с проблеми, заради неуредици при доставките във вашия магазин, ако се занимавате с търговия. Бъдете отговорни, за да избегнете загубите и неочакваните трудности. Не рискувайте. Денят е особено благоприятен за заетите с творческа професия. Създавате конфликти на работното място, само защото сте ядосани на близките си от сутринта. Следобед се заемете с обичайните си професионални задължения. Не се вживявайте в личните си проблеми. Нерешени служебни проблеми също непрекъснато ви напомнят за себе си и ви подтикват към решителни действия. На работното място сте напрегнати и не особено активни, а с това бавите бързото приключване на служебните си задачи. Помолете за помощ вашите колеги, без да се притеснявате, че може да ви откажат. Въпреки желанието ви да сте стабилни ще се наложи да се занимавате с конфликти в семейството. Успехът съпътства занимаващи се с творчески професии. Не обвинявайте Съдбата си, ако замисленото от вас не носи очакваните резултати. Имате възможност да блеснете с неподозирани способности. Очаквайте появата на преодолими трудности и странно и необяснимо недоброжелателно отношение от страна на ваш колега. Неочаквана новина ще промени плановете ви. Сключените сделки обещават добри приходи, ако сте ги уговорили предишните дни. Възможни са конфликти с партньорите ви. На работното място се постарайте да се заредите с добро настроение, за да си гарантирате успех и признание. Не планирайте важни делови срещи, за да не се провалите. Не споделяйте плановете си за деня, нито целите си.  Очаквайте приходи, които са достатъчни, за да сте спокойни през следващите седмици. Неприятели дебнат около вас, за да ви навредят, защото отново сте прекалили със самохвалството си. Бъдете предпазливи. Денят е неблагоприятен за занимаващите се с търговия. Ще се сблъскат с проблеми, финансови загуби и трудности, ако решат да рискуват и да измамят някого. След това трудно ще се възстановят. Заетите в различни от търговия професионални области ще жънат успех, ако не се оставят във властта на емоцията. Сподели:", "date": "2019.08.10", "title": "САМО В ПИК! Хороскопът на топ астроложката Алена за днес - Раците ще се радват на големи успехи на всички фронтове, близнаците да отложат срещите си"}
{"url": "https://pik.bg/%D0%B2-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-%D1%82%D0%B5%D0%BA%D0%B0%D1%82-%D1%80%D0%B5%D0%BC%D0%BE%D0%BD%D1%82%D0%B8-%D0%B7%D0%B0-2-%D0%BC%D0%BB%D0%BD-%D0%BB%D0%B2-news861865.html", "text": "Усилено се ремонтира 15 улици в курорта Сапарева баня. Това обяви кметът на общината Калин Гелев, цитиран от БНР. При най-натоварения участък в северната страна на града се прави и кръгово кръстовище. С постановление на Министерския съвет от 19 декември миналата година на общината са отпуснати целево 1,5 млн. лв., а 500 000 лв. са по бюджета. „Рехабилитацията включва не само изкърпване, а цялостно преасфалтиране на вече определените от комисия улици в града и по 3 в селата Ресилово, Овчарци и Сапарево”, каза Калин Гелев. В разгара на лятото и стотиците туристи, тръгнали към Седемте рилски езера, Сапарева баня е пренаселен през август. Ремонтите не затрудняват движението на пешеходците и посетителите по 80-те къщи за гости и 4-те хотела, 10-те открити  басейна и плажове, коментират от общината. Сподели:", "date": "2019.08.10", "title": "В Сапарева баня текат ремонти за 2 млн. лв"}
{"url": "https://pik.bg/%D1%81%D1%8A%D0%B4%D1%8A%D1%82-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B6%D0%B0%D0%BB%D0%B1%D0%B0%D1%82%D0%B0-%D0%BD%D0%B0-%D1%81%D1%82%D0%BE%D0%BF%D0%B0%D0%BD%D0%B8-%D0%BE%D1%82-%D0%B1%D0%BE%D0%BB%D1%8F%D1%80%D0%BE%D0%B2%D0%BE-%D0%B2%D1%8A%D0%B7%D0%BF%D1%80%D0%B5%D0%BF%D1%8F%D1%82%D1%81%D1%82%D0%B2%D0%B0%D0%BB%D0%B8-%D0%B1%D0%B0%D0%B1%D1%85-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-news861740.html", "text": "Българска агенция по безопасност на храните Административният съд в Сливен отхвърли на първа инстанция жалбата на собственика на фермата в Болярово като неоснователна. Това съобщиха от . Това стана с решение №156 от 7 август 2019 г. Делото беше образувано по жалба на Христо Христов срещу заповед на директора на ОДБХ-Ямбол. Представители на Христов във фермата са Ана Петрова и Тодор Христов. ОДБХ-Ямбол издаде заповед за заличаване регистрацията на животновъдния обект и обезсилване удостоверението за регистрация заради извършени груби нарушения на изискванията на Закона за ветеринарномедицинската дейност (чл. 132, ал. 1, т. 18) от страна на неговия собственик/ползвател. Мерките бяха наложени, след като стопаните в Болярово възпрепятстваха достъпа до фермата от контролните органи на БАБХ в условия на изострена епизоотична обстановка миналата година. По този начин Ана Петрова и Тодор Христов попречиха на изпълнението на ветеринарномедицинските мерки за профилактика, ограничаване и ликвидиране на болестта при обявено вторично огнище на Чума по дребните преживни животни. По смисъла на закона тези действия са грубо нарушение, тъй като поставят в риск живота и здравето както на животните, така и на хората, и водят до икономически загуби. Въпреки че Чумата по дребните преживни животни у нас беше овладяна, България продължава да има статут на страна, инфектирана с болестта, заради действията на стопаните в Болярово и отказа им огнището на заразата в града да бъде унищожено. По тази причина България не може да влезе в процедура, която трае 6 месеца, за обявяването й на страна, свободна от Чума по дребните преживни животни, съответно и да се освободят търговските отношения. Решението на Административния съд в Сливен може да бъде обжалвано в 14-дневен срок пред Върховния административен съд. Сподели:", "date": "2019.08.10", "title": "Съдът отхвърли жалбата на стопани от Болярово, възпрепятствали БАБХ заради чумата"}
{"url": "https://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%D1%82%D0%BE-%D0%B4%D0%B0%D0%B2%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%BB%D0%BE%D0%B2%D0%BD%D0%B8%D1%8F-%D1%81%D0%B5%D0%B7%D0%BE%D0%BD-news861749.html", "text": "министерството. На 10 август 2019 г., събота, от 09.00 часа в землището на варненското село Баново заместник-министърът на земеделието, храните и горите Атанас Добрев ще обяви старта на ловния сезон на дребен пернат дивеч. Това съобщиха от пресцентъра на Във връзка с предприетите мерки за ограничаване на заболяването Африканска чума по свинете, преди ловния излет ще бъде проведен инструктаж на ловците. Сподели:", "date": "2019.08.10", "title": "Заместник-министърът на земеделието дава старт на ловния сезон"}
{"url": "https://pik.bg/%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%BC%D0%B0%D1%81%D0%BE%D0%B2%D0%BE-%D0%BF%D0%BE%D1%87%D0%B8%D0%B2%D0%B0%D1%82-%D1%83-%D0%BD%D0%B0%D1%81-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BD%D0%B0-%D0%BC%D0%BE%D1%80%D0%B5-%D1%81-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%B4%D0%BE%D0%BD%D1%87%D0%B5%D0%B2-%D0%B8-%D0%B3%D0%BE%D1%80%D0%B0%D0%BD%D0%BE%D0%B2-%D0%BD%D0%B0-%D0%BF-news861747.html", "text": "Политици зареждат акумулатори преди местните избори.. Повечето депутати са избрали родното Черноморие или българските планини. Председателят на Народното събрание Цвета Караянчева е завела на море внучката си, която е на четири годинки. Казва, че е прекрасно занимание да гледаш малко дете, което се интересува от всичко. Председателят на БСП Корнелия Нинова прекарва ваканцията на „Позитано” 20, преди да цамине на гости на сина си в САЩ. Зам.- председателят на НС от БСП Кристиян Вигенин каза, че също почива в България със семейството си. В момента правели преходи в планината. Преди това отскочили за няколко дни до Черноморието. Вигенин не пожела да каже къде конкретно са били, пише \"Труд\". И Йордан Цонев от ДПС увери, че не е имал колебание да избере почивка в родината, но било въпрос на запазване на личното пространство да не каже къде точно отдъхва. Нона Йотова от групата на БСП е в Банско, където в момента тече джаз фестивала. Славчо Атанасов от „Обединени патриоти“ успял да отскочи само за три дни до родното море и побързал да се върне в Пловдив, за да се подготвя за кметската надпревара. Атанасов ще е основния опонент на кандидата от ГЕРБ, както бе и на предишните местни избори, когато загуби с 1000 гласа от Иван Тотев. Съпредседателят на групата „Обединени патриоти“ Искрен Веселинов каза, че в момента е в селската си къща в Червена вода. Събирал сини сливи за ракия, но до дни щял да заведе за пръв път децата си в Охрид и Битоля. Димитър Главчев от ГЕРБ покорява върхове. В профила си във фейсбук той съобщи, че е изкачил Елбрус. „Първият ден достигнахме приют „11” – 4130 м. Вторият ден „ Скалите на Пастухов” – 4700 м. Третият ден – почивка и на четвъртия – атакувахме Върха, от 3750м. до 5642м. и обратно. Имахме си и компания”, написа Главчев. Трима министри от кабинета почиват в Евксиноград тази седмица. В елитната база на властта край морето разпускат вицепремиерът Томислав Дончев, финансовият министър Владислав Горанов и правосъдният министър Данаил Кирилов, научи „Труд”. Те не бяха на последното заседание на МС в сряда, а и точките в дневният ред не се отнасяха до ресорите им, освен последната, с която натовариха вицепремиера да отговаря за предстоящите местни избори. 58 народни избраници от различни партии също са избрали плажовете край Варна за своя годишен отдих, като част от тях ще събират слънчев тен на брега на Евксиноград, а други в курортите „Златни пясъци” и „Св. Св. Константин и Елена”. Цените в правителствената резиденция „Евксиноград” не са променяни от години. Сподели:", "date": "2019.08.10", "title": "ВАКАНЦИЯ: Политици масово почиват у нас: Караянчева на море с внучката, Дончев и Горанов на плаж в Евксиноград"}
{"url": "https://pik.bg/%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B8-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news861751.html", "text": "Изявлението беше направено, след като ДНК тестове потвърдиха, че отвлеченото 15-годишно момиче Александра Мачешаму, което изчезна на 24 юли, е било убито. Случаят предизвика възмущение в Румъния и разкри множество проблеми в полицията и съдебната система на страната, предаде БТВ. 65-годишен механик от град Каракал в южната част на страната призна, че е убил Александра и още едно 18-годишно момиче, което за последно е видяно живо през април. „Няма да проявявам толерантност към липсата на хуманност и неуважение към гражданите\", заяви премиерът Данчила и обяви нови правителствени мерки, като заяви, че ще издаде извънредна наредба в тази посока. Осъдените педофили и изнасилвачи сега могат да получат съответно до седем и 12 години затвор, а изнасилвачите могат да бъдат осъдени на до 18 години затвор, ако жертвите им починат. Румъния ще приеме спешно нов закон, който предвижда доживотен затвор за убийство, изнасилване и педофилия, заяви румънският премиер Виорика Дънчила на пресконференция с министъра на вътрешните работи Михай Фифор. Сподели:", "date": "2019.08.10", "title": "Доживотен затвор за педофили и изнасилвачи в Румъния"}
{"url": "https://pik.bg/%D0%BD%D0%B8%D0%BA%D1%8A%D0%BB%D1%8A%D1%81-%D0%BA%D0%B5%D0%B9%D0%B4%D0%B6-%D1%81%D0%B5-%D0%B2%D0%B4%D1%8A%D1%85%D0%BD%D0%BE%D0%B2%D1%8F%D0%BB-%D0%BE%D1%82-%D0%BA%D0%BE%D0%B1%D1%80%D0%B8-news861753.html", "text": "Световноизвестният екранен любимец Никълъс Кейдж се вдъхновявал в актьорската си игра в лентата \"Призрачен ездач: Духът на отмъщението\" от кобрите, пише сайтът Контактмюзик. И четвъртият брак на Никълъс Кейдж вече е история. По думите на екшън героя, той имал на разположение две кралски кобри, които се опитвали да го хипнотизират. \"Отначало те ми показваха гърбовете си, след което се нахвърляха. Точно по същия начин аз действах, когато се снимах в образа на Призрачния ездач. Кобрите се опитват да те вцепенят, като се приближават странично. Така правеше и моят екранен герой, преди да нападне. Животинките са много добър извор за вдъхновение\", отбелязва Кейдж. Актьорът разказа и за черепа на тиранозавър, който той закупи през 2007 година. Фосилът беше върнат в Монголия, след като се разбра, че е бил откраднат. \"Това беше една моя доста неудачна покупка, за която похарчих 276 хил. долара. Сдобих се с черепа на законен търг, но след това разбрах, че е бил изнесен нелегално от Монголия и трябваше да го върна. Беше естествено да бъде изпратен там, където е бил открит. Но аз така и не получих парите си обратно!\" Сподели:", "date": "2019.08.10", "title": "Никълъс Кейдж се вдъхновял от... кобри"}
{"url": "https://pik.bg/%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-%D0%B5%D0%B4%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D1%81%D1%87%D1%83%D0%BF%D0%B5%D0%BD%D0%B0-%D1%80%D1%8A%D0%BA%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D0%BB%D0%B0%D1%89%D0%B0%D1%82-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-news861628.html", "text": "Обезщетенията за травма при катастрофа, които застрахователите ще плащат , ще се изчисляват с точки. За всеки вид травма ще се присъждат определен брой точки. Те ще се сумират, ще се умножават по коригиращ коефициент и така ще се получава крайната сума, която ще получават пострадалите лица. Една точка ще е равна на минималната работна заплата, съобщиха застрахователи пред в. \"Телеграф\". По-леките травми като счупвания на ръка ще бъдат с по-малко точки. Най-тежките и с най-много точки ще са травмите по вътрешни органи или мозъчните травми, защото те могат да бъдат фатални. Това предвижда проект на методика за определяне на размера на обезщетенията и неимуществените вреди вследствие на телесно увреждане на пострадало лице и за определяне размера на обезщетенията за имуществени и неимуществени вреди на увредено лице вследствие на смъртта на пострадало лице. Тя е изготвена от консултантска компания, определена от Гаранционния фонд. В момента методиката се обсъжда с Асоциацията на българските застрахователи. Сподели:", "date": "2019.08.10", "title": "ОБЕЗЩЕТЕНИЯ: Една заплата за счупена ръка в катастрофа плащат застрахователите"}
{"url": "https://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD-%D1%88%D0%B5%D1%84-%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news861861.html", "text": "Бившият директор на  пазарджишката пожарна комисар Иван Панайотов е кандидатурата  на ГЕРБ за кмет на Пазарджик, съобщава БНР. Решението бе взето снощи на общинско партийно събрание. Преди дни Иван Панайотов се пенсионира след 36 години служба в системата на МВР.  За работата си той бе отличен с почетно звание за „Доблест и заслуга“ - първа степен. С издигането на Иван Панайотов към момента кандидатите за кметския стол на Пазарджик стават четирима. Това са Панайотов, сегашният кмет Тодор Попов, предприемачът Благо Солов и бившият шеф на Националната служба за сигурност Арлин Антонов. Засега  остават неизвестни намеренията на БСП.  Партията все още е пред дилемата, дали да има свой кандидат или да участва в коалиция. Сподели:", "date": "2019.08.10", "title": "Пенсиониран шеф на пожарната е кандидатът на ГЕРБ за кмет на Пазарджик"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%B6%D0%BE%D1%80%D0%B6-%D0%B3%D0%B0%D0%BD%D1%87%D0%B5%D0%B2-%D0%B9%D0%BE%D0%BB%D0%BE-%D0%B4%D0%B5%D0%BD%D0%B5%D0%B2-%D0%B0-%D1%81%D0%B5%D0%B3%D0%B0-%D0%B8-%D1%81%D0%BB%D0%B0%D0%B2%D0%B8---%D0%BF%D0%BE%D1%80%D0%B5%D0%B4%D0%BD%D0%BE%D1%82%D0%BE-%D0%B1%D1%8A-news861716.html", "text": "- За съжаление политическият климат в цяла Европа заприличва на сюрреалистичен филм. И България е част от него. На какви ли не екзотики сме се нагледали през последните 30 г. То не беше Жорж Ганчев, Йоло Денев, та стигнахме и до Веселин Марешки. Все хора със странна политическа окраска. Каво предлага Слави Трифонов? Иска намаляване на депутатите. Но това не е програма. За пореден път се появява един \"чудотворец\", който очакваме да ни оправи. Но след него ще преживеем поредния си политически махмурлук. - \"Чудотворците, месиите\" са от Костов насам. Върхът беше при Симеон. Същото ще се случи и със Слави Трифонов. Той обещава лесни решения на трудни въпроси. Дори не разбира как влизането в политиката ще разруши имиджа му. Трифонов не предлага решения. Никой не знае той всъщност какво предлага. - И той не знае. Чака да му напишат нещо, за да го прочете. Не казвам, че Слави Трифонов не е интелигентен. Но той е актьор. Чете чужди текстове. Той е поредното българско ГМО. - Винаги съм се чудил. Не мога да си представя американски комик да си повярва, че ще стане политик. Но България има рязък прилив на шоумени в политиката. Това говори, че няма политика. Та шоуто на Слави Трифонов беше черно морализаторстване. Вместо хората да си включат телевизора и да гледат нещо разтоварващо и весело, те бяха притискани от сценаристи да слушат политикански тиради. - Всяка кауза, до която Трифонов се е докоснал, е гръмвала зловещо. Помним, например, как подкрепяше Меглена Кунева. А сега всички се чудят дори как изглеждаше тя. Има и други примери и резултатът винаги е бил нулев. На следващите парламентарни избори той има шансове да влезе в народното събрание. И НДСВ, и Евролевицата влязоха. И какво стана с тях? Паднаха в канализацията на историята. Няма дори спомен за тях. Същото ще се случи и с Трифонов. А и той трябва да разбере, че няма нищо по-нетрайно и по-преходно от телевизионната слава.  Днес си на телевизора. Утре те махат от екрана и хората забравят за тебе. И забравата идва много бързо. - Това е най-големият комедиен трик. Опитвам се да си представя как това име може да се преведе на чужд език. Наистина абсурд.Това име говори за едно черно високомерие. Питам се, ако утре Азис реши да си прави партия, дали трябва да я кръсти \"Напипай го\". Няма да се учудя да се появи и такава партия. Това е поредното доказателство за политическата шизофрения у нас. Сподели:", "date": "2019.08.10", "title": "САМО В ПИК: Депутатът Александър Симов: Жорж Ганчев, Йоло Денев, а сега и Слави - поредното българско ГМО! Ще изтече в канализацията на историята"}
{"url": "https://pik.bg/%D1%82%D1%8A%D0%BD%D0%BA%D0%B8-%D1%81%D0%BC%D0%B5%D1%82%D0%BA%D0%B8-%D0%BA%D0%BE%D1%8F-%D1%84%D0%BE%D1%80%D0%BC%D1%83%D0%BB%D0%B0-%D1%89%D0%B5-%D0%BD%D0%B8-%D0%B4%D0%BE%D0%BD%D0%B5%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%BF%D1%80%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B5-news861661.html", "text": "До 2023 г. новоотпуснатите пенсии ще бъдат изчислявани по две формули - и по новата, и по старата, като на възрастните ще бъде отпускана по-благоприятната сума. При първата се зачита само стажът след 2000 г., а при втората се включва този преди 2000 г. и 3-те „златни години“. Полицаи, военни, инвалиди и учители щели да вземат по-високи пари за старини, ако се откажат да се пенсионират по стария ред, според който се взимат 3-те „златни години“, става ясно от анализ на НОИ. Едва за 21 на сто от служителите под пагон по-изгодна ще е старата формула. Според изчисленията на осигурителния институт най-облагодетелствани от новата формула щели да бъдат учителите. Причината - през последните години възнагражденията им растат постоянно. Така прогнозата е, че при 87 на сто от педагозите парите за старини ще са по-високи, изчислени само според доходите им след 2000 година. Сметките показват още, че при 66 на сто от хората с инвалидни пенсии използването на новата формула щяло да доведе до по-благоприятен размер. На обратната страна са миньорите, които са взимали заплати далеч над средната преди 2000 г. За тях е по-изгодно да използват „трите златни години“ при пенсиониране. Така те ще могат да използват годините, в които доходите им са били най-високи спрямо средните възнаграждения за страната. Старите правила щели да бъдат благоприятни и за служители в тежката промишленост и енергетиката. Разлика при изчисляването на пенсията по новата и по старата методика при тези, които са се осигурявали на максималния или на минималния осигурителен доход, няма да има, става ясно още от анализа. До двойното пресмятане, което ще струва тази година на НОИ 13,7 млн. лв., се стигна няколко месеца след като бяха премахнати „трите златни години“. Причината за 4-годишния гратисен период бяха очаквания за ощетени бъдещи пенсионери. Сподели:", "date": "2019.08.10", "title": "ТЪНКИ СМЕТКИ: Коя формула ще ни донесе повече пари при пенсиониране?"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BE%D0%B1%D0%B5%D1%81%D0%B5%D0%BD-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BA%D1%80%D0%B0%D0%B9-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news861867.html", "text": "48-годишен, психично болен мъж е намерен обесен на ограда край река Марица в Пловдив. Полиция е отцепила район на булевард Марица-Юг между магазин Била и кръговото на Водната палата, съобщи TrafficNews.bg. Мястото е оградено с полицейска лента, има и представители на съдебна медицина, както и линейка. Човекът е бил издирван от няколко дни. В момента тече оглед на мястото на инцидента, сигналът е подаден в 8 часа тази сутрин, а мъжът се е обесил вероятно през нощта. Сподели:", "date": "2019.08.10", "title": "ИЗВЪНРЕДНО: Намериха обесен млад мъж край река Марица (СНИМКИ)"}
{"url": "https://pik.bg/%D0%BC%D0%B8%D1%8F%D1%82-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B8-%D0%BA%D0%BE%D0%B3%D0%B0-news861767.html", "text": "Mиене на зони от основни улици и булеварди в кварталите ще започне от 12 август. Миенето ще се извърши поетапно до 3 септември 2019 г. Ще се мият улици и булеварди в районите „Красно село“, „Триадица“, „Възраждане“, „Оборище“ и „Средец“. Екипите, отговорни за почистването в града, Столичен инспекторат, отдел „Пътна полиция“ при СДВР и сектор „Общинска полиция“ и „Център за градска мобилност“ създават организация. Предвижда се временно спиране на движението в часовете от 07:30 ч. до 16:30 ч. на улиците, които ще се мият, по предварително обявен график. В съответните дни определени за миене ще се закрива (частично или цялостно) участъци от зоните за платено паркиране „Синя“ и „Зелена“ зона или „Служебен абонамент“. Графиците за миенето на улиците могат се видят на сайта на Столичен инспекторат в рубриките: „Графици“ и „Миене“. Информация може да се получи и в Оперативния център на Столичен инспекторат. Напомняме на шофьорите да не оставят автомобилите си на улиците, които ще се мият. Ако има водачи на моторни-превозни средства, които не са научили, че трябва да преместят колите си от зоната, която ще се почиства, автомобилите ще бъдат преместени в близки преки. За новото местонахождение на автомобила може де се получи информация на тел: 0700 13 233. На 12 август ще започне миене с автоцистерна в „Красно село“ на зоната от улици и булеварди от: бул.\"Генерал М.Д.Скобелев\" от бул.\"Прага\" до пл.\"Руски паметник\", ул.\"Св.Иван Рилски\" от бул.\"Генерал М.Д.Скобелев\" до бул.\"Христо Ботев\", ул.\"Люлин планина\" от бул.\"Генерал М.Д.Скобелев\" до ул.\"20-ти Април\", ул.\"Лайош Кошут\" от бул.\"Генерал М.Д.Скобелев\" до бул.\"Христо Ботев\", ул.\"20-ти Април\" от бул.\"Христо Ботев\" до бул.\"Македония\", ул.\"Ивайло\" от бул.\"Христо Ботев\" до бул.\"Македония\", бул.\"Христо Ботев\" от бул.\"Генерал М.Д.Скобелев\" до бул.\"Македония\", бул.\"Македония\"- нечетни номера от пл.\"Руски паметник\" до бул.\"Христо Ботев\". Повече информация е публикувана на сайта на Столичния инспекторат. Продължава миенето на зони от улици в квартали на пет столични района, съобщават от пресцентъра на Столична община. Сподели:", "date": "2019.08.10", "title": "Мият улиците в София. Вижте къде и кога"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BE%D1%81%D1%82%D0%B0%D0%B2%D0%B5%D1%82%D0%B5-%D1%81%D0%B5-%D0%BD%D0%B0-%D0%BF%D0%BE%D1%82%D0%BE%D0%BA%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%80%D0%B0%D0%B4%D0%B2%D0%B0%D0%B9%D1%82%D0%B5-%D1%81%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BD%D0%B5%D1%89%D0%B0-news861818.html", "text": "Появява се стремеж към признание, както и да се блесне пред другите със знания и способности. Пазете се от прояви на прекомерен оптимизъм и гордост. Ограниченията сега се понасят трудно. Най-идеалното време за провеждане на рекламни компании, презентации. Уязвими са областта на таза, кръвоносната система. Избягвайте да натоварвате краката с вървене. Да не се преяжда и да не се натоварва черния дроб с алкохол и мазна храна. Денят символизира пълна чаша. Цялата енергия, която носи нощното светило остава събрана вътре в тази „чаша” и може да бъде използвана само за добри и благи дела. Възползвайте се от всички възможности. Плановете могат да се приведат в действие. Получавате възможността да използвате енергията на Вселената, която помага да реализирате своите планове. Предприемайки стъпка към вашата цел, вие вече не го правите сами, а с помощта на по-висши сили. Това е като протегната насреща любезна, силна ръка на космическия помощник. Началото на всяко важно дело може да бъде положено в този лунен ден. Добре е да се правят големи покупки, които подобряват живота – купуване на апартамент, недвижими имоти, коли, бижута. Този ден носи сила и енергия, затова можете да се заемете с всякакви важни дела - успехът ви ще бъде обезпечен. Сега е време за прояви на любов. Десетия лунен ден е благоприятен за развитие на партньорските отношения, за укрепване на връзките и контакти. Денят е свързан с традициите, рода, семейството, кармичната памет. Добре е да отделите повече време за родители, роднини, децата си, да се съберете цялото семейство. Може да организирате съвместен семеен обяд. Не се препоръчва уединение. Един от най-силните енергийни дни. Жизненият потенциал максимално нараства. Човек се чувства изпълнен със сила, самоувереност, ентусиазъм и желания за действия. Тази сила трябва да бъде отправена към съзидание. Не се препоръчва нито пасивност, нито да се претоварвате. Необходимо е да се прояви повече предпазливост и внимание във всички дела. Всичко, което започнете сега, трябва да бъде доведено до край. Сдържайте се от пристъпи на гняв и ярост. Изходът от събитията ще е трудно предсказуем. Избягвайте рисковете. – Ден на свободата. Спокойно се отпуснете и  се оставете на потока на живота. Трябва колкото може повече да се радвате на деня, на малките неща, на живота, а не да се уединявате и да се предавате на унинието. Време за покаяние, но и за любов. Денят е подходящ за благородни начинания. Не оставайте без работа, а постоянно бъдете заети с нещо. Подходящо за социални мероприятия. Луната е в знак Стрелец до 07:51ч на 11 август. В такива дни настройката е идеалистична. Социалният и общественият живот се активизира. Лесно се усвоява всяка информация. Добре е не само да се усвояват нови знания, но и да се предава опита на другите. Засилва се склонността да се търси справедливост и да се защитава правото. Продължава 10 лунен ден от 15:59 ч на 9 август до 17:02ч на 10 август Следва 11 лунен ден от 17:02ч на 10 август до 17:59ч на 11 август 23 слънчев ден Сподели:", "date": "2019.08.10", "title": "ЗВЕЗДИТЕ ГОВОРЯТ: Оставете се на потока на живота, радвайте се на малките неща"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D1%8A%D1%82-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D1%81-%D1%83%D0%BD%D0%B8%D1%89%D0%BE%D0%B6%D0%B8%D1%82%D0%B5%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-news861863.html", "text": "Предстоят местни избори. На Борисов му е изгодно да подкрепя „до дупка“ Нинова. Защо? Защото докато тя е лидер на БСП... ГЕРБ винаги ще печели всякакъв вид избори. Във вътрешнопартиен план посочената от Корнелия „опозиция“ никога не може да я свали от власт. Публичните противници на Нинова не виждат нито един човек извън тях, който да има качества да оглави БСП. А такива хора има! Негативната селекция действа перфектно и отстранява читавите социалисти. Накратко, легитимиранат \"Предателството е най-високо възнаграждаваното човешко качество от Нинова\", написа в профила си анализаторът Боян Чуков. Според него, докато тя е лидер на БСП, ГЕРБ ще печели всички избори. Чуков обвини издигнатите от Станишев хора в липса на морал. \"И тримата предадоха своя благодетел Сергей, на когото дължат своята кариера. И даже започнаха да плюят публично по него. В преносен и буквален смисъл. Въпрос на морал. И тримата бяха възнаградени от Нинова с високи партийни постове. Даже гъвкавият в морален план Вигенин смени изгонения неудобен Жаблянов в НС. Това е отвратителен пример за младите социалисти\", поясни Чуков. а вътрешна „опозиция“ бетонира Корнелия на Позитано. Нинова бе обвинена, че гони всички хора на Станишев от ръководството. В същото време възнагради 100% неговите кадри и партийни галеници като Кристиян Вигенин, Драгомир Стойнев и Деница Златева. И тримата стигнаха до върховете благодарение и само на Станишев, който активно ги толерираше и промотираше. И тримата предадоха своя благодетел Сергей, на когото дължат своята кариера. И даже започнаха да плюят публично по него. В преносен и буквален смисъл. Въпрос на морал. И тримата бяха възнаградени от Нинова с високи партийни постове. Даже гъвкавият в морален план Вигенин смени изгонения неудобен Жаблянов в НС. Това е отвратителен пример за младите социалисти. Излиза, че предателството е най-високо възнаграждаваното човешко качество от Нинова. Тук естествено няма никакво значение оценката за Сергей. Той няма нищо общо със случая. Защото изброените по-горе три лица с истински „социалистически морал“ на верни другари... по-късно предадоха и Миков. Веднъж предател...винаги предател. Абсолютната стойност на предателството си е предателство. Математиците знаят това отлично. Заслепената секта на ниновистите обаче не разбира от политическа „математика“. И от измерения на човешкия морал. За да бъде запазена Нинова начело на БСП е необходимо тя да отчете „успехи“ на местните избори. Още от сега е ясно, че в проспериращите големи областни градове отново ще спечели ГЕРБ. Но има и областни градове, чиито общини са във финансов колапс. В няколко от тях ще трябва да спечели Корнелия. И леко да увеличи броя на социалистите в местните парламенти. Така Нинова ще има възможност да отчете огромни успехи пред сектата на ниновистите и да закрепи своите позиции на Позитано. А на Борисов отново ще му излезе пасианса... Тези разсъждения са нещо като спомени от бъдещето. Сподели:", "date": "2019.08.10", "title": "ПЪРВО В ПИК! Топ анализаторът Боян Чуков с унищожителен коментар за Нинова: Предателството е най-високо възнаграждаваното човешко качество от нея"}
{"url": "https://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%B0%D0%BD%D0%B8%D0%B5%D0%BB-%D1%81%D0%BC%D0%B8%D0%BB%D0%BE%D0%B2-%D1%81%D0%B0%D1%89-%D0%BC%D0%BE%D0%B3%D0%B0%D1%82-%D0%B4%D0%B0-%D0%B8%D0%B7%D0%B2%D0%BB%D0%B5%D0%BA%D0%B0%D1%82-%D0%B4%D0%B8%D0%B2%D0%B8%D0%B4%D0%B5%D0%BD%D1%82%D0%B8-%D0%BE%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%B8-%D0%B1%D1%8A%D0%B4%D0%B5%D1%89%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%BB-news861760.html", "text": "САЩ могат да извлекат дивиденти от Брекзит при бъдеща сделка с Обединеното кралство,  каза политологът Даниел Смилов по повод предстоящото развитие на сагата по Брекзит, пише \"Фокус\". Политологът допълни, че Борис Джонсън не може да разчита на нещо изключително твърдо страна на САЩ и Канада заради нестабилната ситуация в Обединеното кралство, но САЩ могат да имат ползи: „За администрацията на Тръмп това наистина е огромен шанс, защото една Великобритания извън ЕС, разбира се е в много по-слаба позиция особено в рецесия и политическа нестабилност, а САЩ биха могли да извлекат много сериозни преимущества от една бъдеща сделка с Обединеното кралство“, обясни още той. Сподели:", "date": "2019.08.10", "title": "Политологът Даниел Смилов: САЩ могат да извлекат дивиденти от Брекзит при бъдеща сделка с Лондон"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%B5%D0%BA%D0%B8%D0%BC%D1%8F%D0%BD-%D0%BD%D0%B0-%D0%BC%D0%BE%D1%80%D0%B5-%D1%81-%D0%BA%D0%B0%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news858054.html", "text": "Топжурналистът на Би Ти Ви Антон Хекимян е фен на българското Черноморие и отново прекара летния си отпуск по родните курорти. За втора поредна година обаче водещият на „Тази сутрин“ не сподели почивката с гадже, а реши да отмаря семейно. Компания на плажа му правеше неговата по-голяма сестра Вера, както и двете му племеннички, към които Тони е изключително привързан. Семейство Хекимян не се задоволиха само с една морска дестинация, затова направиха цял тур, като началната им точка бе Северното Черноморие. Неведнъж тв звездата е споделял, че Варна е сред любимите му места у нас и именно от там започна неговата ваканция. После заедно с кака му и децата ѝ се спуснаха на юг към Царево, където се оказа, че журналистът имал и роднини. „Денем плувам и се излежавам на плажа. Не ходя по нощни заведения, лягам си рано“, споделя Тони и признава, че най-приятно му е да си почива с най-близките. И миналото лято той отново бе придружаван от кака си и племенничките, но тогава на море заведе и майка си Златка, която се радваше безумно, че най-сетне имаше възможност да види сина си за повече от ден. Тазгодишният отпуск на Хекимян завърши в родната му Стара Загора, където той гледа да се прибира във всеки удобен момент. В Града на липите живеят както родителите му и сестра му, така и най-близките му приятели от ученическите години. Заради железния си график и ежедневните ефири обаче водещият може да се връща в бащината къща само по няколко пъти в годината, най-вече през лятото и покрай големите празници. Докато Хекимян е отдаден на семейството и роднините си, бившата му годеница Василена Гръбчева се носи на крилете на любовта с успешния млад лекар Асен Цеков. Засега репортерката на Нова телевизия и новият ѝ любим още не са направили първото си море заедно, но при всички положения щели да почиват на спокойствие в съседна Гърция. Сподели:", "date": "2019.08.10", "title": "САМО В ПИК И \"РЕТРО\": Хекимян на море с кака (Снимки)"}
{"url": "https://pik.bg/%D1%81%D0%B2%D0%B5%D1%82%D0%B8%D0%BB%D0%BE-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D0%B5%D0%B7%D0%B5%D0%BD%D0%BA%D0%BE%D0%B2-news861646.html", "text": "Светилото в медицината д-р Джузепе Порчелини е извършил операцията на родния баскетболен ас - Александър Везенков. Специалистът има сериозно реноме. Той помага на легендата в мотоциклетните спортове Валентино Роси, както и на много от най-добрите волейболисти в света. \"Водят д-р Джузепе Порчелини за най-добрия за раменни травми - обясни пред роден всекидневник бащата на Александър Везенков - Сашо. - Имаше киста на лявата ръка. Доста неприятна травма. Спираше захранването на ръката. Георги Глушков помогна за лечението. Направихме операцията на 29 юни в Модена и вече втори месец се възстановява. Ходи на рехабилитация в Италия.\" Състоянието на 24-годишния Везенков вече е много по-добро. Очаква се той да се включи в състава на гръцкия гранд \"Олимпиакос\" за мачовете от Евролигата през септември. Сподели:", "date": "2019.08.10", "title": "Светило в медицината помага на Александър Везенков"}
{"url": "https://pik.bg/%D1%81%D1%82%D0%B0%D1%80%D0%B8%D0%BD%D0%BD%D0%B8-%D1%85%D1%80%D0%B0%D0%BC%D0%BE%D0%B2%D0%B5-%D0%BE%D1%82%D0%B2%D0%BE%D1%80%D0%B8%D1%85%D0%B0-%D0%B2%D1%80%D0%B0%D1%82%D0%B8-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD%D0%B8%D0%B5-%D0%BD%D0%B0-%D0%B4%D0%B0%D1%80%D0%B5%D0%BD%D0%B8%D1%8F-news861641.html", "text": "Два старинни храма отвориха врати благодарение на дарения от миряни. Един от тях е храм \"Св. Георги\" във Върбово, съобщава бТВ. Църквата е построена в далечната 1871 г. Трикорабна и с уникални стенописи. \"Тази църква е ценна с това, че изографисването е толкова свежо, че все едно вчера е изографисвана. И самият градеж, майсторите, които са я градили, са я градили без отвес. Казват, че майсторите, които са я изографисвали, са били от Асеновград, а иконите –от ученици на Димитър и Захарий Зограф\", обясни Галина Масурска, която е помощник в храма \"Успение Богородично\" - Широка лъка. \"Майстор, когато са я градили, при развалянето вътре на скелето, е застанал под купола и е накарал чираците да бутат - ако падне, него да убие. Това е била гаранцията, какви майстори е имало тогава\", разказа кметът на с. Широка лъка Васил Седянков. Миряните са измислили начин старинният храм да бъде отворен за туристи. \"То е много елементарно и просто. Всеки, който се казва Георги от селото, дарява 200 лв., за да може човекът, който ще се грижи и ще отваря църквата, да взима някакъв хонорар. Същото е и със \"Св. Никола\" в Широка лъка, втората църква, която е зад читалището\", обясни Васил Седянков. Църквата във Върбово се радва на голям интерес от туристите. \"Казват, че друга такава църква не са виждали и като влязат в църквата и ахват”, каза Галина Масурска, помощник в храм \"Успение Богородично\" - Широка лъка. В района около Широка лъка има седем църкви и 25 параклиса. На най-голям интерес от туристите, се радва църквата \"Успение Богородично\". Сподели:", "date": "2019.08.10", "title": "Старинни храмове отвориха врати благодарение на дарения"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B5%D1%80%D0%BD%D0%B8-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news861635.html", "text": "77-годишна жена е починала на място при катастрофа на кръстовище за врачанското село Търнак. Това съобщиха от ОД МВР. На 8 август на път III-306, на кръстовище за село Търнак, е настъпило ПТП между два леки автомобила. Единият от водачите, 77-годишна жена, е починала на място. Работата по изясняване на причините за катастрофата продължава в рамките на образуваното досъдебно производство. Сподели:", "date": "2019.08.10", "title": "Трагедия почерни врачанско село"}
{"url": "https://pik.bg/%D1%87%D1%83%D0%B4%D0%BE-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BA%D0%B0%D1%82%D0%BE-%D1%85%D1%80%D0%B8%D1%81%D1%82%D0%BE%D1%81---%D1%85%D0%BE%D0%B4%D0%B8-%D0%BF%D0%BE-%D0%B2%D0%BE%D0%B4%D0%B0-news861619.html", "text": "\"Чудо е... ходя по водата... какво ще последва?\". Това написа шеговито в Инстаграм Мадам Мулти, която залага всяко лято на курорта на милионерите Коста Смералалда. Дарина Павлова се направи на Исус Христос по време на лятната си отпуска и ходи по вода. По традиция една от най-богатите българки прекарва ваканцията на остров Сардиния, където вила има и бившият премиер на Италия Силвио Берлускони. Сподели:", "date": "2019.08.10", "title": "ЧУДО: Дарина Павлова като Христос - ходи по вода"}
{"url": "https://pik.bg/%D1%85%D0%B0%D0%BA%D0%B5%D1%80%D1%81%D0%BA%D0%B8-%D0%B1%D0%B8%D1%82%D0%B0%D0%BA-%D0%BF%D1%83%D1%81%D0%BD%D0%B0%D1%85%D0%B0-%D0%B1%D0%B0%D0%BD%D0%BA%D0%BE%D0%B2%D0%B8%D1%82%D0%B5-%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D1%80%D0%BE%D0%B4%D0%B0%D0%BD-news861644.html", "text": "Българските хакери на се стреснаха от скандала с източените и разпространени публично данни от Националната агенция за приходите. Въпреки разкриването и арестите на извършителите на пробива, колеги на „вълшебника“ Кристиян Бойков продължават да трупат незаконно бази данни и дори да ги предлагат за продан вав Фейсбук и да печелят от това. Сайтът „Марица“ публикува читателски сигнал, който може да насочи органите, призовани да се борят с кибер престъпността, към друга група „компютърни магьосници“. Ето какво гласи сигналът: Последния месец новинарските сайтове и телевизии не спират да говорят за хакерската атака срещу НАП. Забелязах във фейсбук как българска хакерска групировка предлага незаконно данни на дебитни карти и други хакерски услуги срещу заплащане. Лидера на тази група ползва никнейма CyberBlack въпросния хакер беше замесен в атаката срещу ДКЕВР и сайта на МВР. Сподели:", "date": "2019.08.10", "title": "Хакерски битак: Пуснаха банковите ни данни за продан?"}
{"url": "https://pik.bg/%D0%BD%D0%B5%D0%BB%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B5%D1%82%D0%B5-%D0%BF%D0%BE%D0%B4%D0%BA%D0%B0%D1%80%D0%B0-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-44-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-news861741.html", "text": "Жена пострада при нелеп инцидент във Вълкосел. Около 10.53 часа вчера в полицията е получен сигнал за инцидент в село Вълкосел, община Сатовча. Според първоначалната информация, непълнолетен и неправоспособен водач на лек автомобил „Сузуки Витара“ от селото паркирал без да заключи автомобила в центъра на Вълкосел. Докато младежът бил извън колата, в нея се качило дете, освободило ръчната спирачка, автомобилът потеглил и блъснал 44-годишна жена. Пострадалата е със счупен крак. Работата по изясняване на всички факти и обстоятелства по случая продължава. Сподели:", "date": "2019.08.10", "title": "НЕЛЕП ИНЦИДЕНТ: Дете подкара кола, блъсна 44-годишна жена"}
{"url": "https://pik.bg/%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B0-%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D1%81-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-news861639.html", "text": "Гимнастичката Цвети Найденова купонясва с Цеци Красимирова. Двете са заедно на плажа в Свети Влас без мъже. Красимирова от няколко седмици отмаря по родното Черноморие и изненадващо се събра с медалистката от олимпиадата в Рио. Цуцката, както обича да се нарича гимнастичката, също вилнее по плажовете цяло лято. Доскоро тя беше на Слънчев бряг, но сега се е преместила на доста по-спокойния Влас. От своя страна Цеци Красимирова отмаря през лятото в България, след като преди няколко месеца се омъжи за американеца Майкъл Струмейтис в Барселона. Двамата прекараха медения си месец на остров Фиджи, но сега Цеци е без него на морето. Сподели:", "date": "2019.08.10", "title": "Гимнастичка купонясва с Цеци Красимирова на плажа"}
{"url": "https://pik.bg/%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%BD%D0%B0-%D0%BC%D0%BE%D1%80%D0%B5-%D1%81-%D0%BC%D0%B0%D0%BC%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B1%D1%80%D0%B0%D0%B4%D0%BB%D0%B8-%D0%BA%D1%83%D0%BF%D1%8A%D1%80-news861636.html", "text": "Супермоделът Ирина Шейк отиде на море с майка си. Бившето гадже на Кристиано Роналдо отмаря в любимата си Ибиса. Освен с мама рускинята е там заедно с малката си дъщеричка Леа. Големият отсъстващ е таткото Брадли Купър. Актьорът и моделът се разделиха преди няколко месеца след авантюрата на Брадли с певицата Лейди Гага. Въпреки това Ирина показва добро настроение на плажа и още по-добра фигура. С изрязан зелен бански Шейк разкрива прелести на яхта и се забавлява във водата. Тя е обгрижвана и от обслужващ персонал. Веднага след излизането си от водата Шейк получава кърпа, с която да избърше секси тялото си. Сподели:", "date": "2019.08.10", "title": "Ирина Шейк на море с мама след раздялата с Брадли Купър"}
{"url": "https://pik.bg/%D0%B2%D0%B5%D1%87%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%B8%D0%BC%D0%B0-%D0%BB%D0%B8-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D1%80%D0%B0%D0%B7%D0%BC%D0%B5%D1%80%D1%8A%D1%82-%D0%BD%D0%B0-%D0%BC%D1%8A%D0%B6%D0%BA%D0%BE%D1%82%D0%BE-%D0%B4%D0%BE%D1%81%D1%82%D0%BE%D0%B9%D0%BD%D1%81%D1%82%D0%B2%D0%BE-news861562.html", "text": "Има ли значение размерът на мъжкото достойнство, за да може една жена да достигне оргазъм? Оказва се, че дори и да не си го признават много жени смятат, че още няколко сантиметра отгоре могат да подобрят изживяването им с мъжа, пише tialoto.bg. Според учени от университета в Шотландия, няма идеален размер, който би удовлетворил всяка жена, но повечето сантиметри със сигурност ги „задоволяват“ по-добре. Над 300 жени, участвали в проучването, са отговорили, че всичко е строго относително. За стандартна дължина на пениса се смята 15 – 18 см, а за обиколка 12 – 14 см или около 4.5 см широчина. Според 31% от анкетираните, средната дължина е напълно достатъчна, но 52% от дамите са на мнение, че за тях перфектният размер е над 15, до 20 см. Само 3% от жените са посочили, че размер до 10 см ги устройва. Интересен е фактът, че 5% от участничките са отговорили, че искат да спят с мъж, чийто пенис е над 25 см. Иначе останалите пропорции на мъжа също са от значение за някои жени. 47% от анкетираните не крият, че харесват по-едри мачовци. 4% са на мнение, че не биха спали с мъж, който е с наднормено тегло, докато само 19% от представителките на слабия пол искат да имат интимни отношения с мъж, който е с конкретна форма на тялото. Друг извод от изследването е, че освен конкретни изисквания за размера и фигурата, жените търсят и нормално отношение. По-голяма част от анкетираните – 37%, искат грижовен мъж. За една четвърт от дамите уменията им в спалнята също са много важни. Сподели:", "date": "2019.08.10", "title": "ВЕЧНИЯТ ВЪПРОС: Има ли значение размерът на мъжкото достойнство"}
{"url": "https://pik.bg/%D1%83%D0%B8%D0%BB%D0%B8-%D0%BD%D0%B5%D0%BB%D1%81%D1%8A%D0%BD-%D0%BE%D1%82%D0%BC%D0%B5%D0%BD%D0%B8-%D1%82%D1%83%D1%80%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D0%B4%D0%B8%D1%85%D0%B0%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news861634.html", "text": "Световнозизвестната кънтри звезда Уили Нелсън отмени турнето си поради респираторни проблеми и няма да може да гастролира в петък пред публиката в Гранд Рапидс, щата Мичиган, както беше предвидено, съобщава Асошиейтед прес. Осемдесет и шест годишният ветеран се извини на феновете си в Туитър за причиненото неудобство. \"Трябва спешно да отида на преглед при лекаря си!\", написа звездата в Туитър. Нелсън току-що беше приключил гастрола си с Алисън Краус в град Толидо, щата Охайо. Беше предвидено Уили Нелсън да вземе участие в концерт в подкрепа на фермерите заедно с Джон Меленкамп, Дейв Матюс, Нийл Йънг и Бони Райт на 21 септември. Турнето на кънтри легендата трябваше да завърши на 29 ноември в град Такървил, щата Оклахома. Сподели:", "date": "2019.08.10", "title": "Уили Нелсън отмени турне заради дихателни проблеми"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%82%D1%80%D1%83%D0%B4%D0%BE%D0%B2%D0%B0-%D0%B1%D0%BE%D1%80%D1%81%D0%B0-%D0%BE%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8-%D0%B2-%D1%81%D0%BE%D1%84%D0%B8%D1%8F-news861655.html", "text": "Агенцията по заетостта организира международна трудова борса на 17 септември 2019 г. в град София. Европейският ден на труда ще се проведе в хотел „Рамада” (бул. „Княгиня Мария Луиза” № 131) от 9:30 до 17:00 часа. Събитието е във връзка с изпълнението на проект „Национална EURES мрежа”. На повече от 30 щанда, над 60 представители на EURES мрежата и работодатели от държавите от Европейския съюз, Исландия, Лихтенщайн, Норвегия и Швейцария ще представят работни места в сферите на хотелиерството и ресторантьорството, туризма, леката и тежката индустрия, информационните и комуникационни технологии, селското стопанство, сезонната заетост, строителството и други. Участниците ще изнасят десетки презентации, представящи възможностите за работа в различните страни, както и конкретни работодатели, заявили свободни работни места. Ще бъдат представени възможности за дуално обучение, както и възможности за повишаване на квалификацията и чуждоезиково обучение по време на работа. На сайта www.eures.bg в рубриката „Работни места”, са публикувани част от обявите за работа в чужбина. От кандидатите, които търсят работа в другите европейски страни, се изисква да владеят различно ниво на чужд език, според изискванията на обявата за работа. За да представят себе си и уменията си пред EURES съветниците и работодателите, те трябва да подготвят автобиография и документи на английски, немски или друг език в зависимост от конкретните обяви. Сподели:", "date": "2019.08.10", "title": "Европейска трудова борса отваря врати в София"}
{"url": "https://pik.bg/%D0%BC%D0%B8%D1%88%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D1%81%D1%82%D0%B0%D0%B2%D0%B0-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%B0%D0%B3%D0%B5%D0%BD%D1%82-news861679.html", "text": "Българският национал Михаил Александров обяви, че се разделя с руския клуб Арсенал Тула. Двете страни не са стигнали до споразумение за нов договор, което прави Александров свободен агент. \"След 2,5 години дойде време да се разделим. Беше невероятно време, да работя, играя и живея с вас като едно семейство. Благодаря на отбора за това, че ми показахте колко сте невероятни и дружелюбни. Всички футболисти, сътрудници и приятели – никога няма да ви забравя и се надявам отново да се срещнем на терена. Пожелавам на всички в Тула никога да не губят усмивките от лицата си. Благодаря ви за цялата любов. Тула, напред!”, написа Михаил Александров в социалните мрежи. Сподели:", "date": "2019.08.10", "title": "Мишо Александров става свободен агент"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0%D1%82%D0%B0-%D1%81%D0%B0%D0%BC%D0%BE%D0%B4%D0%B5%D0%B9%D0%BA%D0%B0-%D0%BC%D0%B0%D0%B3%D0%B4%D0%B0%D0%BB%D0%B8%D0%BD%D0%B0-%D0%B1%D0%BE%D1%8F%D0%BD%D0%BE%D0%B2%D0%B0-news861606.html", "text": "Почина самодейката Магдалина Боянова от НЧ „Отец Паисий“ в радомирското село Извор. Отиде си на 71 години след кратко боледуване и остави след себе си много спомени за участия във фестивали и празници. Изключително енергична и отдадена на народните традиции, Магда, както я познават не само в Пернишка област, но и на много места в страната, предаваше народните традиции на по-младите. Като читалищен деец и участник в самодейните колективи на читалището Магда участва в много регионални и национални фестивали и допринася за  многобройни награди. Заедно със сестра си Елена от Кюстендил са членове на задругата на майсторите. Сподели:", "date": "2019.08.10", "title": "Почина известната самодейка Магдалина Боянова"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%BB%D0%BE%D1%80%D0%B5%D0%BD-%D1%8F-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%BF%D1%80%D0%BE%D1%81%D1%82%D0%B8%D1%82%D1%83%D0%BA%D0%B0-news861697.html", "text": "В италианската област Пулия завършиха снимките на \"Животът пред теб\" - третия филм на режисьора Едоардо Понти с участието на неговата прочута майка София Лорен. \"Животът пред теб\" се базира на едноименния роман на големия френски писател Ромен Гари, който под псевдонима Емил Ажар през 1975 г. печели с него втора награда \"Гонкур\". София Лорен, която през септември ще навърши 85 години, с това заглавие се завърна на снимачната площадка след десетилетна пауза от киното. В лентата тя е в главната роля - на Мадам Роза, възрастна еврейка, спасила се от Аушвиц, и бивша проститутка, която се грижи за безпризорните деца от квартала и най-вече за 12-годишния Момо, буйно хлапе от сенегалски произход. В началото отношенията им са буреносни, но бързо се трансформират в дълбоко приятелство. Скоро те разбират, че са сродни души, свързани с обща съдба, което ще промени живота на Момо завинаги. В неговия образ се превъплъщава малкият Ибрахима Гуейе. Иначе участват още актьорите Ренато Карпентиери, Масимилиано Роси, Бабак Карими, Абрил Замора и др. Героинята на София Лорен е в последните дни на живота си, когато красотата на тялото вече я е напуснала, тя едва се движи и постепенно губи разсъдъка си. А обичта на нейния малък приятел ще поведе трогателна и абсурдна битка със смъртта. Книгата става световен бестселър, преведен в десетки държави. Подобно на нея, филмът ще се опита да говори за ужасните неща в живота с топъл хумор и човеколюбие, пише \"Монитор\". Сподели:", "date": "2019.08.10", "title": "Синът на София Лорен я превърна в проститука"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D0%BA%D0%B0%D0%BC%D0%BF-%D0%BD%D0%BE%D1%83-%D1%81%D1%8A%D1%81-%D1%81%D0%BF%D0%B5%D1%88%D0%B5%D0%BD-%D1%85%D0%BE%D0%B4-%D1%82%D0%B2%D1%8A%D1%80%D0%B4%D1%8F%D1%82-%D1%87%D0%B5-%D0%B1%D0%B0%D1%80%D1%81%D0%B0-news861685.html", "text": "Ръководството на Барселона продължава да има аспирации към завръщане на Неймар на \"Камп Ноу\". Визира се, че каталунците работят по евентуалното привличане на Ней от Пари Сен Жермен. Трансферни информации сочат, че заради Неймар от Барса са съгласни да се разделят с Филипе Коутиньо. Като се полагат основи на гръмка бартерна сделка между грандовете. Допълва се, че освен това, от Барселона са помолили Неймар да не приема предложение от Реал Мадрид. Пареща трансферна информация гласи, че \"кралете\" ще направят мощна офанзива за привличане на 27-годишния Ней до часове. Евентуален трансфер на Неймар при \"кралете\" може освен да подсили Реал в чисто спортен план, да представлява и грандиозен маркетингов удар... Сподели:", "date": "2019.08.10", "title": "ОГРОМНА ФУТБОЛНА БОМБА: От \"Камп Ноу\" със спешен ход? Твърдят, че Барса..."}
{"url": "https://pik.bg/%D1%87%D0%B5%D1%80%D0%BD%D0%BE%D0%B3%D0%BE%D1%80%D0%B5%D1%86-%D0%BF%D1%80%D0%BE%D0%B4%D0%B0%D0%B4%D0%B5-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B7%D0%B0-5000-%D0%B5%D0%B2%D1%80%D0%BE-news861671.html", "text": "Черногорец от Подгорица е заподозрян, че е продал дъщеря си в чужбина за 5000 евро, съобщава информационният портал КДМ. Черногорската полиция е внесла в прокуратурата сигнал срещу 40-годишния Дж. Б. по подозрение за търговия с хора. Полицията смята, че през 2017 г. той е договорил и организирал превоз на дъщеря си, която тогава била на 12 години, в друга държава с цел сключване на брак и е получил от сделката 5000 евро. В момента Дж. Б. излежава присъда в затвора за друго престъпление. Черна гора активизира усилията си в борбата срещу търговията с хора. За тази цел бе създаден специален отдел в полицията и от неговото формиране до сега са започнати седем разследвания за търговия с хора, а две от тях са завършили със съдебни дела. Сподели:", "date": "2019.08.10", "title": "Черногорец продаде дъщеря си за 5000 евро"}
{"url": "https://pik.bg/%D0%B1%D1%8F%D0%BB%D0%B0-%D0%BB%D1%8F%D1%81%D1%82%D0%BE%D0%B2%D0%B8%D1%87%D0%BA%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%BA%D0%B0%D1%80%D0%BB%D0%BE%D0%B2%D1%81%D0%BA%D0%BE-news861629.html", "text": "\"Явила се една бяла лястовичка, досущ бяла, като сняг... на сто години я се появи веднъж, я не, ама който я види, от каквато и болест да е болен, оздравява\". Йовковите думи, писани преди много години, оживяха по жиците на карловското село Столетово. Снимки на птицата се появиха в социалните мрежи, съпроводени от множество позитивни коментари. Местните хора тълкуват появата на бялата лястовичка като добро предзнаменование, вещаещо здраве, късмет и благополучие. \"Бог си знае работата, пратил я е на нас\", \"Добър знак, на хубаво е\", \"На късмет е, вярвайте!\", коментират столетовци. Според преданието лястовицата-албинос се вижда веднъж на 100 години. Появява се там, където има най-голяма нужда от нея, зареждайки виделия я с позитивна енергия. През 2009 г. в медиите дори се появи информация за \"чудо\", донесено от рядката птица. Възрастна жена от шуменското село Мировци, която имала проблеми със слуха, се оправила, след като целунала бяла лястовица. Сподели:", "date": "2019.08.10", "title": "Бяла лястовичка се появи в Карловско"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B1%D0%BB%D0%B8%D0%B7%D0%BA%D0%B8-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%80%D1%83%D1%83%D0%BD%D0%B8-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D1%82-%D0%BE%D1%82-news861695.html", "text": "Футболната звезда Уейн Рууни отново може да залитне сериозно към хазарта. Пикантни информации сочат, че жена му Колийн и близки приятели на Уейн се притесняват от подобна вероятност. През зимата Рууни ще се завърне в британския футбол с екипа на Дарби Каунти, където ще се подвизава като играещ треньор. Допълва се, че като част от сделката Уейн Рууни подписа договор с компания за предвиждания, която ще плаща част от заплатата му. Визира се, че именно въпросното обвързване тревожи близките на Уейн. Преди известно време Уейн Рууни загуби огромна сума в казино, което доведе до спекулации, че е възможно жена му Колийн да поиска раздяла, ако Рууни задълбочи въпросните си постъпки... Визираната сума пък е колосална за средно-статистическите стандарти в световен мащаб, но може да се твърди, че предвид финансовите възможности на звездата едва ли представлява ключов удар по авоарите на Уейн Рууни. Сподели:", "date": "2019.08.10", "title": "ЛЮБОПИТНО: Близки на звездата Рууни се притесняват от..."}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D1%80%D0%B8-%D0%B1%D0%B5%D0%BB%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BC%D0%BE%D0%B4%D1%80%D0%B8%D1%87-%D0%B5-news861673.html", "text": "Носителят на \"Златната топка\" Лука Модрич е със статут на недосегаем в Реал Мадрид, твърдят медии в Испания. 33-годишният хърватски национал напоследък бе свързван с евентуална смяна на клубната принадлежност. Най-новите индикации от Пиренеите обаче са, че опитният и изключително доказан полузащитник е сред основните играчи, на които Зинедин Зидан (треньор на Реал Мадрид) ще разчита за задаващата се кампания. Модрич е от 2012 година на \"Бернабеу\" като има куп отличия с фланелката на \"кралете\". Сподели:", "date": "2019.08.10", "title": "ФУТБОЛНО ТОРНАДО: Категорично решение при \"белите\", звездата Модрич е..."}
{"url": "https://pik.bg/%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D1%85%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%B5%D0%BD-%D0%B4%D0%B6%D0%BE%D0%B3%D0%B8%D0%BD%D0%B3-news861579.html", "text": "Тичането е едно от най-предпочитаните упражнения за отслабване. Лесно, не изисква много финанси и бързо се вписва в натоварения график на хората. Но освен подходящи обувки и дрехи, трябва да се съобразите и с храната. Не трябва да тичате на гладно, но забравете активността след тежко ядене. Правилната храна и точното количество са от голямо значение, за да може да постигнете желаните резултати. Винаги трябва да ядете прясна храна, а не каквото намерите в хладилника. Забравете за въглехидратите. В мускулите ви се съдържат достатъчно голямо количество от тези хранителни вещества и не бива да добавяте още. Ако тичате сутрин, заложете на нещо, което е лесносмилаемо. Например банан или овесена каша, пише \"Тялото.бг\". Също така трябва да пропуснете и фибрите или пикантни храни. Те са диуретици и може да попречат на сутрешните ви упражнения. Пържените храни също не бива да присъстват в менюто ви, защото могат да раздразнят стомаха и да ви накарат да си останете вкъщи. Водата, разбира се, е задължителна. Дори да не ядете много сутринта, не забравяйте да пиете достатъчно вода. Фреш от пресни плодове, зелен чай или пък лимонов сок, също са за предпочитане преди старта на тичането. Друго, което трябва да включите в менюто си, са храни, които ви дават повече енергия. Авокадо, цвекло, пълнозърнест хляб и спанак са чудесни за организма рано сутрин. Тези хранителни продукти са противовъзпалителни, а естествените мазнини в тях помагат за „смазване“ на ставите. Цвеклото е отлично за бегачите, тъй като произвежда азотен оксид в тялото, което помага за по-добро физическо състояние по време на кардиото. Сподели:", "date": "2019.08.10", "title": "ВАЖНИ СЪВЕТИ: Как да се храните за перфектен джогинг"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D0%BC%D0%BE%D0%BD%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D0%BD%D0%B0%D1%82%D0%B0-%D0%B2%D1%80%D1%8A%D0%B7%D0%BA%D0%B0-%D0%BF%D0%BB%D0%BE%D0%B2%D0%B4%D0%B8%D0%B2---%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-news861761.html", "text": "Днес от 7:30 ч. до 19 ч. ще се ограничи движението по пътната връзка Пловдив - Пампорово на пътен възел „Бенковски“ на АМ „Тракия“ при 121-ви км поради ремонт на настилката. Обходният маршрут за направлението Пловдив - Пампорово е през пътен възел „Север“ при 126-ти км, път II-64 Карлово - Пловдив, гр. Пловдив - ул. „Васил Левски“, бул. „Дунав“, бул. „Васил Априлов“, бул. „България“, Околовръстен път на гр. Пловдив, път II-86 Пловдив - Асеновград. Алтернативен маршрут е и през пътен възел „Цалапица“ на АМ „Тракия“ при 112-ти км, път III-8005 с. Цалапица - път I-8 Пазарджик - Пловдив, Околовръстен път на гр. Пловдив, път II-86 Пловдив-Асеновград. Необходимо е шофьорите да карат внимателно, със съобразена скорост и да спазват пътната сигнализация. През юли бяха ремонтирани и трите пътни връзки София - Пловдив, Раковски - Бургас и Бургас - Раковски на пътен възел „Пловдив-Изток“, в района на с. Войводиново. Предприетите мерки са с цел повишаване на безопасността и удобството при пътуване. Осигурените средства за ремонта на общо петте пътни връзки са около 400 000 лв. Сподели:", "date": "2019.08.10", "title": "ВАЖНО: Ремонт блокира движението по пътната връзка Пловдив - Пампорово"}
{"url": "https://pik.bg/%D0%BF%D0%B8%D1%82%D0%B0%D1%82-%D0%B2%D0%B0%D1%80%D0%BD%D0%B5%D0%BD%D1%86%D0%B8-%D0%B7%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%B4%D1%83%D0%BF%D0%BA%D0%B0%D1%82%D0%B0-news861668.html", "text": "Община Варна Проучване на нагласите на варненци за съдбата на т.нар. Дупка в центъра на града (терен между булевард \"Княз Борис Първи\" и ул. \"Княз Александър Батенберг\", ул. \"Воден\" и ул. \"Архимандрит Филарет\") ще започне навръх празника на морската столица - 15 август. Допитването, инициирано от , ще се проведе в две посоки. Първата предвижда проучване на нагласите сред специалисти в областта на архитектурата, градоустроустройството, културата, туристическия, хотелиерски, ресторантьорския бизнес и други заинтересувани страни, след което ще бъде търсено и широко обществено мнение чрез анкета, съставена на база обработените мнения на специалистите от първия етап. След обработване на резултатите ще обявим международен конкурс за пространството, заяви кметът Иван Портних. Подробна информация за Дупката - хронология на развитието на територията, подробно описание на проекта по отделните дейности, логото на инициативата и две подробни аероснимки на терена, ще бъдат качени в специален сайт, който предстои да бъде пуснат следващата седмица. Т. нар. Дупка е пространство, разположено в идеалния център на града, и следва да съчетава различни обществени и търговски функции, които да направят участъка от бул. \"Княз Борис Първи\" и околните обществени пространства към ул. \"Воден\" и ул. \"Шипка\" още по-живи и използваеми, обясниха експертите от Обединение \"Идея за Варна\", които ще изготвят проучването. Целта ни е да намерим точната функция на пространството, като отправна точка от пешеходната зона на Варна към Приморския парк, Римски терми - големи и малки, пристанището и други градски музеи, археологически обекти и обществени пространства. Улиците \"Хан Аспарух\" и \"Александър Батенберг\" са важна връзка между морето и активната градска зона, които от десетилетия са блокирани от т.нар. Дупка. Затова бъдещите пространства трябва да обслужват на първо място обществения интерес и да интегрират по съвременен и достъпен начин откритите археологически ценности, коментира главният архитект на община Варна Виктор Бузев. Наред с търсения краен резултат за определяне на функцията и подготовката на архитектурен конкурс за пространството, инициативата ще даде възможност за широко популяризиране на ангажираността на Община Варна и към мнението на всеки жител и гост на града. Екипът, който стои зад проекта за проучването на нагласите, е в състав: Максим Недков - архитект, завършил архитектура в Мюнхен. От 2016 г. работи във Варна в сферата на инвестиционното проектиране и теми, свързани с градска среда. Силвана Маринова - архитект с опит в инвестиционното проектиране и интереси към подобряване на градската среда и достъпността чрез изследване на решения с активно гражданско участие. Интереси и опит в опазването на културното наследство; Явор Панев - архитект, съосновател и зам.- председател на Сдружение \"Таляна\"; Александра Бабунска - архитект и автор на игрови модели, свързани с развитието на градската среда. През 2017 г. реализира проектите \"Get involved, fall in love with VARNA\" и \"In love with VARNA\", с които чрез артистични инсталации и игри цели да провокира повече активни хора във Варна да преоткрият потенциала, който крие историческото сърце на града и да обединят усилия в неговото преобразяване. Учредител на Сдружение \"Таляна\"; Цвета Йоцова - юрист с дългогодишна практика, участвала в подготовката и организирането на международния архитектурен конкурс за новата сграда на библиотеката във Варна, на Топлоцентралата в София, в конкурса за нов център на Боровец; Венцислава Недялкова - архитект с професионален опит в администрацията в Германия - в сферата на организиране на градоустройствени конкурси и въвличане на обществеността в облагородяването на градската среда; Росен Стоев - юрист с опит в структурни проекти на Столична община, паркове, публични пространства и инженерна инфраструктура. Социологията ще бъде обобщена и анализирана от Blue point - https://bluepoint.bg/. Графичният дизайн е възложен на Димитър Трайчев - Сталкер студио. Електронната страница на проекта ще бъде изработена от http://www.virtualno.eu/ Т. нар. Дупка се появява в края на 80-те години, след като местната власт събаря няколко къщи със статут на паметници на културата с идея на мястото им да бъде построен Търговски дом. В процеса на работа обаче били открити археологически пластове - част от крепостна стена и кула на античния Одесос от IV в. пр. н. е., които според археолозите са най-старият открит досега участък от укрепителните съоръжения на древната крепост. Подобни останки не са установени на други места в стария град. Пак на същото място са налични и руини от сгради от късната античност - IV-V в., както и от два отводнителни канала и три глинени тръбопровода от същия период. Извън разкопаното пространство, но кореспондиращи с описаните старини, са открити и останки от втора крепостна стена. Според учените тези участъци от двете крепостни стени, запазени в центъра на един съвременен град, са рядко срещано явление в археологическата практика и са отлична предпоставка са превръщането им в туристическа атракция. През 1989 г. комисия към Националния институт за паметници на културата (НИПК) излиза с категорично становище, че разкритите древни останки са уникални както за града, така и в национален мащаб. Препоръката е съхранението им да бъде на място, тъй като преместването им би било пагубно за тях. Тази позиция довела до спиране на проекта за изграждане на Търговския дом. Оттогава това място в сърцето на археологическия резерват \"Античен град Одесос - Варна\" е останало като грозна дупка в центъра на града. Сподели:", "date": "2019.08.10", "title": "Питат варненци за съдбата на Дупката"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%B4%D0%B2%D0%B0-%D0%BD%D0%B5%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-%D1%81%D0%BD%D0%B0%D1%80%D1%8F%D0%B4%D0%B0-%D0%B2-%D1%8F%D0%BF%D0%BE%D0%BD%D1%81%D0%BA%D0%BE-%D0%BC%D0%BE%D1%80%D0%B5-news861813.html", "text": "Северна Корея изстреля два неидентифицирани снаряда в Японско море, предаде „Ройтерс”, цитирана от БНР. Агетнцията се позовава на южнокорейската армия. Снарядите са били изстреляни от района на град Хамхън в североизточната част на КНДР. В града има обект за производство на твърдо ракетно гориво. Двата снаряда не са достигнали изключителната икономическа зона на Япония, предаде ТАСС. \"Към настоящия момент няма никаква директна заплаха за страната ни\", заяви източник от японското правителство. Японските военни специалисти са на мнение, че Северна Корея е изстреляла балистични ракети с малък обсег. Според американски служител, цитиран от „Ройтерс”, Северна Корея е изстреляла поне един снаряд, който изглежда е ракета с малък обсег. Съединените щати  следят отблизо ситуацията, като обменят информация с Япония и Южна Корея, се посочва в изявление на  високопоставен служител на американското правителство. Снарядите бяха изстреляни малко след изявлението на американския президент Доналд Тръмп, че е получил \"много хубаво писмо\" от севернокорейския лидер Ким Чен Ун. В него Ким е изтъкнал, че е недоволен заради проведените този месец съвместни военни учения на Съединените щати и Южна Корея и че ракетните тестове на КНДР са в отговор на ученията. Сподели:", "date": "2019.08.10", "title": "Отново: Северна Корея изстреля два неидентифицирани снаряда в Японско море"}
{"url": "https://pik.bg/%D0%B3%D1%80%D0%B5%D0%B4%D0%B0-%D1%82%D0%BE%D1%82%D0%BE-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D1%83-%D0%BF%D1%80%D0%BE%D0%BF%D1%83%D1%81%D0%BA%D0%B0-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D1%81%D0%B8---%D1%80%D0%B0%D0%BF%D1%8A%D1%80%D1%8A%D1%82-%D1%89%D0%B5-%D0%B2%D0%B0%D0%B4%D0%B8-%D0%B7%D0%B5%D0%BB%D0%B5%D0%BD%D0%B8-%D0%B3%D1%83%D1%89%D0%B5%D1%80%D0%B8-%D0%B4%D0%BE%D0%BA%D0%B0-news861718.html", "text": "Рапърът Йонислав Йотов - Тото ще пропусне един от най-важните моменти живота си. А именно раждането на първородния си наследник. Предстоящото турне на \"СкандаУ\" в САЩ съвпада с термина на половинката на победителя от \"ВИП Брадър\" - Кристин Петринска. Така ще се наложи през първите няколко дни от раждането танцьорката да се справя сама с отглеждането на бебето. Неслучайно половинката на Тото била против турнето и го молела да изместят датата. Двамата дори имали доста сериозен скандал по темата, но въпреки караниците рапърът не отстъпил. Кристин нямала притеснения дали ще се справи с грижите за новороденото, а й било мъчно, че таткото ще пропусне най-хубавите им моменти. Двамата са заедно от около година и половина и според слуховете бебето не е било планирано. Въпреки това, с Тото решили да го задържат, тъй като много се обичали, писа \"Хотнюз\". Сподели:", "date": "2019.08.10", "title": "ГРЕДА: Тото от \"СкандаУ\" пропуска раждането на детето си - рапърът ще вади зелени \"гущери\", докато жена му се напъва в родилното"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%81%D1%8A%D0%B1%D0%BE%D1%82%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-37-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%BE-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D0%BA%D0%B0%D1%80%D1%82%D0%B0-news861768.html", "text": "Съботният ден ще бъде слънчев. Около и след обяд, главно над планинските райони на Източна България, ще се развие купеста облачност и на изолирани места там краткотрайно ще превали. Ще духа слаб до умерен североизточен вятър. Максималните температури ще са между 32° и 37°, малко по-ниски по крайбрежието на морето. Атмосферното налягане ще се задържи около и малко по-високо от средното за август. Това съобщават от Националния институт по метеорология и хидрология (НИМХ). Над Черноморието ще е предимно слънчево. Около обяд над централните и северните райони ще се развие купеста облачност - предимно незначителна, като има малка вероятност на изолирани места да превали. Ще духа слаб до умерен североизточен вятър. Максимални температури по крайбрежието между 27° и 31°. Температурата на морската вода е 26-27°, по-ниска е на север от н. Калиакра. Вълнението на морето ще е 2-3 бала. Над планините ще е слънчево. Около и след обяд над Източна Стара планина ще се развие купеста облачност и на места там краткрайно ще превали. Ще духа слаб, по високите и открити части – до умерен север-североизточен вятър. Максимална температура на височина 1200 метра – около 27°, на 2000 метра – около 20°. Сподели:", "date": "2019.08.10", "title": "ГОРЕЩА СЪБОТА! Термометърът скача до 37 градуса, но на места ще превали. Ето къде (КАРТА)"}
{"url": "https://pik.bg/%D1%81%D0%BB%D0%B0%D0%B4%D1%8A%D0%BA-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD%D1%8F%D1%82-%D0%BD%D0%B0-%D1%81%D0%B2-%D0%BB%D0%B0%D0%B2%D1%80%D0%B5%D0%BD%D1%82%D0%B8%D0%B9---%D0%B7%D0%B0%D0%BA%D1%80%D0%B8%D0%BB%D0%BD%D0%B8%D0%BA-%D0%BD%D0%B0-%D0%B3%D0%BE%D1%82%D0%B2%D0%B0%D1%87%D0%B8%D1%82%D0%B5-%D0%B8-%D1%81%D0%BB%D0%B0%D0%B4%D0%BA%D0%B0%D1%80%D0%B8%D1%82%D0%B5-news861785.html", "text": "Св. мъченик и архидякон Лаврентий († 258 г.) - в първата половина на ІІІ в., след смъртта на император Максимин, гоненията против християните били прекратени за известно време. Император Гордиан не преследвал вярващите, а приемникът му Филип така ги покровителствал, щото някои историци допускат, че той самият тайно бил приел християнската вяра. С възцаряването на Деций Траян в 249 г. гоненията били подновени със страшна сила. Особено свирепи били те в Рим. Малко били епископите, които не пили чашата на страданията. Така, епископ Фабиан умрял от мъченическа смърт и римските християни останали известно време без епископ. Избраният след това Корнилий бил изгонен, изпратен на заточение и най-после наказан със смърт, загдето не се съгласил да се поклони на езическия идол. Папа Стефан бил убит, когато извършвал божествена служба. За негов приемник бил избран Сикст, мъж учен и благочестив. В това време царувал вече император Валериан, който в първите години от царуването си бил твърде милостив към християните, но след това, подстрекаван против тях от своя съветник Макриан, взел жестоко да ги преследва. Лаврентий, който бил папски дякон, също попаднал под императорския гняв. На 10 август той бил призован да се яви на собствената си екзекуция, като му било заповядано да донесе и пазените от него църковни богатства. Вместо с тях Лаврентий се явил със стотици хроми, сакати и бедни хора и заявил, че те са богатството на християнската църква. Вместо на императора, Лаврентий раздал богатството на бедните. С необикновена твърдост светият архидякон понесъл мъченията. Донесли одър и желязна скара, турили на нея мъченика, а под нея разпалили дървени въглища. Лаврентий с твърдост понасял ужасното страдание и казал на управителя: \"Знай, че тия горящи въглени готвят на мене прохлада и почивка, а на тебе – вечни мъчения!\". След известно време Лаврентий се обърнал към слугите и им казал: \"Изпекох се вече от едната срана, време е да ме обърнете!\". Всички се чудели на неговото мъжество. През цялото време необикновена радост сияела по лицето на св. мъченик. Той с висок глас славел Господа, благодарял Му и се молел за обръщане на враговете. С тая молитва той предал Богу душата си. Житието и страданието на този човек е толкова вдъхновяващо и богато, че мнозина по-късно виждат в него своя пазител. Свети Лаврентий по различни причини и в различни краища на света е патрон и на пивоварите и винопроизводителите, месарите, ресторантьорите. Вярва се още, че светецът освен закрилник на готвачите е покровител още и на учениците, както и на подрастващите във възрастта на пубертета. Сподели:", "date": "2019.08.10", "title": "СЛАДЪК ПРАЗНИК: Днес е денят на Св. Лаврентий - закрилник на готвачите и сладкарите"}
{"url": "https://pik.bg/%D0%B1%D0%B5%D0%BA%D1%8A%D0%BC%D0%BE%D0%B2%D0%B8-%D0%BF%D0%BB%D1%8E%D1%81%D0%BA%D0%B0%D1%82-%D0%BF%D0%BE-9-%D0%BC%D0%B0%D0%BD%D0%B4%D0%B6%D0%B8-news861583.html", "text": "Дейвид и Виктория Бекъм са смаяли домакините си в Пулия, Италия, с огромния си апетит, свидетелстват местни медии. Известната двойка е на почивка сред красивите пейзажи и се забавлява с каране на колела. Ожънатите ниви, зелените ливади и горите са романтична обстановка, коментират в Англия. Явно въртенето на педалите и разходките дразнят апетита на звездната двойка. Дейвид и Виктория си поръчвали, дръжте се, деветстепенно меню в ресторанта на хотела, в който са отседнали. Включително салати, паста, морски дарове, пилешко, десерти. Една от степените все пак била бутилка вино. Сподели:", "date": "2019.08.10", "title": "Бекъмови плюскат по 9 манджи"}
{"url": "https://pik.bg/%D0%BC%D1%8A%D0%B6%D0%BA%D0%B8-%D1%85%D0%B8%D1%82%D1%80%D0%BE%D1%81%D1%82%D0%B8-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F%D1%82-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B8-%D0%BC%D0%BE%D1%80%D0%B5%D1%82%D0%BE-%D0%B4%D0%B0%D0%BD%D0%B8-%D0%BC%D0%B8%D0%BB%D0%B5%D0%B2-%D0%BB%D1%8A%D0%B6%D0%B5-%D1%87%D0%B5-%D0%BD%D0%B5-%D1%85%D0%B0%D1%80%D0%B5%D1%81%D0%B2%D0%B0-%D0%B6%D0%B5%D0%BD%D0%B8-%D0%B7%D0%B0%D1%89%D0%BE%D1%82%D0%BE-news861670.html", "text": "Известният певец и композитор Дани Милев спечели ежегодния конкурс \"Бургас и морето\" миналия уикенд. Песента, с която триумфира на 3 август в Летния театър на морския град, е \"Това си ти\", написана преди около две години като подарък от близка на Маестрото дама към нейния съпруг. С наградата от 5000 лева Дани Милев ще финансира екскурзия за цялото си семейство. \"А после с голямо удоволствие ще направя някакви ремонти вкъщи. Неочакван приход ми е това, но пък е много приятен\", сподели пред седмичник големият победител от единствения оцелял през годините естраден фестивал. Преди да купи самолетните билети за дългата екскурзия, композиторът ще заведе съпругата си и двете им деца и  в Гърция с кемпера. \"Предпочитаме малко по-диви места, не търсим лукса. Къщичката на колела е паркирана в дома ми в Костинброд\", издава още Дани Милев. Макар да е семеен, творецът често става обект на ухажване от страна на нежния пол. Срещу досадните фенки обаче си е изградил система за отпор. В случаите, когато дамата е прекалено настъпателна, Дани Милев пуска в действие лъжата, че не си пада по жени. \"Разбирам от женска красота, вълнува ме, изключително я ценя. Приятно ми е да ме харесват ефектни дами, но не и когато са прекалено настъпателни. Аз съм консервативен мъж, предпочиам да си остарея с моята жена\", категоричен е певецът и композитор. Дани и Цвети Милева са заедно още от ученическите им години. Сподели:", "date": "2019.08.10", "title": "МЪЖКИ ХИТРОСТИ: Победителят от \"Бургас и морето\" Дани Милев лъже, че не харесва жени, защото..."}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B7%D1%80%D0%B8%D0%B2-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%83%D1%87%D0%B0%D1%81%D1%82%D1%8A%D0%BA-%D0%B2-%D0%BA%D0%BE%D0%BF%D0%B5%D0%BD%D1%85%D0%B0%D0%B3%D0%B5%D0%BD-news861842.html", "text": "Експлозия избухна близо до полицейски участък в Копенхаген, съобщава БТА, цитирана от Нова телевизия. За момента няма данни за пострадали. Това е втори взрив за последните четири дни в датската столица. Сподели:", "date": "2019.08.10", "title": "ОТ ПОСЛЕДНИТЕ МИНУТИ: Взрив в близост до полицейски участък в Копенхаген"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B5%D1%89%D0%BE-%D1%81%D1%82%D1%80%D0%B0%D1%88%D0%BD%D0%BE-%D1%81%D1%82%D0%B0%D0%B2%D0%B0-%D1%81-%D0%BA%D0%BB%D0%B8%D0%BC%D0%B0%D1%82%D0%B0-%D0%B0%D0%BB%D1%8F%D1%81%D0%BA%D0%B0-%D1%81%D0%B5-%D0%B7%D0%B0%D1%82%D0%BE%D0%BF%D0%BB%D0%B8-%D1%81-3-%D0%B3%D1%80%D0%B0%D0%B4%D1%83%D1%81%D0%B0-%D0%B2%D1%8A%D0%B2-%D0%B2%D0%BE%D0%B4%D0%B8%D1%82%D0%B5-%D0%B2%D0%B5-news861347.html", "text": "Притеснителни данни за климатичните промени идват и от американския щат Аляска. Там през изминалия месец са били най-високите температури, откакто се води статистиката. Средната температура е била над 14 градуса или с поне 3 градуса повече от нормалното. След като месец юли беше отчетен като най-топлият в световен мащаб, арктическият лед се разтопи много повече. Различни природозащитни организации коментират, че това е част от вече случваща се промяна на времето, която ще доведе до лета без лед всяка година в Арктика. \"Последните ледове, които се разтопиха в Аляска, бяха около брега на залив Прудо”, коментира климатичният специалист Рик Томан. Септемврийският морски лед намалява с повече от 13% на десетилетие за последните 40 години, откакто процесът се наблюдава със сателити. \"Това означава, че всяка година губим около 85 хил. кв. км лед годишно – площ с размерите на Шотландия”, коментира ученият Ед Блокли. Разтапянето на ледовете в близкото бъдеще ще доведе до огромни екологични промени, които могат да застрашат живота на много хора, живеещи по крайбрежията. Днес ООН ще публикува дългоочаквания си доклад за климата. В него експертите алармират за спешната необходимост да се ограничи глобалното затопляне. Изброяват се редица редица мерки - сред тях са спиране изсичането на горите, разумно използване на плодородните земи и цялостна промяна към околната среда. Във водите на Аляска вече няма лед, предупреждават учените. Най-близкият леден шелф се намира на около 240 км. Сподели:", "date": "2019.08.10", "title": "ЕКСКЛУЗИВНО В ПИК: Нещо страшно става с климата! Аляска \"се затопли\" с 3 градуса, във водите вече няма лед - ООН излиза с притеснителен доклад"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%86%D1%8A%D1%80%D0%BA%D0%B2%D0%B0-%D0%BE%D1%82-6-%D0%B8-%D0%B2%D0%B5%D0%BA-%D0%BA%D1%80%D0%B0%D0%B9-%D0%B3%D0%B0%D0%B1%D1%80%D0%BE%D0%B2%D0%BE-news861344.html", "text": "Това съобщи за БТА ръководителят на експедицията проф. Хитко Вачев. Той и неговият помощник Филип Петрунов от Националния археологически институт с музей към БАН са проучвали терена през юни и юли във връзка с изграждането на подхода към тунела под Шипка. Разкритата еднокорабна ранновизантийска църква е с размери 20 на 10 метра, изградена от бигорни блокове, с редове от тухли, а подът е настлан с керамични плочи. Имала е два входа от южната и от западната страна. Интересно е оформлението на олтарната част, тъй като към апсидата е бил изграден синтрон - стъпаловидно оформени скамейки, на които са сядали духовните лица, а на централното място е имало епископски трон, посочи проф. Вачев. Той уточни, че под олтара е разкрита малка камера, в която вероятно са се съхранявали мощи на светец, които за съжаление не са запазени. Според проф. Вачев от цялостната архитектура на храма става ясно, че това е епископска църква. Датировката на църквата се базира на откритите при разкопките на мястото монети от шести век. Археологът отбеляза, че на този етап липсват сведения в Габровския регион през тази епоха да е имало епископия, затова вероятно става дума за епископска резиденция, разположена в тази част на епархията. Според Епифаниевия списък на територията на днешна Северна България е имало няколко епископии, подчинени на централната епископия в Марцианопол. Те са били в Доростол, Трансмариска, Нове, Апиария и Зикедеспа. По думите на проф. Хитко Вачев до шести век няма никакви сведения коя е епископията Зикедеспа, но според някои исторически извори би могло да се предположи, че нейният център е бил в Търново, на крепостта \"Царевец\". В труда си \"За строежите\" Прокопий Кесарийски отбелязва, че непосредствено след Никополис се намира градът Зикедева. Същият град е упоменат и от Теофилакт Симоката през 597 година. Близостта на имената Зикедеспа и Зикедева е дало основание на покойния вече професор Велизар Велков да изкаже мнение, че споменатият град е разположен на хълма \"Царевец\". Според проф. Вачев името има тракийски произход и е запазено до наши дни в топонима \"Девинград\", с който са наричали преди векове днешният хълм \"Момина крепост\". Историкът предполага, че преместването на епископския център от Никополис до Зекедева е станало около средата на шести век. Обособяването на епископията е свързано с формирането на новия град, който според решенията на Халкидонския събор трябва да получи и епископска катедра. Проф. Вачев посочи, че всички тези сведения и резултатите от археологическите проучвания дават основание да се счита, че в новооткритата епископска църква са служили духовници от ранновизантийския град, разположен на хълма \"Царевец\", а сегашната Габровска област е била под тяхната юрисдикция. Резултатите от проучването са изключително ценни за историческата наука, защото са доказателство, че когато избухва въстанието на Петър и Асен през 1185 година, провъзгласеният за архиепископ Василий стъпва върху съществувала още през шести век църковна епархия с център Търново, отбеляза проф. Вачев. Той уточни, че в църковната история на ранна Византия е извършено първоначалното райониране, а доказателство е, че на базата на запазените сведения Константинополската патриаршия никога не е протестирала срещу издигането на Търново като църковен град. Археологът посочи, че новооткритата църква се намира в габровския квартал \"Радецки\". Обектът е документиран от учените и няма да попречи на изграждането на пътното трасе. При спасителни археологически разкопки на обходния път за Габрово е разкрита църква от шести век. Сподели:", "date": "2019.08.10", "title": "Разкриха църква от 6-и век край Габрово"}
{"url": "https://pik.bg/%D0%B5%D0%BA%D0%B8%D0%BF%D0%B8-%D0%BD%D0%B0-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B0%D1%82%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D1%81%D0%B0-%D0%BE%D0%BA%D0%B0%D0%B7%D0%B0%D0%BB%D0%B8-%D0%BF%D0%BE%D0%BC%D0%BE%D1%89-%D0%BD%D0%B0-%D0%B6%D0%B5%D0%BD%D0%B0-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0--news861848.html", "text": "Екипи на Планинската спасителна служба са оказали помощ на жена, претърпяла инцидент в Пирин планина в района на Синаница, съобщиха от Планинската спасителна служба (ПСС) към Българския червен кръст (БЧК), цитирани от „Фокус”. Случаят е от вчера следобед. Жената е паднала и си е ударила лицето. Екипите на спасителната служба са извели жената от планината и са я предали на медицинските служби. Няма тежки последствия за пострадалата. Вечерта е регистриран сигнал за изгубени жени в района на Асенова крепост край Асеновград. Оказана е помощ от екипите на спасителната служба и жените са намерени. Сподели:", "date": "2019.08.10", "title": "Екипи на Планинската спасителна служба са оказали помощ на жена след инцидент в района на Синаница"}
{"url": "https://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-%D0%BE%D1%87%D0%B0%D0%BA%D0%B2%D0%B0-%D0%B3%D0%BE-%D1%81%D1%80%D0%B5%D1%89%D0%B0-%D1%81-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-news861833.html", "text": "ще участва в Първия каспийски икономически форум, който ще се проведе в националната туристическа зона \"Аваза\" в близост до град Туркменбаши. Форумът ще събере държавните и правителствените ръководители на каспийските държави, лидери на заинтересовани страни, близки до Каспийския регион, както и представители на международни икономически, финансови, транспортни, екологични и други организации,съобщи правителственият пресцентър. В \"Аваза\" министър-председателят Бойко Борисов ще има двустранна среща с президента на Туркменистан Гурбангули Бердимухамедов, както и разширена среща с участието на официалните делегации от двете страни. Министър-председателят Бойко Борисовзаминава нес на важно посещение в Туркменистан. Той Фокус на дискусиите в „Аваза“ ще бъдат развитието на икономическото сътрудничество в Каспийския регион и създаването на условия за големи проекти. По време на дискусиите лидерите ще обсъдят още ролята на каспийската икономика в глобален контекст, инвестиционната привлекателност в петролната и газовата промишленост, в електроенергията, транспорта, търговията, агроиндустрията, туризма и други сфери от общ интерес за участниците. Датата на провеждането на събитието на високо ниво е символично избрана - 12 август, когато е Денят на Каспийско море. Ще бъдат подписани двустранни документи, подготвени от Междуправителствената българо-туркменистанска комисия за икономическо сътрудничество, която също ще заседава в „Аваза“. В делегацията, водена от премиера Бойко Борисов в Туркменистан, ще бъдат министърът на регионалното развитие и благоустройството Петя Аврамова, министърът на транспорта, информационните технологии и съобщенията Росен Желязков, министърът на икономиката Емил Караниколов и министърът на енергетиката Теменужка Петкова. Сподели:", "date": "2019.08.10", "title": "Бойко Борисов заминава на важно посещение в Туркменистан, очаква го среща с Медведев"}
{"url": "https://pik.bg/%D0%B4%D0%BE%D0%B1%D1%80%D0%B5-%D0%BF%D0%BE%D0%B7%D0%BD%D0%B0%D1%82-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%B2-%D1%81%D0%B8%D0%BD%D1%81%D0%B8%D0%BD%D0%B0%D1%82%D0%B8-news861815.html", "text": "Григор Димитров ще се изправи срещу швейцареца Стан Вавринка и в първия кръг на турнира \"Мастърс\" в Синсинати, съобщава сайтът на надпреварата. Българинът влезе в схемата след оттеглянето от надпреварата поради контузия на Милош Раонич. Димитров, който е шампион в Синсинати от 2017 г., игра срещу Вавринка и в първи кръг в Монреал през тази седмица и загуби с 4:6, 4:6. Двамата ще се срещнат общо за четвърти път в първи кръг през последните 13 месеца, след като вече играха в тази фаза през миналия сезон на Уимбълдън и US Open, както и тази година в Монреал. Вавринка води на Григор с 6-4 в преките сблъсъци, като последните четири мача са на неговата сметка. Последната победа на Димитров обаче е именно в Синсинати – на осминафиналите през 2016 г. Сподели:", "date": "2019.08.10", "title": "Добре познат съперник за Григор Димитров на старта в Синсинати"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B9%D1%84%D1%83%D0%BD-news861835.html", "text": "Китайските власти са евакуирали над милион души заради супер тайфуна „Лекима”, който удари източната част на страната в ранните часове на деня днес, съобщава БГНЕС, цитирана от Нова телевизия. Това е 9-ият тайфун, който достигна източното крайбрежие на Китай. „Лекима” нахлу с максимални пориви на вятъра от 52 метра в секунда. Централната метеорологична служба на Китай вчера сутринта обяви код \"червено\" - най-високото ниво на тревожност поради приближаването на супер тайфуна. Синоптиците предупреждават, че в югоизточните райони на Китай се очакват силни пориви на вятъра и обилни дъждове, има вероятност от наводнения и други бедствия. Проливни дъждове се очакват в провинциите Анхуи, Фуджиян, Джънсу, Чжецзян, както и в Шанхай. В момента са евакуирани над 700 000 души, от които 110 000 са настанени в 12 000 приюта. Отменени са 288 полета, а движението на влаковете е частично спряно. Местните власти мобилизираха около 1 000 спасители, 150 пожарни машини и повече от 153 спасителни лодки. До тази сутринта в Шанхай бяха евакуирани 253 000 души, железопътният трафик, включително магистрални влакове, също бяха спрени. Към днешна дата тайфунът е съборил около 3 000 дървета и 100 електрически стълба. Очаква се „Лекима” да се движи на северозапад със скорост 15 километра в час. Сподели:", "date": "2019.08.10", "title": "Милион евакуирани в Китай заради тайфун"}
{"url": "https://pik.bg/%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3%D1%8A%D1%82-%D1%80%D1%83%D0%BC%D1%8F%D0%BD%D0%B0-%D0%B3%D0%BB%D0%B0%D0%B2%D1%87%D0%B5%D0%B2%D0%B0-%D0%B7%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B8%D0%B7%D0%BC%D0%B8%D1%87%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2-%D1%81%D1%82%D1%80%D0%B0%D0%BD%D0%B0-news861846.html", "text": "Румяна Главчева, експерт-сеизмолог, дописен член на БАНИ, дългогодишен ръководител на секция „Сеизмология” в Геофизичен институт (дн. НИГГГ-БАН), пише \"Фокус\". Умерено-силното земетресение от четвъртък, 14:25 местно време, станало в източен район на провинция Денизли-Западна Турция с магнитуд 5.8 за изминалите часове е последвано от 45 труса с магнитуд 2.0 и по-голям, повечето от които са усетени в епицентралната област. Това съобщава Единадесет от тях са с магнитуд между 3.0 и 3.7. Нито един вторичен трус засега не е с по-голям магнитуд (магнитуд над 4, дори 5), както обикновено се случва след плитко земетресение с магнитуд 5.8; “плитко”, защото активността се развива в горната част на земната кора – до дълбочини от 15 км. Дотук информацията е от каталога на Европейския сеизмологичен център. Националният център на Турция за наблюдение на земетресения и цунами в Истанбул оповестява и по-слаби земетресения. Според каталога му в същия интервал от време мястото на активност е източник на 74 афтершока с магнитуд над 1.3, като сред тях само 7 са обявени с магнитуд 3.0 и по-голям. Малкият брой на относително по-силни вторични прояви е обясним с две причини – подценяване на магнитуда и неидентифицирани (непълна обработка на записи) събития. Въздействията от основното земетресение с магнитуд 5.8 се разпростират освен в съседните провинции на Денизли, която е “домакин на събитието” и се разпростира на запад, север и юг от епицентъра, още в провинция Бурдур на юг, Испарта на изток, Афьонкарахисар на североизток, както и в по-отдалечените Ушак от север, Маниса от северозапад, Измир и Айдън от запад, Мугла – югозападно и Анталия на югоизток. Асошиейтед прес съобщава за 23 души потърсили медицинска помощ след ранявания при земетресението. Кметът на Бозкурт г-жа Челик съобщава за съборени две къщи в града и сериозни повреди на няколко други (пропаднали покриви и дълбоки пукнатини в стени). Повреди на десетки къщи в град Тутлука не са причинили човешки загуби и наранявания. Така, интензивността на земетресението в епицентралния район не надвишава VII степен. Турските сеизмолози отбелязват раздвижвания по структурите Аджъгьол грабеновидна система в източната и фрагменти от разлом Бурдур в югоизтока на провинция Денизли като въвлечени евентуално в настоящата активизация. В околностите на административния център Денизли има сведения през минали столетия за земетръсни въздействия с интензивност до разрушителната IX степен. За мястото на текущата активност няма исторически сведения. На 20 март тази година на около 55 км в юг-югозападна посока в провинция Денизли се случи земетресение с магнитуд 5.7, последвано от изобилие вторични трусове. Сподели:", "date": "2019.08.10", "title": "Сеизмологът Румяна Главчева за земетресенията в Турция: Новата сеизмична активност в страната не е уникална"}
{"url": "https://pik.bg/%D0%B8%D1%81%D0%BA%D0%B0%D1%82-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-news861875.html", "text": "\"Булгаргаз\" внася искане в Комисията за енергийно и водно регулиране (КЕВР) за увеличение на цената на природния газ с 0,82 процента за четвъртото тримесечие на годината, съобщава БГНЕС, цитирани от Нова телевизия. В съобщение до медиите \"Булгаргаз\" ЕАД уведомява своите клиенти, че прогнозната цена на природния газ за четвъртото тримесечие на 2019 г. е 45,27 лв./MWh (без цени за достъп, пренос, акциз и ДДС). В сравнение с утвърдената за третото тримесечие на 2019 г. цена (без цени за достъп, пренос, акциз и ДДС), прогнозната цена за четвъртото тримесечие на 2019 г. е по-висока с 0,37 лв./MWh или с 0,82 процента, информират от дъщерното дружество на \"Български енергиен холдинг\". Прогнозното увеличение на продажната цена се дължи основно на по-високите тарифи за пренос на природен газ през територията на Румъния за 2019/2020 газова година. Прогнозната цена на природния газ отчита влиянието на ценообразуващите фактори към 9 август и е неокончателна. Окончателното предложение на “Булгаргаз“ ЕАД за утвърждаване цената на природния газ за четвъртото тримесечие на 2019 г. ще бъде внесено в КЕВР на 10 септември. Сподели:", "date": "2019.08.10", "title": "Искат увеличение на цената на природния газ. Ето с колко"}
{"url": "https://pik.bg/%D1%81%D1%83%D0%BF%D0%B5%D1%80-%D1%82%D0%B0%D0%B9%D1%84%D1%83%D0%BD%D1%8A%D1%82-%E2%80%9E%D0%BB%D0%B5%D0%BA%D0%B8%D0%BC%D0%B0%E2%80%9D-%D0%B2%D0%B7%D0%B5-13-%D0%B6%D0%B5%D1%80%D1%82%D0%B2%D0%B8-%D0%B2-%D0%BA%D0%B8%D1%82%D0%B0%D0%B9-news861878.html", "text": "Тринадесет души са загинали, а други 16 са изчезнали след като свлачище, предизвикано от супер тайфуна „Лекима” е помело Източен Китай, предава „Ройтерс”, цитирана от „Фокус”. Агенцията се позовава на местни медии. Природното бедствие прекъсна част от транспорта в региона и наложи евакуацията на повече от един милион души. Смъртоносното свлачище е косвено предизвикано от тайфуна, след като естествен бент е бил разрушен от бедствието. Бурята се е придвижвала на север и вече е отслабнала. Силни ветрове и проливен дъжд удариха и финансовия център на Шанхай. Близо 200 000 влака през град Дзинан в провинция Шандун са спрени до понеделник. Повече от 250 000 жители на Шанхай и 800 000 в провинция Джъдзян са евакуирани заради тайфуна, а близо 3 млн. домакинства в провинцията усетиха прекъсвания на електрозахранването, причинени от силния вятър и дъжд, които събориха електрически стълбове. Около 200 къщи в провинция Джъдзян са срутени, а над 66 000 хектара обработваема земя е унищожена. Сподели:", "date": "2019.08.10", "title": "Супер тайфунът „Лекима” взе 13 жертви в Китай"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%BE%D0%B3%D0%BD%D1%8F%D0%BD-%D0%BC%D0%B8%D0%BD%D1%87%D0%B5%D0%B2-%D1%80%D0%B0%D0%B7%D0%BA%D0%BE%D1%81%D1%82%D0%B8-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BF%D1%80%D0%BE%D0%B5%D0%BA%D1%82-%D0%BD-news861588.html", "text": "В една демокрация - дори и фасадна - представителството е най-важния процес... В определен момент процесът става необратим, с което се слага край и на самата демокрация - дори само фасадна. Това пише в свой пост на страницата си във Фейсбук политологът Огнян Минчев, а конкретният повод - новината, че шоуменът Слави Трифонов ще прави телевизия и нов политически проект. Вижте краткият коментар на политолога: \"Кратко и ясно. Най-вече - вярно. Има две новини - добра и лоша. Добрата новина е, че шефът на шоуто влиза в политиката. В една демокрация - дори и фасадна - представителството е най-важния процес. Ако в страната има определен брой простаци - те имат право на политическо представителство. Те трябва да бъдат представлявани - за предпочитане чрез различни и конкуриращи се просташки политически платформи. Груби, грозни, ниско интелигентни, примитивно манипулативни. Нека най-добрият спечели. След него вторият, третият и ... т.н. Лошата новина е, че освен процес на представителство - \"отдолу нагоре\", политиката е и процес на формиране и структуриране на обществената публичност от страна на политическите институции - партийни и държавни - \"отгоре надолу\". Колкото по-просташки политически платформи успяват, толкова по-силен е процесът на систематично по-нататъшно опростачване на гласоподавателите чрез институциите, превръщането им в озлобено стадо, готово да тръгне да прегризва нечии гърла на \"врагове\" и/или просто на хора с по-различен манталитет. В определен момент процесът става необратим, с което се слага край и на самата демокрация - дори само фасадна. Защото един от основните критерии за демократично управление е винаги наличната възможност за обратимост на настоящето управление и резултатите от него чрез свободно (информирано) упражняване волята на гражданите. И още една новина - който както ще да я определя, дали добра или лоша. Шоуто продължава - в кабеларка, която ще се бори за много широка гледаемост. Няма да се учудя, ако я достигне. Сподели:", "date": "2019.08.10", "title": "ЕКСКЛУЗИВНО В ПИК: Политологът Огнян Минчев разкости Слави Трифонов и политическия проект на шоумена! С една дума - простаците получават свой гуру"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%BE%D0%B4%D1%80%D0%B8%D0%BD-%D0%BA%D1%80%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D0%BE-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D1%83%D1%81%D0%B5%D1%82%D0%B8-%D1%81%D0%B5-%D0%B8-%D1%83-%D0%BD%D0%B0%D1%81-news861881.html", "text": "Земетресение с магнитуд 3.5 по скалата на Рихтер беше регистрирано близо до Одрин в Турция, съобщават от Европейско-средиземноморски сеизмологичен център, цитиран от Нова телевизия. Епицентърът на труса, усетен в 09:39 часа българско време, е близо до българо-турската граница, на 226 км северозападно от Истанбул и на 21 км северно от Одрин. Дълбочината на земетресението е 8 км. Трусът бил усетен слабо и в селища в България близо до границата с Турция. Според наши читатели, се разлюляли високите етажи. Няма информация за ранени и за разрушения в Турция при земетресението. Сподели:", "date": "2019.08.10", "title": "ИЗВЪНРЕДНО: Земетресение разлюля Одрин край българо-турската граница, усети се и у нас"}
{"url": "https://pik.bg/%D0%B2-%D1%81%D0%B0%D1%89-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%80%D0%B0%D1%81%D0%B8%D1%81%D1%82-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D0%B0%D1%82%D0%B5%D0%BD%D1%82%D0%B0%D1%82-news861834.html", "text": "Полицията в Лас Вегас арестува Конър Климо по обвинение в заговор за взривяване на  бомба в синагога или бар, обслужващ сексуални малцинства, предаде телевизия ABC News, цитирана от БГНЕС и Нова телевизия. Климо работил като охранител. Мъжът може да бъде осъден на 10 години затвор и глоба от 250 000 долара. В дома му бе открита техническа литература и предмети, които можели да се използват за изготвяне на бомби. В съдебните документи се казва, че Климо е общувал чрез шифрован чат в интернет с хора, които се идентифицирали като привърженици на идеята за превъзходството на бялата раса. Именно те разкрили пред ФБР, че Климо търси място за нападение. Сподели:", "date": "2019.08.10", "title": "В САЩ арестуваха расист, подготвял атентат"}
{"url": "https://pik.bg/%D0%B4%D0%B2%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B8-%D0%B2-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-%D0%BC%D0%B0%D1%87%D0%B0-%D1%81-%D0%B1%D0%B5%D1%80%D0%BE%D0%B5-news861829.html", "text": "Треньорът на футболния Левски Петър Хубчев направи две изненади, определйки групата на тима за домакинския мач с Берое от първенството, съобщават от клуба. Д0вубоят е тази вечер от 20:30 часа на стадион „Виваком Арена-Георги Аспарухов”. Сред 19-те избраници на специалиста за двубоя попаднаха исландският бранител Холмар Ейолфсон, който дълго време се възстановяваше от сериозна контузия, и полузащитникът Филипе Нашименто, който не беше желан от треньора през това лято. Извън групата останаха Николай Михайлов и Янис Каргас, които лекуват вирусно заболяване. Кали Тиам и Станислав Костов се възстановяват от травми и се подготвят по индивидуална програма, като също не са на разположение. Сподели:", "date": "2019.08.10", "title": "Две изненади в групата на Левски за мача с Берое"}
{"url": "https://pik.bg/%D0%B7%D0%BC%D0%B8%D1%8F-%D1%85%D0%B2%D1%8A%D1%80%D0%BB%D0%B8-%D0%B2-%D0%BF%D0%B0%D0%BD%D0%B8%D0%BA%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%BA%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B5-%D0%BA%D0%B0%D1%87%D0%B8-%D0%B2-%D0%BA%D0%BE%D0%BB%D0%B0%D1%82%D0%B0-%D0%B9-news861739.html", "text": "Змия хвърли в паника пловдивчанка, след като се качи в колата й. Драмата се разиграла вчера следобед на ул. \"Капитан Райчо\" в Пловдив , пред Търговски център \"Гранд\". Мира Георгиева шофирала по улицата, когато зебяляза влечугото, което пресичало, виейки се между паветата. \"Слязох да я снимам. След това отново се качих в колата, но тъй като се страхувах да не я сгазя, помолих двама мъже, които стояха отстрани да гледат. Те ме \"навигираха\", а след това спрях да видя дали всичко е наред. Оказа се обаче, че змията я няма. Една служителка на \"Чистота\", която метеше наблизо, ми каза, че е видяла да пропълзява под предния капак\" разказа пловдивчанката пред \"Трафик нюз\". \"Бях ужасена! Качих се на колата и продължих да карам, пищейки. Стигнапх до най-близката автомивка и помолих работниците да напръскат колата, за да излезе влечугото. Те като разбраха, че в автомобила има змия, само дето не се качиха на предния капак и петимата. След това ме изгониха\", възмутена е жената. Тя продължила до автомивка на самообслужване. Там също се опитала да свали \"пътника без билет\", но безуспешно. \"Сега не знам дали змията е в колата или е успяла да изпълзи. Не знам каква е, дали е отровна, дали хапе. Колата ми е служебна, затова помолих от фирмата да ми е сменят, защото изпитвам ужас и наистина ме е страх\" призна Мира пред репортера ни. Според експерт от Природонаучния музей това е сива водна змия, наричана още - дългоглава водна змия. Тя не е отровна, но ако се чувства застрашена изпуска неприятна миризма. Живее около водни басейни и се храни с риба. В района на Пловдив се среща около река Марица. Остава въпросът как змията е \"доплувала\" от Марица до \"Капитан Райчо\"? Всъщност това е поредния инцидент със змия в този район. Преди половин година анаконда избяга от зоомагизин в \"Гранд\"- а и в продължение на два дни магазинът бе евакуиран. Преди няколко години собственикът на терариум изпусна змия в училище \"Душо Хаджидеков\" която ухапа две деца. Сподели:", "date": "2019.08.10", "title": "Змия хвърли в паника пловдивчанка, след като се качи в колата й"}
{"url": "https://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%B4%D1%8F%D0%BB-%D0%B5%D0%B4%D0%B2%D0%B0-%D0%BE%D1%82-02-%D0%BE%D1%82-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%B5%D1%81-%D0%BF%D1%80%D0%B5%D0%B7-2018-%D0%B3-news861840.html", "text": "Регистрираните нови коли у нас на възраст до 2 години за миналата година са били около 1,7 на сто от общия брой на автомобилите у нас, при показател за Люксембург от 25 на сто. Страната ни е в дъното на класацията и по възрастов дял на автопарка - до 5 години са около 5 на сто от автомобилите у нас /около 160 хиляди/, до 10 години - 10 на сто /около 400 хиляди коли/, между 10 и 20 години 60 на сто /близо 2,4 милиона броя/ и над 20 години - около 25 процента /близо 1 милион автомобила/. У нас има регистрирани между 3,5 млн. и 4 млн. броя автомобили, но тези цифри търпят корекции, тъй като всяка година в страната ни се внасят по около 100 хиляди коли втора употреба, както и се дерегистрират в КАТ няколко десетки хиляди автомобила. Само за първите 6 месеца на тази година в България са регистрирани 18 323 нови автомобила, докато за същия период в страните на ЕС са регистрирани 8,1 млн. броя нови автомобили, което като пазарен дял е също 0,2 процента от всички новорегистрирани коли в ЕС за половин година. Страната ни е на едно от последните места в ЕС и по регистрирани автомобили на 1000 жители - едва 393 коли, което е близо два пъти по-малко от лидера Люксембург - 670 коли на 1000 жители, сочи европейската статистика. Най-висок дял регистрирани нови автомобили на възраст до 2 години е отчетен в Люксембург - 25 на сто. Следват Дания - 24 на сто, Белгия - 22 на сто, Швеция - 20 на сто, Австрия - също 20 на сто и др. На другия полюс - най-висок процент стари автомобили на възраст над 20 години е регистриран в Полша - 40 на сто, Естония - 28 на сто, България - 25 на сто, Малта, Литва и Румъния - по 20 на сто и др. В категорията \"най-моторизирана нация\", тоест брой леки коли на 1000 жители, лидер отново е Люксембург - 670 автомобила на 1000 жители, следват Италия с 625 автомобила на 1000 жители, Финландия /617 автомобила/, Малта /613 автомобила/ и Кипър /609 автомобила на 1000 жители/. В другия край на скалата, с особено ниска \"степен на моторизация\", е позиционирана Румъния - 261 автомобила на 1000 жители, Унгария - 355, Латвия - 360, Хърватия - 390, България - 393 автомобила на 1000 жители. При съседите ни данните са следните: Гърция - 500 автомобила на 1000 жители, Северна Македония - 200, Турция - 150 на хиляда жители. Топ 5 на страните с най-висок брой регистрирани автомобили в ЕС за миналата година се оглавява от Германия - 3,4 млн. нови регистрации, Великобритания - 2,3 млн., Франция - 2,1 млн., Италия - 1,9 млн., Испания - 1,3 млн. Данните на регистрираните нови автомобили по вид гориво сочат рязък скок на колите на бензин - промяна от 50 на сто до 57 на сто в рамките на една година. Делът на колите на дизел е паднал драстично от 45 на сто до 35 на сто, отчита още Евростат. Като цяло по брой продадени автомобили през миналата година лидер на пазара в ЕС е групата VW /включваща марките VW, Шкода, Ауди, Сеат, Порше и др./ с общ брой продадени 3,6 милиона автомобила, от които 1,6 милиона с марката VW. През миналата година у нас са регистрирани около 35 хиляди нови автомобила при първа регистрация за около 15 милиона броя в страните на ЕС, което за страната ни е дял едва от 0,2 процента. Това показват данни от анализ на Евростат за автомобилния парк и регистрацията на нови коли сред 28-те страни-членки през 2018 г. Сподели:", "date": "2019.08.10", "title": "Евростат: България има дял едва от 0,2% от регистрациите на нови автомобили в ЕС през 2018 г."}
{"url": "https://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%D1%82%D0%BE-%D0%BB%D0%BE%D0%B2%D1%86%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0%D1%82-%D0%BF%D1%80%D0%B8-%D0%BD%D0%B0%D0%BC%D0%B8%D1%80%D0%B0%D0%BD%D0%B5-%D0%BD%D0%B0-%D1%82%D1%80%D1%83%D0%BF%D0%BE%D0%B2%D0%B5-%D0%BD%D0%B0-%D0%B4%D0%B8%D0%B2%D0%B8-news861893.html", "text": "Министерството на земеделието, храните и горите Ловците трябва да сигнализират при намиране на трупове на диви прасета, за де се предприемат съответните действия. Това каза зам.-министърът на земеделието, храните и горите Атанас Добрев на откриването на ловния сезон на дребен пернат дивеч, съобщиха от пресцентъра на . Заместник-министърът призова за стриктно спазване на дисциплина по отношение на ловното законодателство и за прилагане на неотложните мерки за неразпространение на африканската чума по свинете по време на ловните излети този сезон. Преди откриването на ловния сезон на дребен пернат дивеч - пъдпъдъци, гургулици, гривяк, горски бекас и обикновена бекасина, заместник-министърът взе участие в направения инструктаж на ловците в землището на село Баново, община Суворово, област Варна. Той пожела наслука на всички ловци и здраве на тях и семействата им, като подчерта че най-важното е опазването на човешкия живот и затова ловците не бива да забравят, че на първо място стои безопасността – тяхната, на колегите им и на околните. Той посочи, че през този сезон ловът ще трябва да се провежда с особена осторожност предвид усложнената епизоотична обстановка от навлязлата зараза от африканска чума по свинете. Затова той призова всички български ловци към умереност и спокойствие при излетите. Добрев подчерта, че ще трябва да се спазват и задължителни санитарно-хигиенни правила, като се почистват и дезинфекцират обувките след ловните излети с вода и сапун при напускане на ловните територии и преди навлизане в населени територии, както и да се почистват и дезинфекцират ловните стикове и съоръжения и ловното облекло. Необходимо е да се прибират в обезопасени опаковки и да не се изхвърлят в природата и на нерегламентирани места битови отпадъци след консумирана храна, за да се предотврати възможност за разнасяне на заразата. Зам.-министър Добрев припомни и молбата към българските ловци при намиране на трупове на диви прасета или други животни, или такива с нетипично поведение, незабавно да се обадят на телефон 112 и да информират най-близкото горско или ловно стопанство или дирекция по горите, за де се предприемат съответните действия. Заместник-министърът посочи, че на официалната страница на Изпълнителна агенция по горите ежедневно се актуализира списъкът с ловни участъци и територии, на които е ограничено ловуването предвид на установени случаи на заразени диви прасета с АЧС. 2795 са ловните дружинки на територията на страната, като по последни данни 104 от тях няма да могат да ловуват към момента, предвид на това, че на тяхна територия има установени случаи на диви свине с АЧС. Атанас Добрев информира, че в ход е предложение за промяна в Закона за лова и опазване на дивеча, с което да може груповия лов на дива свиня да започне с две седмици по-рано и да приключи два месеца след обичайния срок. Сподели:", "date": "2019.08.10", "title": "Зам.-министър на земеделието: Ловците трябва да сигнализират при намиране на трупове на диви прасета"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BC%D1%8A%D1%80%D0%B7%D0%B5%D0%BB%D0%B0-news861832.html", "text": "На 10 август се отбелязва Световният ден на мързела. Той се отбелязва вече повече от 100 години, но никой не знае точно от кога, съобщава Нова телевизия. Мнозина подозират, че първите ентусиасти ги е мързяло да запишат точната дата. Девизът на празнуващите е: \"Нека се отдадем на безбрежна леност и нека умът и тялото ни бъдат мързеливи през целия ден. Нека този ден не правим нищо\". Църквата смята мързелът за смъртен грях, но през миналите векове той се е смятал за привилегия на богатите. Абсолютното бездействие на 10 август позволява употребата на сладолед, шоколад, разхладителни напитки и всякаква храна, която някой би ви доставил, докато сте се изпружили на дивана пред телевизора или се печете, дремейки на плажа. 10 август е определен също и за ден на равносметка колко сме мързелували през изминалата година. За много съвременни хора мързелът е движеща сила на прогреса. Все пак кой е измислил дистанционното, ескалатора, пералнята, миялната или асансьора? Сподели:", "date": "2019.08.10", "title": "Отбелязваме Световния ден на мързела"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B5%D1%82%D0%B8%D0%BC%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%80%D0%BE%D1%81%D0%B0%D1%82%D0%BE%D0%BC-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%BF%D0%BE%D0%BB%D0%B8%D0%B3%D0%BE%D0%BD%D0%B0-%D0%B2-%D0%B0%D1%80%D1%85%D0%B0%D0%BD%D0%B3%D0%B5%D0%BB%D1%81%D0%BA%D0%B0-%D0%BE-news861845.html", "text": "Петима служители на руската държавна корпорация \"Росатом\" са загинали, а трима други са били ранени при експлозията на полигона в Архангелска област в Русия, предаде ТАСС, цитирана от БНР. Причината е възпламеняване на експериментален двигател. Според източника \"по стечение на обстоятелствата в момента на възпламеняването служителите на \"Росатом\" са извършвали проверка на изотопните източници на захранване, разработени за двигателя с течно гориво\". В същото време в руския град Ачинск, в Красноярския край десетима човека бяха ранени при нови взривове в склад за боеприпаси. Министерството на отбраната съобщи, че експлозиите са били причинени от мълния, която ударила снаряд по време на дейности по разминиране. Сподели:", "date": "2019.08.10", "title": "Трагедия: Петима служители на \"Росатом\" са загинали при експлозия на полигона в Архангелска област"}
{"url": "https://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B1%D0%B5%D0%B7-%D0%BE%D1%81%D0%BD%D0%BE%D0%B2%D0%B5%D0%BD-%D0%B8%D0%B3%D1%80%D0%B0%D1%87-%D0%B7%D0%B0-%D0%BC%D0%B0%D1%87%D0%B0-%D0%B7%D0%B0-%D1%81%D1%83%D0%BF%D0%B5%D1%80%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news861866.html", "text": "Европейският клубен шампион Ливърпул остана без бразилския вратар Алисон за двубоя за Суперкупата на Европа срещу победителя в Лига Европа Челси, съобщават световните агенции, цитирани от БТВ. Двубоят е на 14 август в Истанбул. Стражът на мърсисайдци се контузи в края на първото полувреме на срещата от първия кръг на Висшата лига срещу Норич, спечелена от Ливърпулс 4:1. Мениджърът на \"червените\" Юрген Клоп заяви, че бразилският страж е аут за мача следващата сряда. По-късно днес ще стане ясно точно колко сериозна е травмата на Алисон. \"Той си е помислил, че нещо го е ударило по прасеца. Това не е добър знак - каза Клоп пред \"Скай Спортс\" след мача.  - Вероятно е повече от разтежение. Не изглежда добре. Мога да ви кажа, че няма да е готов за сряда, но ние ще намерим решение и ще продължим\". В отсъствието на Алисон на вратата ще застане Адриан. Заради контузията на Алисон испанецът вече дебютира под рамката на вратата на Ливърпул срещу Норич, като това стана само четири дни след като премина на \"Анфийлд\". Сподели:", "date": "2019.08.10", "title": "Ливърпул без основен играч за мача за Суперкупата на Европа"}
{"url": "https://pik.bg/%D0%B4%D0%BE%D0%B2%D0%B5%D1%87%D0%B5%D1%80%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D1%83%D1%80%D0%B1%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news861844.html", "text": "Довечера започва Курбан Байрам - мюсюлманският празник на жертвоприношението в чест на приключването на хаджа. Кулминацията на честванията ще бъде на 15 август, когато празникът ще се отбележи с пищни тържества в Мека и по целия свят. В Мека в петък започва годишното поклонение хадж на мюсюлманите, което ще продължи до вечерта на 14 август. Това е най-големият годишен религиозен събор в свет , който трае няколко дни и завършва с тридневни празници, предшествани от жертвоприношение на агне или друго животно. По мюсюлманския календар хиджра е в памет на жертвоприношението на пророка Ибрахим. На него се колят жертвени животни (наречени курбани) - овце, кози, камили, крави и телета. Чете се специална молитва преди коленето. На този ден се иска прошка, като се целува се ръка от по-възрастните членове на семейството, започва от дядото, бабата, бащата, майката, по-голям брат/сестра. Най-малките членове от семейството се възнаграждават с пари. Курбан Байрам е 70 дни след Рамазан Байрам и продължава 3 или 4 дни. През настоящата 2019 г. празникът ще е от 10 до 15-ти август. За благодарност към Аллах, че го е дарил с богатство, всеки който има над определен брой овце, кози, крави и т.н., трябва да направи курбан. Който не отглежда животни за курбан, ако има възможност си купува. По традиция преди да се заколи животното, най-възрастният мъж от семейството рано сутринта отива на джамия, за да се моли и кланя. След като се върне, чете първо молитвата и тогава коли животното. По традиция на днешния ден свещеният празник Курбан байрам ще започне с молитва в 1100 джамии в страната. Сподели:", "date": "2019.08.10", "title": "Довечера започва Курбан Байрам"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-%D1%81-%D0%BF%D0%B0%D1%86%D0%B8%D0%B5%D0%BD%D1%82-%D0%B8-%D0%B4%D0%B6%D0%B8%D0%BF-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-news861874.html", "text": "Пострадали са лекарка и шофьорът на колата на Спешна помощ. Без опасност за живота са. По информация на очевидци шофьорът на джипа не се съобразил със сирената, а линейката минавала на червено, съобщава БТВ. Линейка с пациент и джип се удариха на централно кръстовище в Ямбол. Сподели:", "date": "2019.08.10", "title": "ОТ  ПОСЛЕДНИТЕ МИНУТИ: Линейка с пациент и джип се сблъскаха на кръстовище"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%B1%D0%B0%D0%B7%D0%B0-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-%D0%B4%D0%B2%D0%B0%D0%BC%D0%B0-%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-news861904.html", "text": "База за производство на марихуана е била разкрита при операция на пловдивската полиция снощи, съобщи „Трафикнюз”. Според информацията, край карловското село Каравелово ченгетата открили нива, засадена с канабис, добре укрита между парцели с царевица и високи бурени. В нивата имало около 150 растения, готови за жътва. При последвалите обиски в стопанска присройка къща в Карлово са открити още пет бидона, пълни със сушена и нарязана марихуана. Нейното тегло, според хора от селото, е около 40 кг. При операцията са задържани двама мъже от селото, за които до този момент няма данни да са се занимавали с незаконна дейност. Случаят е докладван на Окръжна прокуратура, образувано е досъдебно производство. Това е втората сериозна операция срещу производството и разпространението на наркотични вещества, проведена тази седмица. При първата бяха задържани 9 души, сред които известният дилър Здравец Колев - Македонеца. Сподели:", "date": "2019.08.10", "title": "Полицията разкри база за производство на марихуана край Карлово. Двама са в ареста"}
{"url": "https://pik.bg/%D1%88%D1%83%D1%82%D1%8A%D1%82-%D0%BD%D0%B0-%E2%80%9E%D0%BC%D1%83%D0%BB%D1%82%D0%B8%D0%B3%D1%80%D1%83%D0%BF%E2%80%9D-%D0%B4%D0%BE%D0%B3%D0%B0%D0%BD-%D0%B8-%E2%80%9E%D0%BE%D0%B2%D0%B5%D1%80%D0%B3%D0%B0%D0%B7%E2%80%9D-news861156.html", "text": "„Царят и пъдарят си изиграха ролите... Дойде ред на шута!“ Този коментар прочетох във „Фейсбук“ след заплахата на Слави Трифонов, че готви „нов политически проект“. И няма да крия, че съм изцяло съгласен с автора му. Всъщност Трифонов си беше шут още от студентското предаване „Ку-ку“. В началото мнозина го харесваха (предаването, а не само Слави) – млади нахъсани „демократи“, които не цепеха басма на никого. Дойде обаче есента на 1996 г. И Трифонов прозря, че от едно политическо шоу могат да се правят и пари. Виденов не беше свален от СДС, а още по-малко от Костов, който по-скоро тичаше след събитията, отколкото да ги ръководи. Ръководеха ги „Мултигруп“, Доган и „Овергаз“, които бяха влезли в остър конфликт със социалистическото правителство. Но им трябваше и медиен шут, за да им осигури и „масовата подкрепа“. Естествено, срещу добра плата... После обаче далаверата между Командира и същинските „анти-Виденов“ превратаджии нещо се развали. И перспективата Слави да води и придворно „командирско“ шоу се разсъхна. Но не и вече здравата спойка със спомоществователите му – олигарси. И така, през 2001 г. отново изгря звездата на шута. Защото, ако някой седне да ме убеждава, че между идването на Симеон, доведен от същите тези олигарси, и цаняването на Трифонов в една от най-гледаните телевизии, няма ама никаква връзка, трудно ще му повярвам. Първоначално шутът стриктно спазваше уговорките с американския собственик – чисто развлекателно шоу с много леки политически закачки и много яко заиграване със силните на деня. Нарасналата гледаемост на предаването обаче явно му завъртя главата до степен да си мисли, че едва ли не вече е станал един от тях. След като през 2005 г. се оказа, че и царят си е „изиграл ролята“, на политическия небосклон заблестя звездата на „Пъдаря“. Шутът моментално забрави мераците си да става зет на Неговото величество и се лепна за „новия силен“. Ставаше обаче и все по-нагъл. Аз не знам колко време е прекарвал в кметския кабинет и дали умишлено е губел на карти, за да получи правото на строеж върху зелената площ пред Японския хотел. Знам обаче, че в навечерието на изборите от 2009 г. си поискал от Борисов и 50% от ГЕРБ, както и правото да номинира половината от бъдещите министри. И когато категорично бил отсвирен, в душата шутовска се затаила жаждата за отмъщение. Неговите сценаристи го подлъгаха, че моментът е дошъл през 2016 г., при поредните предсрочни парламентарни избори. И че най-подходящото „оръжие“ е провеждането, успоредно с тях, на един референдум с поне два доста безсмислени въпроса. Въвеждане на мажоритарна избирателна система в два тура? Ами от големите европейски държави такава действа във Франция. Само че, ако погледнете резултатите, сред 577-те депутати няма нито едно име на „независим кандидат, избран от народа“. Обратно, всички те са „групирани“ в съответните „политически семейства“. И „мажоритарността“ се оказва едно безсмислено украшение, или, иначе казано, поредният демократичен „кьорфишек“. Пък бил той и в два тура... „Задължително гласуване“? Че уж го има в съседна Гърция. Не съм чул обаче някой от 45-те процента негласували да е бил санкциониран по какъвто и да е начин. Още повече че и неучастието в изборите фактически също е вид гласуване (сиреч „не харесвам нито една партия“)... И остана третият въпрос – за партийната субсидия от един лев. От една страна, допускам, че именно той е предизвикал масовия ентусиазъм на участниците в референдума. От друга страна, при него Трифонов се оказа майсторски прецакан от Борисов. При това – без никакъв референдум... Преди това да се случи обаче, нервите на Шута не издържаха. И в края на януари 2017 г. той си позволи да отправи един безумен ултиматум към цялата „политическа клика, с различните си представители, заедно със слугинските им медии“, които „в хор пееха, че това е мой политически проект“ (думите са негови). Пък то не било... И ето какво още рече той тогава: „Първо. Давам на новия парламент две седмици от свикването му да започне конкретна работа по приемането на решенията на народа от референдума. Ако за две седмици вие не започнете работа по този въпрос, в началото на третата седмица аз ще дойда пред сградата на Народното събрание, за да си потърся гражданските права. Второ. Ако постъпите правилно и в този двуседмичен срок започнете работа по промяната на законите, съобразно решенията на референдума, след това ви давам два месеца да приемете новите закони. Два месеца е достатъчно време да прецизирате и приемете конкретните законодателни решения. След приемането на тези закони новото Народно събрание е длъжно да се разпусне, за да може народът да избере своите представители така, както пожела.“ Е, нищо от бляновете му шутовски не се сбъдна. И така се стигна до декларацията му от 31 юли тази година, че понеже бил „последователен“ и „никога не се отказвал по средата на пътя“, все пак решил да създаде (цитирам) „политически проект, който ще се казва „Няма такава държава“, чрез който по законен начин всички решения на референдума ще бъдат превърнати в закон“. Тази шутовска „последователност“ повече ми прилича на любимата циганска игра „тука има, тука нема“. Но какво пък, демокрация сме все пак. В която всеки има правото, когато се почувства „несвободен“, както Трифонов в телевизията, подслонила го за цели 19 години, да избере „обратното на несвободен“ и да я напусне. За да си останел „свободен шут“... Аз пък ще се възползвам от правото си да завърша с един виц. Та попитали радио Ереван има ли държава, в която Слави да може да направи партия. И радиото отговорило „Няма такава държава!“. Сподели:", "date": "2019.08.10", "title": "Шутът на „Мултигруп”, Доган и „Овергаз”"}
{"url": "https://pik.bg/%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B8%D0%B7%D0%BD%D0%BE%D1%81%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%BE%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8--news861852.html", "text": "Депутатите от Държавната дума на Русия се обърнаха към правителството с предложение да подкрепят разпространението на руските селскостопански продукти на китайския пазар, съобщава РИА „Новости”, цитирани от „Фокус”. Според предложението, тези мерки биха били подходящи в условията на потенциална икономическа война между Китай и САЩ. Депутатите предложиха на долната камара на руския парламент да се увеличи износа на селскостопански стоки към Китай в писмо, подписано от депутата Владимир Гутенев. В него се казва, че във връзка с по-нататъшното усложняване на икономическите отношения между Съединените щати и Китай и, в следствие на това, спирането на вноса на американски селскостопански продукти, би било целесъобразно да бъде подсилено присъствието на Русия на китайския селскостопански пазар. Писмото съдържа заключението на комисията на Съюза на руските машиностроители, според което местните производители на селскостопанска техника са готови да увеличат обема на продукцията си, ако бъде взето такова решение. Депутатите предлагат също така да се въведат преференциални тарифи за руските износители на транспорт и логистика, като се разработят мерки за подкрепа на износа за Китай. „Според нас, тези мерки ще помогнат да се постави основата на това руския износ бързо да замени американските продукти на китайския пазар и ще постави основа за по-нататъшното укрепване на икономическите връзки между Русия и Китай”, се отбелязва в документа. Сподели:", "date": "2019.08.10", "title": "Руски депутати поискаха от правителството засилване на износа на селскостопански продукти за Китай"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6-%D0%BE%D1%82-%D1%80%D0%BE%D0%BC%D0%B0%D0%BD-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-news861870.html", "text": "Полицията в Роман задържа 38-годишен мъж от града, откраднал накити и пари, съобщиха от ОД на МВР-Враца, цитирани от „Конкурент”. Според информацията, на 2 август, в Районно управление-Роман е депозирана жалба от Ц.Г. от същото населено място, за това, че за времето от 30 юли до 2 август неизвестно лице е извършило кражба на накити и сумата от 22 лв. От проведените оперативно-издирвателни мероприятия се е установило, че съпричастен към деянието е криминално проявеният за кражби К.С.А., на 38 години от Роман. Мъжът е направил пълни самопризнания за извършеното от него престъпление и е предал с протокол всички откраднати вещи и пари. К.С.А. е задържан за срок до 24 часа, допълниха от полицията. Сподели:", "date": "2019.08.10", "title": "Задържаха мъж от Роман за кражба"}
{"url": "https://pik.bg/%D0%B4%D0%B5%D1%81%D0%B5%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B1%D1%8F%D1%85%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%87%D0%B5%D1%81%D0%BA%D0%B8-%D0%BE%D0%B1%D1%81%D1%82%D1%80%D0%B5%D0%BB-news861819.html", "text": "Десет сирийски военни са били убити при бунтовнически обстрел и последвали сражения в района на провинция Идлиб, съобщи ръководителят на руския Център за помирение на враждуващите страни Алексей Бакин, цитиран от ТАСС и БНР. Според данните, бунтовници са обстрелвали покрайнините на населения пункт Абу Дали и започнали настъпление към позициите на сирийската армия в района. Правителствените сили успели да отблъснат бунтовниците, но с цената на 10 убити и 21 ранени. Руският генерал определи обстановката в Идлиб като изострена. През миналото денонощие са били регистрирани 30 обстрела от страна на бунтовници срещу 22 населени пункта в сирийските провинции Идлиб, Алепо и Латакия. Сподели:", "date": "2019.08.10", "title": "Десет сирийски военни бяха убити при бунтовнически обстрел"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%B5-%D0%B7%D0%B0%D0%BA%D1%80%D0%B8%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%BD%D0%B0-%D0%B1%D1%83%D0%BB-%E2%80%9E%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85%E2%80%9D-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news861873.html", "text": "От днес до 15 август 2019 временно се закрива автобусна спирка „бул.„Черни връх“,която е разположена на бул. „България” и е за автобусни линни с №№ 72 и 76, съобщиха от пресцентъра на Столична община, цитирани от „Фокус”. Автобусите от линии №№ 72 и 76 ще спират на бул. „Евлоги и Христо Георгиеви“ на автобусна спирка с код 0401 „бул. „Черни връх“. Промяната се налага във връзка с ремонта на бул.“България“ между бул.“Черни връх“ и бул.“Акад.Иван Гешов“. Сподели:", "date": "2019.08.10", "title": "Важно: Временно се закрива автобусна спирка на бул. „Черни връх” в столицата"}
{"url": "https://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BE%D1%82%D1%87%D0%B5%D1%82%D0%BE%D1%85%D0%B0-%D1%80%D0%B5%D0%BA%D0%BE%D1%80%D0%B4-%D0%B2-%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D1%87%D0%BD%D0%B8-%D0%BA%D0%B0%D1%80%D1%82%D0%B8-%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-news861879.html", "text": "От полицията в Пазарджик отчетоха рекорд при издаването на лични карти и паспорти, съобщава БНР Според информацията, само през миналия месец юли са издадени  5 287 броя, което е почти с 2 000 повече в сравнение със същия период през миналата година. По-голямата част от хората, които подменят документите, са живеещи и работещи в чужбина, които се прибират за кратко през летния сезон. Създадена е необходимата организация за ефективно обслужване във всички полицейски управления в областта. Заради големия обем на работа се работи и извънредно.  Тъй като прогнозите са, че тенденцията ще се запази до края на август, от полицията отправят апел към гражданите, които ползват услугата, предварително да подготвят съпътстващите документи за издаването на нови лични карти и паспорти, особено тези, които касаят децата им. Сподели:", "date": "2019.08.10", "title": "От полицията в Пазарджик отчетоха рекорд в издаването на лични карти и паспорти"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B0%D0%B9%D0%BD%D0%B8%D1%8F%D1%82-%D0%B6%D0%B8%D0%B2%D0%BE%D1%82-%D0%BD%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news861710.html", "text": "Напрежението покрай конфликтите между „Обединените патриоти“ и оттеглянето на Волен Сидеров и партията му от коалицията не го спря да изпълнява бащинския си дълг. Във всеки свободен от ангажименти ден лидерът на „Атака“ пътува до Созопол, където лятото прекарват съпругата му Деница и синът му Волен-младши. Години наред те отсядат в един и същ комплекс, намиращ се на брега на морето на плажа на Каваците, където Сидерови са инвестирали в апартамент. От персонала на ризорта разкриват, че Деница и Волен са родители и семейство за пример и непрестанно се забавляват наравно с наследника си. „Ретро“ се сдоби с уникални кадри от фамилния албум на Волен и жена му, които показват как политикът прекарва ежедневието си извън парламента. Волен Сидеров и половинката му Деница Гаджева станаха семейство пред закона едва през есента на 2017-а, но всъщност живеят заедно от 8 години. Апартаментът, в който лидерът на „Атака“ и жена му отглеждат сина си Волен-младши, се намира на столичния бул. „Витоша“. Имотът е закупен почти изцяло на кредит през далечната 2011 г., а вноските по него семейство Сидерови плащали чинно и до днес. Въпреки че откакто станали родители, пространството им отесняло, всеки си имал любимо място. Волен прекарвал много време в кухнята, защото имал повече талант от Деница в кулинарията, а тя и синът им се забавлявали по най-артистични начини в хола. Отсега си личи, че малкият Волен се е метнал на татко си. Любовта му към рисуването и барабаните са най-светлият пример, че кръвта вода не става. Синът на лидера на „Атака“ бил свръхинтелигентно дете. Всеки ден изненадвал баща си със сложни изречения, които никой не можел да си обясни откъде точно научавал. Също като татко си обичал да провежда пламенни монолози на темите, които го вълнували. Първата си реч изнесъл в мола, докато бил с майка си Деница там. Въпреки че още няма 4 годинки, от миналото лято Волен-младши знаел азбуката и броял без спънки. Когато Сидерови не са на море или в планината, където през зимните месеци карат сноубордове, обичат да прекарват времето си на разходки из парка, в любимия си столичен ресторант, където се събират с приятели, или у дома, творейки изкуство. Сподели:", "date": "2019.08.10", "title": "САМО В ПИК И \"РЕТРО\": Тайният живот на Волен Сидеров (УНИКАЛНИ СНИМКИ)"}
{"url": "https://pik.bg/%D0%BF%D1%80%D0%B8%D0%BD%D1%86%D0%B5%D1%81%D0%B0-%D1%88%D0%B0%D1%80%D0%BB%D0%BE%D1%82-%D1%81%D0%B5-%D0%B8%D0%B7%D0%BF%D0%BB%D0%B5%D0%B7%D0%B8-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D0%BF%D0%BE%D0%BC%D0%B0%D1%85%D0%B0-%D0%BF%D0%BE-%D0%BA%D1%80%D0%B0%D0%BB%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news861734.html", "text": "Принц Уилям и Кейт Мидълтън отделиха време от лятната си ваканция, за да изпълнят един свой ангажимент. Двамата се включиха в турнира по ветроходство за набиране на средства за дейността на благотворителните организации под техен патронаж. На събитието присъстваха и две от трите им деца - принц Джордж и принцеса Шарлот. Правнучката на кралица Елизабет II е известна със своя нрав и често може да бъде забелязана да нарушава официалния протокол. Така когато майка й я заведе до прозорец, за да гледа връчването на наградите, 4-годишната принцеса не помаха на хората, а им се изплези. Принц Джордж също изглежда се забавляваше, но беше малко по-обран в поведението си. Сподели:", "date": "2019.08.10", "title": "Принцеса Шарлот се изплези, вместо да помаха по кралски (СНИМКИ)"}
{"url": "https://pik.bg/%D0%BA%D0%BE%D1%8F-%D0%B5-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BA%D1%80%D1%8A%D0%B2%D0%BD%D0%B0-%D0%B3%D1%80%D1%83%D0%BF%D0%B0-%D0%BD%D0%B0-%D0%BA%D0%BE%D0%BC%D0%B0%D1%80%D0%B8%D1%82%D0%B5-news861732.html", "text": "Учени от град Томск установиха, че комарите са привличани различно според кръвната група на хората и за тях най-вкусна е нулевата, съобщава БТА. Изследователи от Сибирския държавен медицински университет констатирали, че кръвопиещите насекоми кацат на кожата на хората с нулева кръвна група два пъти по-често, в сравнение с тези от група А. Съществуват и други фактори, поради които комарите се насочват безпогрешно към \"най-вкусния\" за тях човек в тълпата. Колкото по-високо е нивото на метаболизма на даден индивид, толкова повече въглероден двуокис той изпуска в околната среда. Това го прави привлекателен за комара, тъй като този газ ориентира насекомото при търсене на храна. Поради тази причина комар е по-вероятно да ухапе възрастен човек, а не дете, бременни жени, хора с висок индекс на телесна маса, както и извършващите по-тежък физически труд. Изследователите установили, че инсектите бързо се адаптират и стават устойчиви на най-разпространените средства за защита, които използваме срещу тях. Поради тази причина много от аерозолните репеленти вече не са ефективни. Най-сигурен към момента е ултразвукът. Сподели:", "date": "2019.08.10", "title": "Коя е любимата кръвна група на комарите"}
{"url": "https://pik.bg/%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D1%8A%D1%82-%D0%B4%D0%B6%D0%B5%D1%84%D1%80%D0%B8-%D0%B5%D0%BF%D1%81%D1%82%D0%B0%D0%B9%D0%BD-%D1%81%D0%B5-%D0%BE%D0%B1%D0%B5%D1%81%D0%B8-%D0%B2-%D0%BA%D0%B8%D0%BB%D0%B8%D1%8F%D1%82%D0%B0-%D1%81%D0%B8-news861954.html", "text": "Един от най-богатите и влиятелни финансисти в САЩ Джефри Епстайн се обеси в килията си. Той е бил намерен от надзирателите в затвора в Манхатън в 7,30 часа сутринта. През юли Епстайн беше задържан по обвинения в педофилия и трафик на непълнолетни. След ареста му две от жертвите му дадоха гласност за престъпленията му. Богатството му се оценява на над половин милиард долара. 66-годишният Епстайн винаги се е радвал на вниманието на медиите и е бил редовен гост на множество телевизионни програми в Америка. Състоянието му позволява той да закупи свой остров на Карибите, където изгражда имение, имащо дори собствен храм. Островът обаче става арена на престъпленията на милионера. “На 14-годишна възраст бях сексуално малтретирана от Епстайн. Още имах брекети на зъбите, когато заедно с много други момичета бяхме водени в имението му”, разкрива една от жертвите, Къртни Уайлд. От документите на делото става ясно, че най-малко 40 непълнолетни момичета са били водени в имението на Епстайн с цел секс, интимни масажи или заснемане на голи снимки. В обвинението се твърди още, че жертва на трафик на хора са станали стотици, може би дори хиляди непълнолетни момичета. Те били предимно от бедни семейства и били примамвани с обещания за бляскав живот. “Като малка бях заставена да бъда сексуална робиня на принц Андрю. Между 1999 г. и 2002 г. с мен и с множество други непълнолетни момичета се извършваха оргии”, заявява Вирджиния Робъртс, допълвайки, че ФБР е прикривало милионера и влиятелните му приятели. Обвиненията на Вирджиния Робъртс обаче не са потвърдени от съда и не са част от делото срещу Епстайн. Прокурорът по делото Алекс Росмилър разкрива, че органите на реда в САЩ са идентифицирали и разговаряли с десетки жертви на мултимилионера. Като разследването срещу Епстайн е било тайно и продължително заради голямото му влияние. Сподели:", "date": "2019.08.10", "title": "Милиардерът Джефри Епстайн се обеси в килията си"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD---%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B3%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D1%84%D0%BE%D1%80-news861882.html", "text": "Министър-председателят Бойко Борисов пристигна в Туркменистан, където бе посрещнат официално на летището в Туркменбаши до курорта \"Аваза\". Там ще се проведе Първия каспийски икономически форум, предаде специалният пратеник на ПИК Звездомира Мастагаркова. \"Аваза\" е първата местна националната туристическа зона, чието изграждане стартира преди около 10 години по нареждане на президента Гурбангули Бердимухамедов. Тя се намира в югоизточната част на страната на брега на Каспийско море и е превърната в съвременен комфортен курорт, който разполага с всички удобства за провеждане на подобни форуми.  Заради курорта е изградено и летище в близкия град Туркменбаши. Форумът утре и в понеделник ще събере държавните и правителствените ръководители на каспийските държави, лидери на заинтересовани страни, близки до Каспийския регион, както и представители на международни икономически, финансови, транспортни, екологични и други организации. Очаква се на него да присъства руският премиер Дмитрий Медведев, президентът на Азербайджан Илхам Алиев, лидери от Казахстан и Иран. Фокус на дискусиите в „Аваза“ ще бъдат развитието на икономическото сътрудничество в Каспийския регион и създаването на условия за големи проекти. По време на дискусиите лидерите ще обсъдят още ролята на каспийската икономика в глобален контекст, инвестиционната привлекателност в петролната и газовата промишленост, в електроенергията, транспорта, търговията, агроиндустрията, туризма и други сфери от общ интерес за участниците. Датата на провеждането на събитието на високо ниво е символично избрана - 12 август, когато е Денят на Каспийско море. В „Аваза“ министър-председателят Бойко Борисов ще проведе двустранна среща с президента на Туркменистан Гурбангули Бердимухамедов, както и разширена среща с участието на официалните делегации от двете страни. Ще бъдат подписани двустранни документи, подготвени от Междуправителствената българо-туркменистанска комисия за икономическо сътрудничество, която също ще заседава в „Аваза“. В рамките на форума ще се проведе и Четвъртата среща на Междуправителствената българо-туркменистанска комисия за икономическо сътрудничество. В делегацията, водена от премиера Бойко Борисов в Туркменистан, са министърът на регионалното развитие и благоустройството Петя Аврамова, министърът на транспорта, информационните технологии и съобщенията Росен Желязков, министърът на икономиката Емил Караниколов и министърът на енергетиката Теменужка Петкова. Борисов и Бердимухамедов имат срещи още от 2015 година, когато бе първата официална визита на министър-председателя на България в Ашхабад. Основната тема на разговорите тогава бе реализирането на Транскаспийския газопровод, който се очаква да даде възможност за доставка на природен газ от Туркменистан за България чрез интерконекторните връзки с Турция и Гърция. Бяха подписани споразумения за сътрудничество между българското Министерство на регионалното развитие и Туркменистанското за строителство и архитектура, както и на споразумение за сътрудничество между Изпълнителната агенция за насърчаване на малките и средните предприятия и Съюза на индустриалците и предприемачите на Туркменистан. Туркменистан заема 4-то място в света по запаси на природен газ. На територията на страната е второто по големина находище на газ в света. В Туркменистан съществува голяма мрежа от газопроводи. Действащи са газопроводите „Каспийски газопровод“ и „Централна Азия-Център“. През 2018 година лидерите на петте страни, разположени около Каспийско море, подписаха в казахстанския град Актау Конвенция, дефинираща правния статут на стратегическия воден обект, в който има значителни залежи на петрол и газ. Документът беше парафиран от президентите на Русия, Казахстан, Иран, Азербайджан и Туркменистан. Той предвижда дъното и недрата на морето да се разделят на сектори, а акваторията - на вътрешни и териториални води, риболовни зони и общо водно пространство. Всяка страна получи правото на териториални води, не по-широки от 15 морски мили, и риболовна зона с ширина 10 морски мили в рамките на териториалните води. Руският президент Владимир Путин определи форума на „Каспийската петорка“ като среща от епохално значение. По думите му подписаната конвенция гарантира неприсъствието на трети държави в Каспийско море. „Всякакво строителство на военни бази и разполагането на чуждестранни военни кораби в Каспия се забранява“, потвърди и президентът на Иран Хасан Роухани по време на форума. Сподели:", "date": "2019.08.10", "title": "ПЪРВО В ПИК TV: Премиерът Борисов пристигна в Туркменистан - посрещнаха го официално за форум в курорта \"Аваза\" (СНИМКИ/ВИДЕО)"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B3%D1%80%D0%B0%D0%B4-%D0%B7%D0%B5%D0%BC%D0%B5%D0%BD-news861884.html", "text": "Днес празнуват жителите на град Земен, съобщава БНР. По традиция празникът, наричан от местните Пантеле, се чества в най- близката събота до 9 август, когато по стар стил се е почитал Св. Пантелеймон. Празникът е свързан и с построяването на жп линията София - Гюешево. На 9 август 1909 година се е състояло официалното откриване на гарата в тогавашното село Белово, сега град Земен. Пускането на железницата се смята за повратен момент в историята и развитието на селището и поминъка на неговото население. Днес името на Земен се свързва основно с известния Земенски манастир, който е национален паметник на културата и една от предпочитаните туристически дестинации у нас. На днешния празник ще бъдат връчени награди на номинираните в 10 категории хора, участващи в обществения живот на града и със заслуги за неговото развитие.Номинациите са направени в рамките на кампанията „10 причини да остана в моя роден град”. Сподели:", "date": "2019.08.10", "title": "Празник на град Земен"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%80%D1%83%D1%88%D0%B8-%D0%B2%D0%B8%D0%B4%D0%B8%D0%BD%D0%BB%D0%B8%D0%B5%D0%B2-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D1%80%D0%B0%D0%B7%D0%B2%D0%BE%D0%B4---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B7%D0%B0%D0%B2%D0%B5%D1%89%D0%B0-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BB-news861932.html", "text": "На днешно време срокът на годност на любовта рядко е доживот. Особено при популярните хора. А разводите при тях излизат скъпо. С такъв сценарии се разви семейният живот на милионерския наследник Руши Видинлиев и топмодела от близкото минало Таня Илиева. Синът на най-богатата българка Лора Виденлиева и Таня са имали таен брак, сключен между появата на двете им деца. Синът им се роди в София преди три години, а дъщеря им - в Кейптаун, миналото лято. С днешна дата обаче Руши и Таня живеят в две държави, вече като бивши съпрузи. Края на щастливото в миналото семейство най-болезнено приела Лора. Мултимилионерката, която преди да забегне в Южна Африка бе омъжена за първия шеф на \"Мобилтел\" Владимир Грашнов, се разбирала прекрасно със снаха си, одобрявала как се грижи за внуците и хвалела методите й на възпитание. Виденлиева се опитала да убеди младите, че в името на децата им е добре да загърбят противоречията си, но без успех. Какъв скъпарски подарък бизнесдамата е подсигурила на бившата си снаха, какво задигнаха от Моника Валериева крадците, проникнали в дома й, уникалния снимки от тайния живот на Волен Сидеров - гледайте сега, в \"Жълтите новини\": Сподели:", "date": "2019.08.10", "title": "САМО В ПИК TV: Руши Видинлиев с официален развод - ето какво завеща най-богатата българка Лора Виденлиева на бившата си снаха Таня..."}
{"url": "https://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%BD%D0%BE%D0%B2%D0%B8%D1%8F%D1%82-%D0%BA%D0%BB%D0%B8%D0%BF-%D0%BD%D0%B0-%D0%B5%D0%B4-%D1%88%D0%B8%D0%B9%D1%80%D1%8A%D0%BD-%D0%B2%D0%B7%D1%80%D0%B8%D0%B2%D0%B8-youtube-%D0%B2%D0%B8%D0%B4%D0%B5%D0%BE-news861892.html", "text": "Новият клип на британския певец Ед Шийрън взриви YouTube, след като за по-малко от денонощие след пускането си успя да събере над милион и половина гледания във видеосервиза, съобщава „Лайф”. Песента Nothing On You е част от албума No.6 Collaborations Project на изпълнителя. В новия клип на Шийрън участват хип-хоп изпълнителя Дейв и аржентинския рапър Пауло Лондра. Музикантите карат велосипеди по улиците на Лондон и пеят за любов. Сподели:", "date": "2019.08.10", "title": "Тотален хит! Новият клип на Ед Шийрън взриви YouTube (ВИДЕО)"}
{"url": "https://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D1%83%D0%B4%D0%B0%D1%80%D0%B8-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news861936.html", "text": "Торнадо е помело югозападната част на Люксембург и е оставило след себе си поне 19 ранени, двама от тях тежко, съобщава британският вестник The Telegraph, като се позовава на люксембургски медии. Бедствието се е разразило в югозападните части на Люксембург, като е разрушило около 100 жилища. Отломки и повредени автомобили са били разпръснати около района, а поне 4 електрически стълба са били съборени. Торнадото е достигнало и до източна Франция, но там щетите са по малко и се ограничават до унищожени покриви и повредени автомобили. Ветровете, достигащи почти 130 км/ч са се разразили около градовете близо до границите на Люксембург с Белгия и Франция. Правителството на страната е сформирало кризисен отдел. Около 100 къщи са били повредени, заяви кметът на град Петанж, Пиер Мелина пред медиите. Сподели:", "date": "2019.08.10", "title": "Торнадо удари Люксембург, има ранени"}
{"url": "https://pik.bg/%D0%B5%D1%80%D0%B1%D0%B0%D0%BF-%D0%B6%D0%B5%D0%BD%D0%B0-%D0%BC%D1%8A%D0%B6-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-%D0%BE%D1%82-%D0%BF%D0%BE%D0%B7%D0%BD%D0%B0%D1%82%D0%B0-news861737.html", "text": "Мъж е в болница след побой от 40-годишна жена, съобщиха от полицията. Жената е задържана за срок до 24 часа в районното управление, след събрани доказателства, че на 4 август е нанесла удари на свой 58-годишен познат, в резултат на което мъжът е настанен в болница. По първоначални данни, повод за действията й е станало скарване между двамата заради неуредени лични взаимоотношения и под въздействие на употребен алкохол. Работата по изясняване на обстоятелствата около случая продължава под наблюдение на Районна прокуратура-Асеновград. Сподели:", "date": "2019.08.10", "title": "ЕРБАП ЖЕНА: Мъж е в болница след побой от позната"}
{"url": "https://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%B2-%D0%B8%D0%BD%D0%B4%D0%B8%D1%8F-%D0%BE%D0%B1%D0%B6%D0%B0%D0%BB%D0%B2%D0%B0%D1%82-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D1%81%D1%82%D0%B0%D1%82%D1%83%D1%82-%D0%BD%D0%B0-%D0%BA%D0%B0%D1%88%D0%BC%D0%B8%D1%80-news861935.html", "text": ", съобщава ДПА. \"Национална конференция\", която е една от двете основни регионални партии внесе петиция, в която излага мотива, че специалният статут е даден на щата от държавата съгласно конституцията и президентският указ за отмяната му нарушава конституцията. Причината за сезирането на Върховния съд е, че Партия от управляваната от Индия част на Кашмир обжалва пред индийския Върховен съд решението на правителството да отмени специалния статут на щата законодателното събрание на щата не е дало своето съгласие за отмяната на статута. Сега на ход е Върховният съд, който трябва да реши дали ще разгледа петицията. Сподели:", "date": "2019.08.10", "title": "НЕДОВОЛСТВО: В Индия обжалват отмяната на специалния статут на Кашмир"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B8-%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%BE-%D0%BB%D0%B0%D0%BD%D0%B5%D1%86%D0%B0-news861963.html", "text": "Съдът остави в ареста петимата задържани, за които се смята, че са част от организирана престъпна група за разпространение на наркотици в София и страната. Причината, изтъкната от магистратите, е те да не повлияят на разпитите на свидетели. За единия от арестантите има доказателства, че е отглеждал марихуана в 10 стаи със специални инсталации. В други от обвиняемите бяха намерени значителни количества наркотици. Според прокуратурата, наркотиците са били разпределяни по райони. Всеки район си е имал склад и отговорник, който е зареждал дилърите, предава от съдебната зала Нова телевизия. Събраните доказателствата до момента сочели, че в групата участват 30 души с трима ръководители. Единият от тях се смята, че е Радмил Ранов, по прякор Ланеца, който също се издирва. Сподели:", "date": "2019.08.10", "title": "ТЕМИДА: Оставиха в ареста петима задържани при акцията срещу бандата на Радо Ланеца"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BA%D0%BE%D0%BB%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%B4%D0%BD%D0%B0%D0%BB%D0%B0-%D0%B2%D1%8A%D1%80%D1%85%D1%83-%D0%BD%D0%B5%D1%8F-%D0%BC%D0%B5%D1%87%D0%BA%D0%B0-news861887.html", "text": "Полицейска кола е катастрофирала в Калифорния, след като е била ударена от падаща мечка, пише ирландското издание Irish Independent, цитирано от \"Фокус\". Заместник-шерифът на окръг Хъмболт е шофирал по главен път, когато мечка е паднала или е скочила върху колата, вероятно от стръмнина наблизо, съобщиха от полицията. Полицаят е шофирал към съобщен случай за свръхдоза в град Орлеан. С падането си, мечката е разбила капака и предното стъкло. Колата се ударила в близък насип, преобърнала се и избухнала в пламъци. Служителят на реда се е измъкнал от автомобила без сериозни наранявания. Запалената полицейска кола е предизвикала малък горски пожар, който обаче е овладян. След инцидента, Калифорнийската транспортна служба заяви, че „мечката също е избягала от местопроизшествието“. Сподели:", "date": "2019.08.10", "title": "Полицейска кола катастрофира заради паднала върху нея мечка"}
{"url": "https://pik.bg/%D1%89%D0%B5-%D1%81%D0%B5-%D1%81%D1%8A%D0%B1%D0%B5%D1%80%D0%B0%D1%82-%D0%BB%D0%B8-%D0%BE%D1%82%D0%BD%D0%BE%D0%B2%D0%BE-%D0%B1%D0%B8%D0%BB%D1%8F%D0%BD%D0%B0-%D0%B4%D0%BE%D0%BB-%D0%BF%D1%80%D0%BE%D1%81%D1%82%D0%B8%D0%BB%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%82%D0%B5-%D0%B8%D0%B7%D0%BD%D0%B5%D0%B2%D0%B5%D1%80%D0%B8-%D0%BD%D0%B0-%D0%B2%D0%B0%D0%BB%D0%B5%D1%80%D0%B8---%D0%B5%D1%82%D0%BE-%D0%BA%D0%B0%D0%BA-%D1%85%D0%B8%D1%82%D1%80%D0%B0%D1%82%D0%B0-news861721.html", "text": "Биляна Дол вече е простила серийните изневери на Валери Божинов и е въпрос на време да си го прибере обратно. Сръбкинята се заричаше, че раздялата ще бъде вечна, но по-силна май ще се окаже любовта. Вече цял месец Валери правел опити да се върне при Биляна, издават хора от обкръжението на футболиста. За рождения ѝ ден в края на юли той дори успял да ѝ изпрати огромен букет в Марбея, където тя реши да празнува. Цветята са били придружени от искрените му извинения за рогата, които системно ѝ слагал, пише седмичник. Макар да го играела ледена кралица, събската красавица не успяла да скрие, че всъщност е много доволна от разкаянието на бившия си любим и единствената причина да не го допусне обратно до себе си е, че иска още малко да го поизмъчва. В последните дни двамата често разговаряли по телефона, чатели си от време на време и си разменяли любезности. Той бил много пламенен в обясненията си в любов, а тя се стараела да му отговаря хладно и сдържано, но без да го реже директно, за да не го отблъсне. Дала му да разбере, че вратата ѝ за него все още е отворена, стига да се постарае. На фона на всичко това обаче тя се опитва и да го дразни с демонстрация на лично щастие и намеци, че не страда от липса на ухажори. Според проверена информация, близките на футболиста го насърчават да не се отказва от Биляна. Сподели:", "date": "2019.08.10", "title": "ЩЕ СЕ СЪБЕРАТ ЛИ ОТНОВО? Биляна Дол простила серийните изневери на Валери - ето как хитрата сръбкиня си играе с нервите и търпението на футболиста..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B0%D0%BC%D0%B1%D0%BE-%D0%B8-%D0%B0%D0%BD%D1%8F-%D0%BD%D0%B0-%D1%82%D0%B0%D0%B9%D0%BD%D0%B0-%D0%B2%D0%B5%D1%87%D0%B5%D1%80%D1%8F-%D1%81%D0%BD%D0%B8%D0%BC%D0%BA%D0%B0-news858070.html", "text": "Суперзвездите на българския театър и кино Стефан Данаилов и Аня Пенчева са най-горещият дует на сцената на Народния театър с премиерната комедия за нещата от живота, озаглавена „Актрисата“. Публиката вече неколкократно имаше възможност да се наслади на спектакъла и да ги възнагради с бурни аплодисменти. Очевидно покрай съвместната си работа Аня и Ламбо са възродили и приятелството си и вече могат да бъдат забелязани да споделят компанията си и извън театралната сцена. Преди броени дни двамата събраха погледите на клиентите на изискан ресторант, където избраха да вечерят, придружавани и от други техни общи приятели. Доброто настроение, струящо от тяхната маса, зарази цялото заведение и приятната вечеря Данаилов и Аня запечатаха с обща снимка. Освен че сядат заедно край трапезата, сценичните партньори ще имат възможността и да прекарат известно време край морския бряг. Тяхната постановка „Актрисата“ е кулминацията в програмата на тазгодишното издание на фестивала „Арт Поток“, провеждащ се всяко лято в Лозенец. На специално построена в морето сцена, на която преди време е извивала глас и примата на родната естрада Лили Иванова, Аня и Ламбо ще изиграят представлението буквално под звездите. На 28 юли, от 21 часа, те ще излязат пред многобройната публика, която се очаква да пристигне от всички съседни курорти, а входът ще бъде свободен като специален подарък към всички почитатели на фестивала. Именно миналата година на морето се ражда и идеята Данаилов да направи голямото си завръщане на театралната сцена, и то в партньорство с Аня Пенчева. Тогава Пенчева вече имала пиесата, подарена ѝ от режисьора Бойко Илиев преди 2 години. „Беше я намерил специално за мен. След разговор с директора на Народния театър Мариус Донкин Бойко с кавалерски жест я отстъпи на Стефан Данаилов. На Стефан му се четат стотици пиеси и той трудно харесва нещо. Миналото лято на фестивала в Царево аз му дадох да прочете „Актрисата”. И той каза: Е, това нещо ми се работи. Тогава Бойко Илиев се съгласи да я преотстъпи. Което е страшен жест“, коментира звездата. Сподели:", "date": "2019.08.10", "title": "САМО В ПИК И \"РЕТРО\": Ламбо и Аня на тайна вечеря (СНИМКА)"}
