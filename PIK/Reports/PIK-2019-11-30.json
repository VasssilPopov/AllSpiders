{"url": "https://pik.bg/%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D1%83%D1%81%D0%BB%D1%83%D0%B3%D0%B8-%D0%B2-%D0%BE%D0%B1%D1%89%D0%B8%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news887967.html", "text": "56 хора с увреждания са започнали работа в различни социални услуги на община Велико Търново, съобщава БНР. Заетостта на хората с увреждания е по две схеми на Програмата за развитие на човешките ресурси и техен работодател е Община Велико Търново, поясни Росица Димитрова, директор на социалната дирекция. „Те работят в услуги дневна форма, каквито са например домашен социален патронаж, дневен център за деца с увреждания, център за социална рехабилитация и интеграция за лица с увреждания - каза Димитрова. - Целта е хората с физически и интелектуални затруднения да излязат от обичайната си среда и да станат по-самостоятелни. Да имат дисциплина на започване на работен ден, на приключване на работен ден и това, че, когато се работи, идва моментът, в който се получава и възнаграждение“. Сподели:", "date": "2019.11.30", "title": "Хора с увреждания започнаха работа в различни социални услуги в община Велико Търново"}
{"url": "https://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%BC%D0%BE%D1%81%D1%82-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%BD%D0%B0%D0%B4-%D1%80%D0%B5%D0%BA%D0%B0-%D0%B0%D0%BC%D1%83%D1%80-%D0%B5-%D0%B7%D0%B0%D0%B2%D1%8A%D1%80%D1%88%D0%B5%D0%BD-news887969.html", "text": "Русия и Китай завършиха първия мост над река Амур, съобщават световните агенции, цитирани от Нова телевизия. Досега между двете държави нямаше нито една директна връзка. Съоръжението свързва руския град Благовещенск с китайското градче Хейхе. Очаква се трафикът по него да тръгне в началото на 2020 година. В продължение на десетилетия Русия поддържаше района излоиран от Китай. Тези руски територии са богати на полезни изкопаеми, но много слабо населени и Кремъл се опасява от прекомерно разрастване на китайското влияние. Западните санкции заради анексирането на Крим от Украйна доведоха до построяването на моста, както и на газопровода „Силата на Сибир”, който трябва скоро да бъде открит тържествено от лидерите на двете страни Владимир Путин и Си Дзинпин. Сподели:", "date": "2019.11.30", "title": "Първият мост между Русия и Китай над река Амур е завършен"}
{"url": "https://pik.bg/%D1%82%D0%B0%D0%BB%D0%B8%D0%B1%D0%B0%D0%BD%D1%81%D0%BA%D0%B0-%D0%B1%D0%BE%D0%BC%D0%B1%D0%B0-%D0%B2%D0%B7%D1%80%D0%B8%D0%B2%D0%B8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-news887998.html", "text": "Заложена край път бомба уби днес в южната афганистанска провинция Хелманд двама военни, включително командир на граничната полиция, предаде \"Асошиейтед прес\", като се позова на говорител на провинциалния губернатор. По думите му двама други войници и един телевизионен журналист са били ранени при експлозията, отекнала при преминаването на автоколона. Говорителят добави, че мишена на нападението вероятно е бил генерал Захир Гул Мукбил от гранични войски, който е сред убитите. Талибаните, които контролират голяма част от Хелманд, поеха отговорност за нападението. Сподели:", "date": "2019.11.30", "title": "Талибанска бомба взриви афганистански генерал"}
{"url": "https://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%81%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B2%D1%8A%D1%80%D0%B2%D0%B8-%D0%BD%D0%B0%D0%B3%D0%BE%D1%80%D0%B5-news887970.html", "text": "Три седмици преди Коледа, цените на свинското месо у нас продължават да се покачват, съобщават от Комисията по стоковите борси и тържищата. През този ноември, за разлика от миналогодишния, цените на едро на свинското са с 17 % по - високи. Причината е Африканската чума по свинете, която доведе до унищожаването на 1/5 от тях. Още с избухване на заболяването през миналата година цените на свинското тръгнаха нагоре и от 2,50 лв. за килограм живо тегло без ДДС, сега вече стигнаха 3,40 лв. В София килограм свинско месо и то по цени на едро надхвърля 10 лева, а цените на дребно достигат и до 13 лева. По данни на Комисията по стоковите борси и тържищата това са най-високите цени на месото у нас за последните 10 години. Проблемът е, че вече и в европейските страни - големи производители, няма свинско месо на ниски цени. А оттам се правят доставки за големите търговски вериги у нас. Последиците от африканската чума са големи и за района на Азия, особено за Китай като най-голям производител на свинско. 40 - 50% от стадото в Китай го няма. Т.е. в света до 30 % от свинското липсва. Представяте си когато има толкова голяма липса, какво става с цените, обясни Цветан Илиев от Асоциацията на месопреработвателите. От браншовата асоциация не се наемат да прогнозират как ще се движат цените на свинското през следващите месеци, защото африканската чума все още не е овладяна. Оптимистична е прогнозата на Комисията по стоковите борси и тържищата. Според председателя й, паниката затихва и скоро можем да очакваме един урегулиран пазар. Китай няма да изяде всичкото свинско от Европа. На пазара ще се включи и Северна Америка, така че до месец и половина очаквам стабилизиране на цената на свинското, Владимир Иванов, председател на Комисията по стоковите борси и тържищата. Експертите обаче предупреждават, че докато се възстановят стадата в България, през следващите 1-2 години цените на свинското месо у нас ще останат високи. Сподели:", "date": "2019.11.30", "title": "Цената на свинското месо продължава да върви нагоре"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-%D0%B4%D0%B0-%D1%80%D0%B0%D0%B7%D0%BA%D1%80%D0%B8%D0%B5-%D0%BD%D0%B0%D1%80%D0%BA%D0%BE%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-news887972.html", "text": "Панагюрски полицаи разкриха наркооранжерия маскирана като дърводелски цех, съобщава „Трафикнюз” Това е станало след пожар в производственото хале, където се е помещавала. В ранните часове на 29 ноември (петък) в пожарната бил получен сигнал за пожар в производствено хале, намиращо се в индустриалната зона на града, в близост до пътя за Стрелча. Незабавно към мястото били насочени екип от огнеборци с противопожарен автомобил, които бързо изгасили огъня. Докато овладявали пожара обаче те се усъмнили, че постройката се използва за извършване на незаконна дейност и незабавно уведомили колегите им от полицейското управление. На мястото пристигнали криминалисти, автопатрули и експерти които бързо установили, че във вътрешността на сградата е обособена нелегална наркооранжерия. В две оформени лехи с размери 8 на 6 метра били открити общо 264 саксии с растения в начален етап на развитие и с височина на стеблата между 20 и 40 см. При направените полеви наркотестове се оказало, че става дума за марихуана с много високо качество. Помещението било оборудвано с уреди за контрол на температурата и влажността, аспирация, кварцови лампи, специални растителни торове за стимулиране на растежа и развитието на растенията. Според разследващият екип извършил оглед на мястото растенията били в етап, който предполага готовност за разсаждане и последващо отглеждане до степен за бране и обработка на дрогата. Наемател на помещението и извършител на престъпната дейност е непознат до момента на полицията 41-годишен мъж от Панагюрище. Той е задържан в ареста за срок от 24 часа. От мястото са иззети общо 264 стръка канабис с общо тегло малко над 1.8 килограма, както и оборудването на оранжерията. По случая се води полицейско производство под наблюдението на прокуратурата в Панагюрище. Сподели:", "date": "2019.11.30", "title": "Пожар помогна на полицията в Панагюрище да разкрие наркооранжерия"}
{"url": "https://pik.bg/%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%81%D1%82%D0%B5%D1%84%D0%B0%D0%BD%D0%BE%D0%B2%D0%B0-%D1%81-%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-news887965.html", "text": "Българската гросмайсторка Антоанета Стефанова завърши на второ място на европейското първенство по блиц шахмат, което се провежда в Монте Карло. След 13 партии с контрола 3 минути + 2 секунди на ход, Стефанова събра 9,5 точки. Те ѝ бяха достатъчни, за да стане европейска вицешампионка. На първо място с пълен актив от 10 точки завърши рускинята Александра Костенюк от Русия. Трета, също с 9,5 точки е друга рускиня Валентина Гунина. Впечатляващо е представянето и на останалите български участнички. Габриела Антова се класира на първо място до 18 г., (19-та в генералното класиране) , Нургюл Салимова - на второ място до 16 г., Надя Тончева - на първо място до 14 г. Сподели:", "date": "2019.11.30", "title": "Антоанета Стефанова с голям успех"}
{"url": "https://pik.bg/%D0%B3%D1%83%D1%80%D0%BC%D0%B5-%D0%BF%D1%83%D1%81%D0%BD%D0%B0%D1%85%D0%B0-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D1%85%D0%BB%D1%8F%D0%B1-%D1%81-336-%D1%81%D0%BA%D0%B0%D0%BA%D0%B0%D0%BB%D1%86%D0%B8-news887785.html", "text": "Под търговската марка \"Робъртс крънчи крикетс лоуф\" във Великобритания беше пуснат в продажба първият хляб, в чиито състав са включени 336 скакалци, пише в. \"Метро\". Насекомите са сертифицирани и се предоставят от най-големия производител на брашно от инсекти - \"Eat Grub\". Използват се изсушени и смлени на брашно скакалци. Суровината се смесва с пшенично брашно и зърна, след което се изпича. Получава се вкусен хляб, съдържащ повече протеини от традиционния. Скорошни изследвания доказаха, че скакалците съдържат пет пъти повече антиоксиданти в сравнение с портокаловия сок. Те са полезни и за стомашночревния тракт, тъй като съдържат големи количества на фибри от хитин. Те повишават нивата на метаболитните ензими в червата. Специалисти отчитат, че брашното и хлябът от скакалци са с отлични вкусови качества. Научният термин за консумацията на насекоми е ентомофагия, припомня изданието. Сподели:", "date": "2019.11.30", "title": "ГУРМЕ: Пуснаха в продажба хляб с 336 скакалци"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D0%B0%D0%B2%D1%82%D0%BE%D0%B1%D1%83%D1%81-%D1%81-51-%D0%BF%D1%8A%D1%82%D0%BD%D0%B8%D1%86%D0%B8-news888091.html", "text": "Огнен ад с автобус затвори международния път за Турция през Малко Търново,собщи Флагман.бг. Автобус на хасковската фирма \"Тони 2004\" с 51 пътници, пътуващи по линията Варна-Одрин се запали преди минути край село Маринка. На място са пратени пожарникарите, а пасажерите са евакуирани. Няма пострадали, но целият им багаж с всички покупки е изгоряр Пожарът е заради технчидека повреда на автобуса, станало е късо съединение. Сподели:", "date": "2019.11.30", "title": "ИЗВЪНРЕДНО! Огнен ад в Бургаско, запали се автобус с 51 пътници"}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D1%81%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D1%82%D1%80%D0%BE%D1%8F%D0%BD-news887968.html", "text": "За четвърта поредна година в Троян се организира коледната благотворителна инициатива „Подари на непознат“, съобщкава БНР. От общината са направили предварително проучване на потребностите на жители на общината в затруднено положение, които ще получат подаръци от събраните дарения. Инициативата ще продължи до 20 декември. Подаръците се събират в сградата на общинската администрация. Приемат се неупотребявани дрехи, играчки и др. предмети, както и дълготрайни, фабрично пакетирани хранителни продукти с упоменат срок на годност. Не се приемат парични средства, освен в случаите, в които дарителят желае лично да връчи определена сума на лицето, което е избрало от списъка на нуждаещите се. Сподели:", "date": "2019.11.30", "title": "Коледна благотворителна инициатива се организира за поредна година в Троян"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%BE%D1%80%D1%8F%D1%89%D0%B8%D1%8F%D1%82-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B5-%D0%B7%D0%B0%D0%B3%D0%B0%D1%81%D0%B5%D0%BD-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D0%B2%D1%81%D0%B5-%D0%BE%D1%89%D0%B5-%D0%B5-%D0%B1%D0%BB-news888100.html", "text": "Шофьорът успял да спре автобуса и евакуирал пътниците, които в момента са настанени в кметството в село Маринка. Всички са български граждани, сред тях няма деца, съобщават от ОДМВР-Бургас. Сигналът за инцидент в края на село Маринка в посока Бургас вдясно преди табелата, при който се е самозапалил автобус \"Сетра\" собственост на фирма \"Тони 2004\", пътувал по маршрут от Одрин до Варна, е получен в 18:52 часа тази вечер. Два противопожарни автомобила са изгасили запаления автобус. От фирмата-превозвач вече са изпратили втори автобус, който до час ще пристигне в Маринка, за да извози пътниците до Варна. Движението в момента е частично възстановено, предстои извършването на оглед на мястото на инцидента. Сподели:", "date": "2019.11.30", "title": "ОТ ПОСЛЕДНИТЕ МИНУТИ: Горящият автобус в Бургаско е загасен, движението по пътя все още е блокирано (ВИДЕО)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D0%B8%D0%BA%D0%BE%D0%BB%D1%8C%D0%BE%D1%80%D0%B8%D1%82%D0%B5-%D0%BD%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BF%D0%B0%D0%B4%D0%BD%D0%B0%D1%82-%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B3%D1%80%D1%83%D0%BF%D0%B0-%D0%BD%D0%B0-%D0%B5%D0%B2%D1%80%D0%BE-2020-news888086.html", "text": "Изключително жестока група очаква националния отбор на България, ако \"трикольорите\" ни се класират на Евро 2020. Жребият за форума определи нашите да са в един поток с абсолютни световни колоси - , ако преодолеят баражите. За да се доберем до финалите, трябва да победим първо Унгария на полуфиналните плейофи в Лигата на Нациите на 26 март в София. Ако го сторим, после ни предстои и финален бараж в София на 31 март, като в него евентуално срещаме Исландия или Румъния. И ако се доберем до тази много трудна група, ще открием представянето си срещу Португалия, която е с мега звезда - Кристиано Роналдо. \"Мореплавателите\" са шампиони от предишния форум на Стария континент от 2016 година, акцентира \"Гонг\". Франция е действащ световен шампион. Класата на Бундестима също естествено е огромна. Сподели:", "date": "2019.11.30", "title": "ИЗВЪНРЕДНО: \"Трикольорите\" ни може да попаднат в уникална група на Евро 2020"}
{"url": "https://pik.bg/%D0%B2%D0%B8%D1%81%D0%BE%D0%BA%D0%B8-%D1%86%D0%B5%D0%BD%D0%B8-%D0%BD%D0%B0-%D0%B5%D0%BB%D1%85%D0%B8%D1%82%D0%B5-%D0%B2-%D1%81%D0%B0%D1%89-news887974.html", "text": "Празничният сезон в Съединените щати вече е открит. И ако мнозина се възползваха от изгодните сделки по време на Черния петък, същото не може да се каже за цените на елхите. Оказва се, че тази година вечнозелените дръвчета ще се продават на значително по-високи цени. Средно висока елха се търгува по около 76 долара. В сравнение с 2008 година, цената е двойно по-висока. Няколко са причините за високите цени - горските пожари, затоплянето на времето и сушата на места, или твърде многото дъжд в други район, са сред основните. Въпреки това обаче, традициите са си традиции, и американците не се отказват от купуването на елхи. Макар, че мнозина споделят, че ще заложат на по-малки екземпляри. Сподели:", "date": "2019.11.30", "title": "Високи цени на елхите в САЩ"}
{"url": "https://pik.bg/%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%BD%D0%B0-%D0%BC%D0%B8%D1%81%D0%B8%D1%8F-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news887906.html", "text": "Холандското правителство обяви, че страната се присъединява към европейска наблюдателна мисия в Персийския залив, предаде \"Франс Прес\", цитирана от БНР. Агенцията се позовава на изявление на правителството на страната. Холандия и още пет страни ще се присъединят и към създадения в началото на годината механизъм, който позволява на предприятия от ЕС да търгуват с Иран въпреки американските санкции, добавиха от  правителството. Холандски кораб, оборудван с хеликоптер, ще бъде разположен в района на Персийския залив от края на януари 2020 г. до края на юни, за да бъде подобрена сигурността. Напрежението между страните от Персийския залив се засили през последните месеци след нападения срещу танкери и удари по саудитски петролни обекти, за които беше обвинен Иран. Според холандското правителство към механизма \"Инстекс\" ще се присъединят Белгия, Дания, Норвегия, Финландия и Швеция. Лансираният от Франция механизъм позволява да бъдат заобиколени санкциите на САЩ срещу Иран, като избягва употребата на американски долари при търговията с Техеран. Сподели:", "date": "2019.11.30", "title": "Холандия се присъедини към европейска наблюдателна мисия в Персийския залив"}
{"url": "https://pik.bg/%D1%81-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4%D0%B0-%D1%82%D0%B0%D0%BD%D0%B0%D0%BF-%D1%81%D0%B5-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B3%D0%B0%D0%B7%D0%BE%D0%B2%D0%B8%D1%82%D0%B5-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%B7%D0%B0-%D1%80%D0%B5%D0%B3%D0%B8%D0%BE-news887995.html", "text": "Водещ приоритет за българското правителство е диверсификацията на източниците и маршрутите за доставка на природен газ. България подкрепя развитието на Южния газов коридор като инфраструктура от стратегическо значение за укрепване на енергийната сигурност в Европа, съобщи пресцентърът на енергийното министерство. По покана на министъра на енергетиката и на природните ресурси на Република Турция Фатих Дьонмез българският енергиен министър Теменужка Петкова участва в церемонията по въвеждане в експлоатация на европейския участък от Трансанадолския газопровод (ТАНАП) – от град Ескишерих до турско-гръцка граница. През месец юни 2018 г., след даденото начало на работа на участъка на ТАНАП от турско-грузинска граница до град Ескишехир, турският пазар получава природен газ от находището Шах Дениз 2 в Азербайджан. С днешното откриване и на европейската част газопроводът е изцяло завършен. Дължината на ТАНАП е 1850 км., към момента капацитетът му е на 16 млрд. куб. м., като се очаква да достигне до 31 млрд. куб. м. Газопроводът ТАНАП е неразделна част от инфраструктурата на Южния газов коридор, осигуряващ транзита на природен газ през Турция към Европа. През откритата днес европейска отсечка на ТАНАП ще се извършва пренос на азербайджански природен газ към Транс-адриатическия газопровод (ТАП), включително и за България през интерконектора с Гърция. Предвижда се междусистемната газова връзка Гърция-България да бъде въведена в търговска експлоатация през 2020 г., в синергия с газопровода ТАП. В събитието участваха президентите на Република Азербайджан г-н Илхам Алиев и на Република Турция г-н Реджеп Таип Ердоган. Сподели:", "date": "2019.11.30", "title": "С изграждането на газопровода ТАНАП се гарантира сигурността на газовите доставки за региона на Югоизточна Европа"}
{"url": "https://pik.bg/%D0%BD%D0%B0-%D0%BF%D0%BE%D0%B6%D0%B0%D1%80-%D1%81%D0%BB%D0%B5%D0%B4-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D0%BF%D1%80%D0%B8%D0%BC%D0%B8%D1%82%D0%B5-%D0%BF%D1%80%D0%B8%D0%B2%D0%B8%D0%BA%D0%B0%D1%85%D0%B0-%D0%BC%D0%B8%D1%82%D0%B0%D0%BA%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%B7%D0%B0-%D1%87%D0%B0%D0%BB%D0%B3%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%BD%D0%B0-%D0%B3-news887820.html", "text": "Спектакълът \"Планета\" на 18\" ще събере на една сцена три поколения изпълнители идния вторник, 3 декември. Една от примите на \"Пайнер\", Емануела, ще закрие концерта в зала \"Колодрума\", след като другите дами от тежката артилерия - Преслава, Галена и Емилия отказаха участие. Припомняме, че между звездите на компанията винаги е имало спор коя да излезе последна на фирмените концерти. Тази чест сега се падна на Емануела, която ще изпее най-големите си хитове от тази година. Като цяло пази в тайна концепцията за цялостното си представяне. Тази година музикалната телевизия навършва пълнолетие, затова дава път на младите таланти да се изявят. 2019 г. се оказа благодатна за старта на новите звезди на Митко Пайнера и затова голяма част от тях ще видим в Пловдив. Наред с Денис Теофиков и Емрах Стораро, на сцената ще се изявят Малката, Ариа, Данина и др. Разбира се няма да мине и без утвърдените изпълнители като Илиян, Борис Дали, Галин, Цвети Янева, Анелия, Теди Александрова, Милко Калайджиев, Джулия и Кристиян, Яница и др. Ще има и гост изпълнители, които не са от фирмата, но имената им се пазят в тайна, пише \"Телеграф\". Тайната изобщо не е тайна, тъй като ПИК вече писа кои са изпълнителите на другите музикални компании, които ще ударят рамо на концерта. Те са Тони Стораро, Алисия, която преди ден пусна дует с Емрах, Лидия и Десита, които са протежета на Галин в собствената му продуцентска компания. Сподели:", "date": "2019.11.30", "title": "НА ПОЖАР: След отказа на примите, привикаха Митака от \"София ден и нощ\" за чалга концерта на годината - вижте коя звезда ще закрие музикалния маратон в Пловдив..."}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%BE%D1%84-%D0%BB%D1%8E%D0%B1%D0%B5%D0%BD-%D0%BA%D0%BE%D1%80%D0%BD%D0%B5%D0%B7%D0%BE%D0%B2-news888105.html", "text": "\"С един ямболия се разделяме - конституционен съдия, зам.-председател на Народното събрание, ямболия, проф. Любен Корнезов.\" Това съобщи във фейсбук ямболската лекарка Малина Гардева. Други потребители на мрежата също се прощават с професора с по няколко думи. \"Бог да прости проф. Корнезов!\", написа неговата сътрудничка в парламента Людмила Нинова. \"Отиде си Любо Корнезов - професор, преподавател, политически биткаджия, верен на идеалите си. Преди всичко почтен и достоен Човек, раздаден на другите, не търсещ и не очакващ нищо за себе си. Дано всеки от нас да го изпрати, така, както той заслужава, запазвайки по нещо от него. Поклон пред Любо!\". Корнезов завършва гимназия в родния си град през 1965 г. През периода 1965-1967 г. отбива редовната си военна служба във ВМФ-Варна, след което две години е работник в завод “Ямболен” и строителството. Приет е за редовен студент през 1969 г. и завършва висшето си образование в Юридическия факултет на Софийския университет “Св. Климент Охридски” през 1973 г., след което преминава през всички стъпки на съдебната йерархия. В периода 1983-1986 г. е аспирант по граждански процес в Юридически факултет на СУ „Св. Климент Охридски“. От 1988 г. е доктор на юридическите науки. Любен Корнезов развива научна и преподавателска дейност. Той е професор, автор на 17 книги и монографии и над 350 статии. Изнасял е лекции по гражданскопроцесуално право в Юридическия факултет на УНСС, гр. София, както и в Югозападния университет \"Неофит Рилски\", гр. Благоевград. От 1975 г. до 1981 г. е съдия в Ямболски районен съд, а от 1981 г. до 1983 г. изпълнява длъжността съдия в Ямболския окръжен съд. В периода 1983-1986 г. е председател на Търговищки окръжен съд, а от 1986-1990 г. на Ямболския окръжен съд. От 1977 г. е член на БКП, след 1990 г. продължава членството си в БСП. За член на Висшия съвет на БСП е избран през декември 1996 г. Избран е за депутат в 7-то Велико народно събрание, където е заместник-председател на Парламентарната група на БСП и заместник-председател на Комисията по изработването на Конституцията. В периода 1991-1994 г. той е съдия в Конституционния съд. През 1995 г. е назначен за заместник–министър на правосъдието и заема този пост до февруари 1997 г. Любен Корнезов е депутат в 38–то Народно събрание, където е заместник–председател на Парламентарната група на Демократичната левица. През ноември 2000 г. е избран за заместник–председател на НС. Член е на Съвета по европейски въпроси. На проведените на 17 юни 2001 г. парламентарни избори за 39–то НС Любен Корнезов отново е избран за депутат. От 5 юли 2001 г. той е заместник-председател на ПГ на Коалиция за България. От 15 октомври 2003 г. е заместник-председател на НС. На проведените на 25 юни 2005 г. Любен Корнезов е избран за депутат в 40 Народно събрание от 1 МИР – Благоевград от листата на Коалиция “За България” и става заместник-председател на Народното събрание. Народен представител в 41 народно събрание (14.07.2009 – 15.03.2013) от “Коалиция за България (17,70%) – избирателен район: 24-СОФИЯ 2. Сподели:", "date": "2019.11.30", "title": "ТЪЖНА ВЕСТ! Почина проф. Любен Корнезов"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BE%D1%82-%D1%85%D0%B0%D0%B3%D0%B0-news888002.html", "text": "AFP, цитирана от \"Фокус\". Холандската полиция издирва нападателя, който намушка трима младежи в главната търговска зона в Хага в петък вечерта, предава Пострадалите при нападението са 13-годишно момче от Хага, момиче на 15 години от Алфен аан ден Рийн и 15-годишно момиче от Лайдердорп, съобщи холандската агенция ANP, цитирайки полицията. Младежите не са се познавали. На всички и е оказана медицинска помощ и са освободени за домашно лечение Длъжностните лица заявиха, че все още нямат яснота за мотива за нападението, извършено по време, когато районът е бил пълен с пазаруващи заради Черния петък. Инцидентът предизвика паника в Хага, защото стана само часове, след като двама души загинаха при подобна атака в Лондон, извършена от съден за терористични престъпления мъж. Мъжът, който е извършил нападенията в универсален магазин в градския център на Хага е избягал. \"Все още не сме арестували заподозрян. Така че в момента сме много заети с издирването на заподозрения\", заяви говорителят на полицията Марие Куйпер пред AFP. \"Малко е рано да се спекулира с подобни неща\", каза тя, когато е попитана за евентуален терористичен мотив, добавяйки, че разследващите все още разглеждат няколко възможни сценария. Сподели:", "date": "2019.11.30", "title": "Полицията издирва нападателя от Хага"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BB%D0%B5%D0%BE%D0%BD%D0%B0%D1%80%D0%B4%D0%BE-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-news887973.html", "text": "Бразилският президент Жаир Болсонаро отправи шокиращи обвинения срещу холивудската звезда Леонардо ди Каприо за това, че е финансирал умишлен палеж в Амазонските гори, съобщава The Guardian,  цитирани от „Фокус”. Болсонаро – националист и популист, който по-рано се зарече да изгони неправителствените организации, занимаващи се със защита на природата от страната, отправи обвиненията към актьора пред свои привърженици. „Този Леонардо ди Каприо е готин човек, нали? Дава пари, за да може Амазония да бъде изгорена“, шокира той. Обвинението, за което президентът не представи никакви доказателства, дойде 24 часа след като Болсонаро направи подобно твърдение и в социалната мрежа „Фейсбук“. „Леонардо ди Каприо, (…) ти сътрудничиш за изгарянето на Амазония“, обяви тогава Болсонаро, като обвини актьора в това, че е част от международна „кампания срещу Бразилия“. Обвиненията на президента на Бразилия са свързани с противоречивите арести по-рано на доброволци пожарникари, които местната полиция обвини, също явно без доказателства, за това, че са запалили гората в опит да съберат допълнителни средства международните НПО в страната. Те бяха освободени, след като обществото в страната остро осъди действията на полицията и разследването. Масивните пожари в Амазония започнаха през август , като тогава Ди Каприо дари 5 млн. долара за защита на горите. Сподели:", "date": "2019.11.30", "title": "Президентът на Бразилия с шокиращи обвинения срещу Леонардо ди Каприо"}
{"url": "https://pik.bg/%D0%BF%D0%BE%D0%BF%D0%B5%D1%82%D0%BE-%D0%BE%D0%B1%D0%BC%D0%B8%D1%81%D0%BB%D1%8F-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-news887971.html", "text": "Отказалият се от националния отбор Ивелин Попов обмисля завръщане в селекцията на България за предстоящите баражи за Евро 2020 година, пише \"Тема Спорт\". Доскорошният капитан е навиван от съотборниците си да го стори, разговор с него ще има и треньорът Георги Дерменджиев. 32-годишният футболист вече обяви, че последният му мач за трикольорите ще е победата с 1:0 над Чехия. Тимът ни посреща Унгария на 26 март 2020-а на \"Васил Левски\". При успех в него тимът ни ще срещне на националния стадион победителя от двойката Исландия - Румъния в директен мач за класиране на финалите. Част от играчите вече са говорили с Попето и са го навивали да се върне, а това ще направи и Дерменджиев. Попов вече умува да промени решението си. При обявяването си, че се оттегля, Попов заяви, че някои хора само живуркат около президента на БФС в оставка Борислав Михайлов и националния отбор. Шансовете Ивелин Попов да играе срещу Унгария се увеличиха значително, след като Йордан Лечков бе разжалван от БФС и вече не е нито вицепрезидент, нито отговорник за националния отбор. Сподели:", "date": "2019.11.30", "title": "Попето обмисля сензационно завръщане в националния"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B2%D0%B0%D0%BC%D0%B0-%D1%81%D0%B5-%D1%80%D0%B0%D0%B7%D0%B1%D0%B8%D1%85%D0%B0-%D0%BF%D1%80%D0%B8-%D1%82%D0%B0%D1%80%D0%B0%D0%BD-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D0%B2%D0%B0%D1%80%D0%BD%D0%B0-news888003.html", "text": "Двама души са пострадали при катастрофа между два автомобила на пътя София - Варна. Инцидентът е станал в района на село Пролаз. Това съобщиха от пресцентъра на ОДМВР - Търговище. Сигналът за катастрофата е получен на тел. 112 днес в 14,15 ч. Таранът е между пътуващ в посока Варна лек автомобил „Рено Канго“ и движещ се в противоположната посока лек автомобил „Рендж Роувър“. По първоначална информация първият автомобил е навлязъл по неустановена до момента причинa в лентата за насрещно движение. Последвал е удар с другия автомобил. Двама души – мъж и жена, са откарани за преглед в МБАЛ - Търговище. Движението по първокласен път I-4/София-Варна/ в община Търговище – в района на село Пролаз, се осъществява временно в едната лента за движение. В момента се извършва оглед на местопроизшествието. След приключването му и след почистване на пътното платно от разлялото се по него масло движението отново ще бъде възстановено и в двете ленти. Към момента то се регулира от екипи на сектор „Пътна полиция“ при областната дирекция. От полицията съветват водачите на МПС да шофират внимателно и да съобразяват скоростта на движение с метеорологичните условия и с мократа пътна настилка. Сподели:", "date": "2019.11.30", "title": "ИЗВЪНРЕДНО: Двама се разбиха при таран на пътя София - Варна"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D0%BB%D0%B0%D0%B4%D0%B5%D0%B6-%D1%81-%D0%B1%D0%B8%D0%BB%D0%BA%D0%B0-%D0%B7%D0%B0-%D0%BF%D1%83%D1%88%D0%B5%D0%BD%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news887943.html", "text": "Униформените арестуваха младеж с билка за пушене във Враца, съобщава „Конкурент”, като се позовава на информация от ОД на МВР-Враца. Според данните, на 29 ноември (петък) в 22:40 часа в града под Околчица, автопатрул е извършил полицейска проверка на 23-годишен младеж от Брусен. У него е намерен червен полиетиленов плик със зелена суха листна маса. Той признал, че откритото е билка за пушене. Момчето е задържано в Районно управление-Враца. По случая е образуван заявителски материал. Сподели:", "date": "2019.11.30", "title": "Задържаха младеж с билка за пушене във Враца"}
{"url": "https://pik.bg/%D1%83%D0%B4%D0%B0%D1%80-%D0%BF%D0%BE-%D0%BD%D0%B8%D0%BD%D0%BE%D0%B2%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%BE-2027-%D0%B3-news887472.html", "text": "Жесток удар получи Корнелия Нинова от свой депутат. Въпросният народен избраник е Явор Божанков, едно от момчетата лансирани от соцлидерката през последзните две години в парламента, дори бе издигнат от нея и за кмет, но без успех. Оказа се, че вместо признателност, Божанков съвсем отписа Нинова от политиката като в свой пост във фейсбук прогнозира дълъг мандат на премиера Борисов - поне до 2027 година. Постът на Божанков не бе пропуснат и от депутатката от ГЕРБ Десислава Атанасова. \"Колегата от БСП Явор Божанков с прогноза, че Борисов ще управлява поне до 2027г.\", похвали се тя. Сподели:", "date": "2019.11.30", "title": "УДАР ПО НИНОВА: Депутат от БСП прогнозира мандат на Борисов до 2027 г."}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%B8-%D0%B2%D0%BE%D0%B4%D0%B8%D1%82%D0%B5-news887942.html", "text": "Кметът на Община Банско Иван Кадев проведе работна среща с министъра на околната среда и водите, д-р Нено Димов, съобщиха от пресцентъра на община Банско. В рамките на срещата бяха обсъдени актуални проблеми и въпроси за развитието на общината. Основната амбиция на новото ръководство е провеждане на политика, максимално опазваща околната среда и насочена към производства и процеси, гарантиращи чист въздух и спазване на екологичните норми. Сред приоритетите за следващата година ще бъде изграждането на разделна канализация по улица “Глазне”, като се търси възможност за прехвърляне на средствата, отпуснати от ПУДООС в новата календарна година. Дискутиран беше и въпросът относно процедурата по приемане на новия план за управление на НП \"Пирин\", тъй като старият план отдавна е изтекъл и не дава адекватна уредба на територията. Това би спомогнало за изпълнението на редица приоритетни за активния зимен сезон дейности. Ски сезона в „зимната столица на Балканите“ тази година се открива на 14 декември. Сподели:", "date": "2019.11.30", "title": "Кметът на Банско се срещна с министъра на околната среда и водите"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%BD%D0%B5%D0%B2%D0%BD%D0%B8-%D0%BC%D0%B0%D0%B9%D0%BA%D0%B8-%D0%BE%D0%BF%D0%BE%D1%81%D1%83%D0%BC%D0%B0-%D0%B0%D0%BD%D0%B4%D1%80%D0%B5%D0%B9-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B8-news887318.html", "text": "Възмутени майки коментират, че продуцентът и тв водещ Андрей Арнаудов е опасен за жителите на елитния столичен квартал „Драгалевци“. Съседки на Опосума алармират в един от най-известните интернет форуми, че той редовно шофирал като бесен и се превръщал в заплаха за децата им. „Кара джипа си с огромна скорост. Ще стане някоя беля. Ще удари човек. Като не го виждам, ми е добре“, пише комшийка на Арнаудов, обитаваща съседна до неговата къща. Екранният партньор на Иван често може да бъде забелязан зад волана на ултраскъп джип беемве, който амтомобилни експерти смятат, че струва повече от 100 хиляди лева. Дори когато се прибира в имението си, Андрей не слиза от колата, а отваря портите на палата си с дистанционно, а после влиза директно зад 3-метровата ограда. От известно време насам тв водещият е развил параноя за за сигурността си и предприел крути мерки по въпроса. Той не само е поставил камери на дома си, но и жива охрана, която да се грижи за неговата безопасност, тази на жена му и детето му. Съседите му обаче не можели да повярват, че макар да е вече родител, продължавал да бъде безотговорен и опасен шофьор. Иначе забелязвали коренна промяна в начина му на живот и в навиците му. Веднага след работа Андрей бързал да се прибере у дома при 1-годишния си син Васил и жена си Емануела. Опосумът прекратил бурния нощен живот и вече не бил домакин на епичните бохемски гуляи, с които бе прочут в светските среди. Сподели:", "date": "2019.11.30", "title": "САМО В ПИК И \"РЕТРО\": Гневни майки: Опосума Андрей застрашава живота ни!"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%BA%D0%BC%D0%B5%D1%82%D1%81%D1%82%D0%B2%D0%BE%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B6%D0%BA-%D0%BB%D0%BE%D0%B7%D0%B5%D0%BD%D0%B5%D1%86-news888104.html", "text": "Вандалският акт е извършен в 1:30 ч. след полунощ и създава изключително неудобство на охраната, която пази във фоайето. За щастие пострадали няма, а само материални щети. От МВР са образували преписка за увреждане на имущество. Кметът на Лозенец се въздържа от предположения за евентуалните подбуди на извършителите. „Надявам се да се получи информация, защото в съседната врата има банка, която добре се охранява. Надявам се техните камери да помогнат, ако нашите не помогнат и да научим повече. Ще изчакам полицията и следствието да си кажат думата”, каза Константин Павлов пред БТВ. Административната сграда на столичния район „Лозенец” осъмна с разбити стъкла. Незвестни са счупили фасаден прозорец. За това съобщи кметът на района Константин Павлов-Комитата. Сподели:", "date": "2019.11.30", "title": "Вандали атакуваха кметството в столичния жк \"Лозенец\""}
{"url": "https://pik.bg/%D0%BA%D0%B0%D0%BF%D0%B0%D1%87%D0%BA%D0%B8-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%E2%80%9D-%D0%B4%D0%B0%D1%80%D1%8F%D0%B2%D0%B0%D1%82-%D0%BE%D1%89%D0%B5-%D1%87%D0%B5%D1%82%D0%B8%D1%80%D0%B8-%D0%BA%D1%83%D0%B2%D1%8C%D0%BE%D0%B7%D0%B0-news887932.html", "text": "Четири нови и модерни кувьоза, закупени със средства от събрани пластмасови капачки, ще бъдат дарени този уикенд на болниците в Горна Оряховица, Омуртаг, Туракан и Дулово, съобщава „Трафикнюз”. Инициативата е на „Капачки за бъдеще” и с нея дарените кувьози стават общо 22. Доброволците разказват, че в момента в Омуртаг има само един що-годе функциониращ кувьоз. Той обаче е на 22 години и е в недобро състояние. „В Тутракан годишно се раждат около 500 бебенца, а както вече знаете, понякога се налага и на бебенца, които са нормално износени, да прекарат известно време в кувьоз. Когато се наложи да транспортират бебенце към по-голяма болница - лекарите от Дулово използват \"транспортен\" кувьоз от преди 30 години, който прилича повече на кутия, отколкото на нещо медицинско. И за да го затоплят, използват термо бутилки”, посочват доброволците. Това обаче ще се промени съвсем скоро, след като болниците получат нужната апаратура. „Ние сме си поставили целта до края на 2019 година да подменим най-старите кувьози в малките общински болници. Тоест в началото на 2020 година да няма болница, в която най-новият кувьоз да бъде преди 2000 година”, каза преди време организаторът Лазар Радков. Сподели:", "date": "2019.11.30", "title": "\"Капачки за бъдеще” даряват още четири кувьоза"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D0%BE%D1%89%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news887944.html", "text": "Британският министър на безопасността Брандън Люис заяви, че полицията в страната няма да издирва повече заподозрени, след инцидента, в който похитител с нож уби двама души и рани трима други в централната част на Лондон, съобщи „Ройтерс”, цитирана от „Фокус”. Похитителят е бил убит от силите на реда. По-рано стана ясно, че той е бил свързан с терористични организации и представител на полицията заяви, че е започнало разследване във връзка с това дали няма и други опасни негови съмишленици. Похитителят е наръгал двама души на Лондонския мост в сърцето на британската столица, преди да бъде съборен на земята от свидетели на ужасяващия инцидент. Малко след това, според информацията, той е бил застрелян от полицията, тъй като е носил жилетка с експлозиви. В последствие се е оказало, че в нея няма взривни вещества. Сподели:", "date": "2019.11.30", "title": "Британски министър: Полицията няма да издирва още заподозрени след атаката в Лондон"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%E2%80%9C44-%D1%84%D0%B5%D0%B4%D0%B5%D1%80%D0%B0%D1%86%D0%B8%D0%B8-%D0%BD%D0%B5-%D1%81%D0%B0-%D0%BF%D0%BE%D0%B4%D0%B0%D0%BB%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B7%D0%B0-%D0%BF%D1%80%D0%B5%D0%BB%D0%B8%D1%86%D0%B5%D0%BD%D0%B7%D0%B8%D1%80%D0%B0%D0%BD%D0%B5%E2%80%9D-news888026.html", "text": "44 федерации все още не са подали документи за пререгистриране в ММС. Това обяви по Дарик министърът на младежта и спорта Красен Кралев. “Притеснен съм от факта, че остава месец и половина до крайния срок за прелицензирането, а от 105 федерации само  28 имат издаден нов безсрочен лиценз, който обаче ще бъде контролиран много по-строго, отколкото беше досега. 35 федерации са подали документи и изчакват решението на комисията. Има още 44, които не са подали документи, като сред тях са много важни федерации - Българския футболен съюз, федерациите по бадминтон, борба, мотоциклетизъм, таекуондо и шахмат”. Министър Кралев поясни, че клубовете могат да подават документи за регистрация и след 18 януари и посочи като пример тези, които членуват в БФС. “Ако тези клубове не са се пререгистрирали в срок до началото на първенството в края на февруари, те не могат да участват в шампионатите и започват да трупат служебни загуби. Същото е за всички колективни спортове”, заяви Красен Кралев. Министър Кралев отбеляза, че федерации, в които е имало сътресения, са успели да превъзмогнат трудностите и са сред успешните през 2019 г. Като положителен пример той посочи централите по джудо, бадминтон и вдигане на тежести. “Изпращам 2019 г. със смесени чувства, защото имахме много успехи, което е позитивно, но ме смущава фактът, че не успяхме да реализираме пълните си възможности. Те са много по-големи от това, което постигнахме”, продължи Красен Кралев. Според него се забелязва възраждане във вдигането на тежести. Щангистите ни спечелиха 36 медала от световни и европейски първенства във всички възрастови групи. “Щангите се върнаха по един прекрасен начин на световната сцена. Аз им благодаря, защото положихме огромни усилия те да бъдат възстановени. Без помощта на държавата това нямаше как да се случи”, допълни Кралев. Той коментира и ситуацията в борбата и бокса. “Борците ни спечелиха  23 медала през 2019 г. от големи първенства във всички възрасти. Отново много силно представяне на Тайбе Юсеин. През 2018 г. тя стана световна шампионка, но тази година загуби на финала. Начинът, по който стигна до финала, показа, че тя е може би най-добрият борец в света сред мъжете и жените и като класа, и като стил. Просто секунда на разсейване в последните моменти на финалната среща й донесе загубата. Смятам, че тя има сили да се пребори за олимпийска титла в Токио. Имаме две европейски титли от Букурещ през годината на Тайбе Юсеин и Биляна Дудова. При мъжете положението не е толкова добро. На Световното първенство имаме един бронзов медал в неолимпийска категория на Айк Мнацаканян, който на миналото световно също остана с бронз. В класическия стил имаме шанс да изпратим 3-4 борци на олимпийските игри. Имаме най-сериозно пропадане в свободния стил при мъжете. През последните години постоянно казвам, че положението е трагично. Постоянно говорим по тази тема, защото не може най-славният и най-успешен български спорт в исторически план да е в такова състояние в свободния стил. Има вътрешни проблеми в самата федерация, що се отнася до управлението на отделните стилове, но трябва да се изчистят тези проблеми”, коментира Красен Кралев. По отношение на бокса той изтъкна успеха на Радослав Панталеев на Световното първенство, който донесе първи медал за България от 10 години насам. Панталеев стигна до бронз в категория до 90 кг. “Като имаме предвид начина, по който се реферира на тези първенства, можем да бъдем доволни. Даниел Асенов беше лишен от медал, а при жените също получихме сериозно ощетяване”, обяви Красен Кралев. Министърът на спорта отличи още състезателките ни по художествена гимнастика. “Гимнастичките се представиха брилянтно през 2019 г. Винаги ще давам за пример федерацията по художествена гимнастика, която работи по възможно най-добрия начин. Взехме максимума от квоти. При ансамбъла ясно се очертава, че Русия, Япония и България ще разделят отличията в Токио”, заяви Кралев. Той отличи още силното представяне на Ивет Горанова в турнирите по карате, както и това на биатлонистите Владимир Илиев и Красимир Анев. Илиев стана втори в индивидуалната дисциплина на Световното първенство, а Анев спечели европейската титла също на 20 км. Според спортния министър България се е справила отлично при домакинстването на големи първенства и турнири през 2019 г. “Световното първенство по шорттрек, на което участваха 136 спортисти от 34 държави беше добра репетиция за нас, защото имаме амбиция да подадем кандидатура за организиране на Зимни младежки олимпийски игри през 2024 г. Този шампионат ни даде възможност да проверим можем ли да се справим със зимните спортове в зали, а прекрасната организация на това първенство в “Арена Армеец” показва, че в рамките на нашите възможности е да имаме едно успешно домакинство на младежки игри”, заяви Красен Кралев. Той допълни, че за поредна година страната ни е организирала успешно Световната купа по ски в Банско, тенис турнира София Оупън, Световната купа по художествена гимнастика, Гран при по олимпийско таекуондо с ранг G 4 и олимпийската квалификация по волейбол. Кралев акцентира и върху предстоящите турнири, които ще се проведат у нас през 2020 г. Сред тях са олимпийската квалификация по борба в София и традиционните стартове за Световните купи по ски и художествена гимнастика, както и Световното първенство по баскетбол за юноши до 17 години. “През следващите години имаме много интересни домакинства, които вече сме договорили – Европейско първенство по волейбол за жени през 2021 г., на което домакини са България, Румъния, Сърбия и Гърция, Европейско първенство по художествена гимнастика през 2021 г. във Варна, Европейско първенство по джудо, което също е изключително трудно състезание за организиране през 2022 г. в София. Очаква ни и Световно първенство по художествена гимнастика през 2022 г. в София, както и Световно първенство по скокове на батут през 2022 г. В момента сме в преговори със Световната федерация по борба за организиране на Световното първенство през 2023 г.”, допълни Кралев. Министърът на младежта и спорта,  който отново беше избран за член на УС на WADA, коментира и наболелия въпрос с Руската антидопингова агенция (РУСАДА). “Предстои през следващите месеци да вземем много важни решения. Иска ми се по време на заседанията да направим така, че да не се допуска политическите интереси да влияят на взимането на решения. Важното в случая, за което и България настоява, е правата на чистите спортисти да не бъдат накърнени. Тоест, ако държавата понесе санкцията, руските атлети, които са доказано чисти, да могат да участват на всички състезания, включително на Олимпийски игри под неутрален флаг. Аз ще настоявам, когато се наказват държави, да се мери с еднакъв аршин. Както разследваме Русия, така да разследваме и Норвегия, където всички ски бегачи и биатлонисти са “астматици”. Това е не по-малко скандален случай”, заяви Красен Кралев. Спортният министър отбеляза, че в България трябва да има политическа стабилност, за да може държавата да се развива. “Тази политическа стабилност я осигурява ГЕРБ, заедно с нашите политически партньори. На изборите, които се проведоха тази година, категорично се потвърди мнението, че българският народ одобрява нашата политика, застава зад нас. Спечелихме европейските и местните избори, имаме кметове в 17 областни центъра, 140 общински кметове, увеличихме съветниците с 80 души в цялата страна. Това показва, че все още ние се ползваме с най-високо доверие. Разбира се, там, където има грешки, се отчитат и се наказват от народа”, отбеляза Красен Кралев. \"Ангажиментът, който сме поели пред българския народ, е много сериозен и се надявам да продължим да го спазваме. Важна е политическата стабилност на България, която ще доведе и довежда до икономически растеж. Вчера беше повишен кредитният рейтинг на България, а това е най-голямата и най-добрата оценка за управлението на българското правителство”, завърши спортният министър. Сподели:", "date": "2019.11.30", "title": "Министър Кралев: “44 федерации не са подали документи за прелицензиране”"}
{"url": "https://pik.bg/%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%82%D1%80%D1%8A%D0%B3%D0%B2%D0%B0-%D0%BD%D0%B0%D0%B9-%D0%BA%D1%8A%D1%81%D0%BD%D0%BE-%D0%BD%D0%B0-1-%D0%BC%D0%B0%D1%80%D1%82-2020-%D0%B3-news887945.html", "text": "Законодателят ни е дал краен срок 1 март 2020 г., така че в рамките на този срок тол системата ще тръгне. Това каза проф. Олег Асенов – член на управителен съвет на Агенция „Пътна инфраструктура“ (АПИ). „В България въвеждаме модел на смесена система за таксуване. Леките автомобили до 3,5 тона се таксуват на база на време, електронна винетка, а автомобилите над 3,5 тона се таксуват на база на изминато разстояние или по-известно като тол. И за автобусите също ще бъдат таксувани като пътни превозни средства над 3,5 тона, каквито са“, заяви проф. Олег Асенов. „За колите оставаме на електронна винетка, по начина, по който се таксуваше през тази година. Няма да има промени за леките автомобили и в предложената сега тарифа също и ставките, тоест което плащат шофьорите на леки автомобили до момента, ще го плащат и следващата година“, допълни още проф. Олег Асенов. \"Колите ще започнат да заплащат тол. В момента България както и всички европейски държави са в съгласувателна процедура за изменение на директива 62, като там се поставят различни в момента дискусионни срокове всички пътни превозни средства да минат на таксуване на база на изминато разстояние. Една целева година, която се дискутира е 2030 г.\", каза още професорът. „Дотогава все още държавите-членки ще имат възможност да избират модела си на таксуване. Някои държави-членки от сега заявяват, че по-рано ще въведат таксуване на база на изминато разстояние. И дори производители на автомобили, аз наблюдавам производството на леки автомобили по една или друга причина, вече се продават с вградени бордови устройства за отчитане изминатото разстояние“, допълни още проф. Олег Асенов. „Нашата система е система, която е сателитно базирана. Кутийката е всъщност GPS приемник, който приема географската позиция от три и повече спътника, и в тази кутийка има и предавателно устройство, което свързва кутийката през мрежата на мобилен оператор към съответния доставчик на електронни услуги и от там към нас като пътна агенция, които сме лицето, което събира пътни такси съгласно член 10 от Закона за пътищата“, заяви Олег Асенов. Сподели:", "date": "2019.11.30", "title": "ТОЛ системата тръгва най-късно на 1 март 2020 г."}
{"url": "https://pik.bg/%D1%80%D1%83%D0%BC%D1%8A%D0%BD%D0%B8%D1%8F-%D0%BA%D1%83%D0%BF%D1%83%D0%B2%D0%B0-%D0%BE%D1%89%D0%B5-%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D0%BD%D0%B8-%D1%84-16-news887695.html", "text": "По-рано тази седмица Върховният съвет по национална отбрана даде одобрение за покупката, съгласно изискванията на процедурата при сделки, надхвърлящи сумата от 100 милиона евро. На правителствено заседание вчера министърът на отбраната Николае Чука поиска законопроектът за покупката на изтребителите да стигне до парламента възможно най-скоро. Вестник \"Адевърул\" допълва по темата, че първите четири самолета ще пристигнат в Румъния през 2020 г., а последният - през 2021 г. Те ще се добавят към 12-те изтребителя, които Румъния закупи по-рано от Португалия и които вече изпълняват мисии по въздушна полиция на национално равнище и на равнище НАТО. Петте нови самолета ще имат сходна конфигурация със закупените по-рано, като пакетът за допълнително оборудване и услуги, който се предоставя от САЩ, включва модернизация на изтребителите. \"Адевърул\" отбелязва, че във Военновъздушните сили на Румъния ще може да се ремонтират двигателите на самолетите, което ще доведе до намаляване на цената. Според правителствения законопроект разходите ще възлязат на над 250 милиона евро с ДДС, като те ще обхванат сумата за закупуване на самолетите, логистичната поддръжка, обучението, техническата помощ, модернизацията и способностите за поддръжка за цялата флотилия Ф-16 на Румъния от страна на Съединените американски щати. Румъния купува нови пет употребявани самолета Ф-16 от Португалия в състояние на пълна бюджетна криза с дефицит от близо 4,5 на сто, пише вестник \"Ромъния либера\". Сподели:", "date": "2019.11.30", "title": "Румъния купува още употребявани Ф-16"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D0%B8-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%81%D1%82%D0%B8%D1%85%D0%BE%D1%82%D0%B2%D0%BE%D1%80%D0%B5%D0%BD%D0%B8%D1%8F-%D0%BD%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-news888015.html", "text": "Три неизвестни досега стихотворения на Никола Вапцаров и есе, посветено на литературата, са били открити при почистване в сградата на бившата дирекция на полицията в София, съобщи племенницата на поета Мая Вапцарова: \"Един човек, който е чистил това мазе, намира една папка. В тази папка няма само стихотворения. Те са няколко. Вътре има едно невероятно есе за културата. Три стихотворения са открити и това грамадно есе, което е около десет страници. Вапцаров като че ли преоценява бъдещето в това есе, не миналото.\" Стихотворенията са написани с мастило и засега  е разчетено само едното. След разчитането и на останалите предстои те да бъдат публикувани, съобщи още Мая Вапцарова. Тя подготвя филм, посветен на работата на Вапцаров като авиомеханик на летището във Враждебна. Сподели:", "date": "2019.11.30", "title": "НЕВЕРОЯТНО: Намериха три неизвестни стихотворения на Вапцаров"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BE%D0%BF%D0%B0%D1%81%D0%B5%D0%BD-%D0%BF%D1%81%D0%B8%D1%85%D0%B0%D1%80-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB-%D0%B2-%D0%B0%D0%B4-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%81%D1%8A%D1%81%D0%B5%D0%B4%D0%B8%D1%82%D0%B5-%D1%81%D0%B8-news888012.html", "text": "Бургаската полиция преди минути арестува опасния психар от ул. „Ален мак“ в ж. к. „Меден рудник“, който бе превърнал в кошмар живота на съседите си, пише Флагман.бг. 54-годишният безделник, който имал тежки психични проблеми, редовно заплашвал живущите на най-дългата улица в ж. к. „Меден рудник“ в частта, в която живеят само българи. Той тормозел и децата им, заплашвал ги с нож и ги гонел по улицата, разказаха потресени съседи. Те имали проблем с психаря от близо 5 години, но до този момент нито една институция не била предприела адекватни мерки. Днес опасно лудият бургазлия бе арестуван и със заповед на наблюдаващия прокурор от Районна прокуратура – Бургас незабавно е настанен за лечение в Центъра за психично здраве. Надеждите на хората от ул. „Ален мак“ са той да бъде освободен само ако е напълно здрав и не е опасен за никого. Сподели:", "date": "2019.11.30", "title": "ОТ ПОСЛЕДНИТЕ МИНУТИ: Полицията арестува опасен психар, превърнал в ад живота на съседите си, настаняват го в лудница"}
{"url": "https://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news887940.html", "text": "Истински шок изживяха футболисти и треньора на нигерийския клуб Ифеани Убах. Автобус с футболистите на този клуб стана обект на въоръжен обир, при който пострадаха някои от играчите, треньорите и шофьорът на возилото, пише спортал.бг. Според медиите в Нигерия нападението се е случило на 29 ноември около 13:30 часа в щата Коги. Отборът е пътувал за мач от местния шампионат срещу Джигава Голдън Старс. Недалеч от градчето Локоджи автобусът е станал обект на въоръженото нападение. Крадците са стреля и няколко човека са пострадали. Ранените са настанени в болница. Пресслужбата на Ифеани Убах излезе с официално съобщение, с което призова ръководството на страната и Нигерийската футболна федерация да се обезпечи безопасността по пътищата, тъй като голяма част от футболните отбори пътуват с автобус. Сподели:", "date": "2019.11.30", "title": "Стрелба по автобус с футболисти, има ранени"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%BD%D0%B5%D1%81-%D0%B5-%D0%B4%D0%BE%D0%B1%D1%80%D0%B5-%D0%B4%D0%B0-%D1%81%D0%B8-%D0%BF%D0%BE%D0%BF%D0%BB%D0%B0%D1%87%D0%B5%D1%82%D0%B5-%D0%B8-%D0%B4%D0%B0-%D1%81%D0%B5-%D0%BF%D0%BE%D0%B4%D1%81%D1%82%D1%80%D0%B8%D0%B6%D0%B5%D1%82%D0%B5-news887901.html", "text": "Днес е добре да си поплачете. През целия ден – от 05:58 до 22:14ч – Луната се движи на празен ход. Нищо важно не предприемайте, не купувайте. Луната е в знак Козирог до 22:14 ч. В своите постъпки и решения, хората се ръководят изключително от логиката, здравия смисъл и целесъобразността. Мислите са устремени към практическата страна на нещата. Може да се засили чувството за самотност. Дела изискващи творчески подход, трябва да се отложат за друго време. Това пише във фейсбук групата си астроложката Ивелина Пенчева. Уязвими са кожата, ставите, гръбначният стълб и жлъчният мехур. Да не се посещават сега чакръкчии. В 22:14ч Луната преминава в знак Водолей. Продължава 4 лунен ден до 11:07ч. Доминиращ 5 лунен ден от 11:07ч на 30 ноември до 11:50ч на 1 декември. По принцип този лунен ден е добър и щастлив. Символът на деня е Еднорог, който означава чистота и целомъдрие. И влиянието му се отразява на характера на деня. Всичко, което е свързано с духовното развитие, със самоусъвършенстването, днес се приветства. Това могат да бъдат духовни практики или медитации, анализ на собствените и други действия. Денят е идеален за развиване на по-висши качества, като любов и прошка. Не е подходящо за сериозни дела. Новите дела няма да донесат успех. Неблагоприятно е за творчески начинания. Освен за духовно, подходящо е и за физическо усъвършенстване. Физическото натоварване оказва добро влияние. Особен ефект има и практикуването на йога. Изпълнението на асаните способства придобиването на вътрешна хармония и мир, което ви позволява да постигнете умиротворяване. Според поверието, в този лунния ден е добре да поплачете, при това не само на сън, но и в действителност. Сълзите са знак за това, че душата се пречиства. За уязвима зона се счита стомаха. Ако ви боли стомаха днес, вероятно имате лошо поведение и употребявате неприлични думи. Не бива да таите лоши мисли. Ако здравето ви пострада днес, трябва да промените нещо в себе си. Избягвайте да гладувате. Всяка храна, която приемате сега и постъпва в организма, се отразява не само на тялото, но и на аурата. Сексът в този лунен ден трябва да бъде отпускащ и успокояващ и да се приеме като целебен. Избраните позиции трябва да бъдат лесни и удобни за двамата партньори. Сложните пози е добре да се избягват. Подстрижката може да подобри материалното състояние и цялостното благополучие. Благодарение на нея може да се освободите от депресивно състояние. 15 слънчев ден – Много мирен, спокоен и светъл ден. Атмосферата му е проникната от хармония и любов. Всичко днес трябва да носи радост. Важно е да се настроите на вълните на доброжелателността, учтивостта и благодарността. Сподели:", "date": "2019.11.30", "title": "ЗВЕЗДИТЕ ГОВОРЯТ: Днес е добре да си поплачете и да се подстрижете"}
{"url": "https://pik.bg/%D1%88%D0%BC%D0%B5%D0%BA%D0%B5%D1%80%D0%B8-%D1%81-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B8-%D0%BA%D0%B0%D1%80%D1%82%D0%B8-%D0%BF%D0%B0%D1%80%D0%BA%D0%B8%D1%80%D0%B0%D1%82-%D0%B2-%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-news887654.html", "text": "Тарикати използват нерегламентирано инвалидни карти, за да  паркират безплатно в синята зона на Варна. Само през последния месец служители на ОП \"Общински паркинги и гаражи” са иззели 28 такива документа, заяви директорът на предприятието Младен Иванов. Той добави, че има случаи и на фалшифицирани карти. Предстоят масови проверки на автомобилите с поставени карти на хора с увреждания, предупреди Младен Иванов. Засега нередовните документи се изземват, а при повторно нарушение собственикът на картата може да остане без инвалидни права в продължение на година, уточнява \"Дарик\". Иванов настоява за промени в общинската наредба в частта за паркирането на хората с увреждания, така че да могат да го правят целодневно на необозначени места, ако работят или живеят в обхвата на синята зона. В момента те имат право на безплатен престой до 3 часа, ако са паркирали на обозначени за инвалиди места. Общинското предприятие е закупило и пусна преди две седмици в действие нови три паяка, които могат да вдигат коли до 4,5 тона. С тях репатриращите автомобили в града стават общо пет. Те работят всеки ден от 8 до 20 часа. \"Нарушителите са предимно паркирали и пречещи на движението, извън обхвата на синята зона. Средно на ден един паяк вдига по15 коли, като с приоритет са тези, които затрудняват движението. 2,7 млн. лв. са приходите от синята зона за тази година. Нейният обхват се очаква да бъде разширен през пролетта на 2020 година с още 5700 места. Преди това улиците в районите на широкия център, които ще попаднат в зоната, ще бъдат рехабилитирани. След въвеждането на втория етап трябва да се направи анализ и широка обществена дискусия дали синята зона в идеалния център да работи и през почините дни. Сподели:", "date": "2019.11.30", "title": "Шмекери с инвалидни карти паркират в синята зона на Варна"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D0%BE%D0%BA%D1%80%D1%8A%D0%B6%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0---%D0%B1%D0%B8%D0%B2%D1%88-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B4%D1%80%D0%B0%D0%B2%D0%BE-%D0%B1%D0%BB%D1%8A%D1%81%D0%BA%D0%B0%D0%BB-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%B2-%D1%81%D1%82%D0%B5%D0%BD%D0%B0%D1%82%D0%B0-news887925.html", "text": "Нападнатата вчера лекарка, чието състояние бе изключително тежко, вече е стабилизирана. Няма опасност за живота ѝ, но възстановяването ѝ ще бъде дълго, защото е получила тежки травми, тъй като са ѝ блъскали главата в стената. Това заяви пред Би Ти Ви говорителят на болница \"Св. Анна\" Антон Луков. Тя е в реанимация, достъп до нея има само лекуващият ѝ лекар. Нападателят Здравко Инджов е добре познат на полицията в Сливен. Първо като бивш служител,после като криминално проявен.Срещу него има досъдебни производства за хулиганство и закана за убийство.Въпреки че прокуратурата иска Инджов да остане в ареста,той е освободен.По-късно и домашният арест е заменен с подписка. „По принцип е завършил, как се водеше, спортна академия, беше републикански шампион в юношеска възраст, по многобой. После работеше в полицията,после изкара курсове и се занимава с различни строителни дейности. Към мен винаги е бил внимателен,услужлив и учтив,оттам нататък какви са отношенията му с другите хора,оставям те да си споделят\", споделя Маргарита Димитрова, съседка на нападателя. Жената разказва,че Инджов има добри отношения със съседите,а на нея помагал ежедневно. Инджов е напуснал системата на МВР през 2009 г. Нападението е травмирало медиците в болница „Св. Анна”. „Лекарите са изключително възмутени и притеснени, но работят защото това е техен дълг. Това не е първият такъв случай на насилие срещу лекари в България, нито в болница.”, каза говорителят на болницата Антон Луков. Сподели:", "date": "2019.11.30", "title": "Нападателят от Окръжна болница - бивш полицай! Здраво блъскал главата на сестрата в стената"}
{"url": "https://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BE%D0%B3%D1%80%D0%BE%D0%BC%D0%BD%D0%B0-%D0%BB%D0%B5%D0%B4%D0%B5%D0%BD%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B0-%D0%B2-%D1%81%D0%BB%D0%B8%D0%B2%D0%B5%D0%BD-news887650.html", "text": "С откриването на двойно по-голяма ледена пързалка тази година ще бъде дадено началото на програмата за празниците в Сливен. Общината кани жителите и гостите на града да се включат в официалното й откриване, което ще се състои на 2 декември от 18 часа в Градската градина. В празничната програма е включено 20-минутно ледено шоу на децата- фигуристи от клуб „Ледени искри“ - София, както и музикални изпълнения на Гани Добрева и финалистът на един от известните музикални формати - Деян Асенов.За музикалния фон на вечерта ще се погрижи DJ Se7eN. Сподели:", "date": "2019.11.30", "title": "Откриват огромна ледена пързалка в Сливен"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%BF%D0%BE-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%B2-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B0%D1%86%D0%B8%D1%8F-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D1%82-news887908.html", "text": "По покана на министъра на енергетиката на Република Турция Фатих Дьонмез българският енергиен министър Теменужка Петкова ще участва в церемонията по въвеждане в експлоатация на европейския участък от Трансанадолския газопровод (ТАНАП), съобщиха от пресцентъра на Министерство на енергетиката, цитирани от „Фокус”. Събитието ще се състои от 14:00 часа в гр. Ипсала, Одрин в Турция. Трансанадолският газопровод e част от инфраструктурата на Южния газов коридор. ТАНАП преминава през територията на Република Турция от границата й с Грузия до тази с Гърция. Предвижда се чрез него да се транзитира природен газ от Каспийския регион към Европа. Европейският участък на ТАНАП ще осигури преноса на азербайджанския природен газ към Гърция в Транс-адриатическия газопровод (TAП). Страната ни ще се свърже с ТАП чрез междусистемната газова връзка Гърция-България. Сподели:", "date": "2019.11.30", "title": "Министър Теменужка Петкова ще участва в церемония по въвеждане в експлоатация на проекта ТАНАП"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BC%D1%8A%D0%B6-%D0%BE%D1%82-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B7%D0%B0-%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-news887808.html", "text": "Мъж от Кърджали е осъден по наказателно дело на Районна прокуратура в града. И.М. на 39 г. е бил заловен на на 2 юли да държи без надлежно разрешително наркотични вещества - 5 грама амфетамин – престъпление по чл. 354а, ал. 3, т. 1 Наказателния кодекс. Това съобщи Боряна Димитрова от Апелативна прокуратура - Пловдив. Съдът е наложил на обвиняемия наказание от една година „лишаване от свобода“ при първоначален „общ“ режим и глоба в размер на 2000 лева. И.М. е осъществил деянието в изпитателния срок по предходно осъждане – от 2016 г., когато се е заканил с убийство на две момчета (на 14 и на 18 г.), настанени в Център за настаняване от семеен тип на деца и младежи в Кърджали. Тогава съдът е наложил на И.М. наказание от 8 месеца лишаване от свобода условно, чието изтърпяване е било отложено с тригодишен изпитателен срок. С новата присъда е приведено в изпълнение и наказанието от 2016 г. Сподели:", "date": "2019.11.30", "title": "Осъдиха мъж от Кърджали за амфетамини"}
{"url": "https://pik.bg/%D0%BF%D0%B5%D1%80%D0%BD%D0%B8%D0%BA-%D1%81%D0%BA%D0%B0%D1%87%D0%B0-%D1%81%D1%80%D0%B5%D1%89%D1%83-%D1%87%D0%BE%D0%B2%D0%B5%D0%BA-%D0%BD%D0%B0-%D0%B2%D1%8F%D1%80%D0%B0-%D1%86%D0%B5%D1%80%D0%BE%D0%B2%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BE%D0%B1%D0%BB%D0%B0%D1%81%D1%82%D0%B5%D0%BD-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-news887964.html", "text": "Перник е на нокти, че човек на изгонената позорно от кметкия стол Вяра Церовска може да стане областен управител. Става въпрос за Емил Костадинов, който също загуби кметството на кв. Изток в града. Той е сред най-приближените на Церовска и не е обичан в Перник, твърдят местните. Те избухнаха в социалните мрежи и дори смятат, че е по-добре да остане на поста Ирена Соколова вместо да дойде Емил Костадинов. \"Той не направи нищо за КварталО, сега за награда да опропасти и Областта. Май им харесват протестите. Ще играем на котка и мишка. Те ще назначават доказали се некадърници, ние ще им искаме оставката. Иначе може да останеме и без ток. Вода йок, въздухът мирише на Евробоклук, само ток има\", написа бясна перничанка в мрежата. \"Не се одобрява предложение което не е доказало че може да решава проблемите на ПЕРНИК а само ги задълбочава . . . .лицето е част от екипа довел ПЕРНИК ДО СУШАТА НА ЧЕШМИТЕ. .. . .\", написа друг местен гражданин. \"Човек който се е провалил на изборите трябва да се оттегли завинаги от политиката!\", допълвят още перничани. Сподели:", "date": "2019.11.30", "title": "Перник скача срещу човек на Вяра Церовска да стане областен управител"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%B7%D0%B0%D1%89%D0%BE-%D0%BD%D0%B8-%D1%85%D0%B2%D0%B0%D0%BB%D0%B8-%D1%82%D1%80%D1%8A%D0%BC%D0%BF-news887243.html", "text": "Още в първите минути на срещата си с Бойко Борисов американският президент  похвали страната ни. По какъв повод? Да не би заради това, че икономическият просперитет на обисновените българи  расте неотклонно? Или заради това, че държавните институции полагат неистови усилия в борбата с корупцията? Или заради това, че медийната свобода бележи все нови и нови победи? Не, за нищо такова не ставаше дума. Американският президент ни похвали, защото тази година парите, които харчим за въоръжение, са стигнали 3,1 на сто от Брутния вътрешен продукт. Тръмп каза, че сме били за пример за Германия. И е ясно защо спомена тази страна. Най-силната икономически държава в ЕС категорично отказва да увеличи разходите за отбрана до 2 % от своя БВП. Не че не може да си го позволи. Може, разбира се. Но предпочита да харчи парите си за други, много по-смислени цели. Заради което търпи критики от своя американски съюзник.  От Вашингтон много обичат да критикуват Германия и по оше една тема - \"Северен поток-2\". Никак не харесват американците този проект. Поради две причини. Първо, така се увеличава значението на Русия за страните от европейския газов пазар. И, второ, американците искат да пробутат своя си втенчнен газ на европейците. Е, вярно, по-скъпо ще излезе на потребителите, но пък нали говорим за \"правилен\", за \"евроатлантически\" газ. В името на тази велика цел европейцтие трябва да са готови да претърпят известни финансови неудобства. В България много пъти сме чували този аргумент. И то не толкова от американци, колкото от български \"евроатлантици\". Това е една особено неприятна порода  хора. Прогандисти от най-елементарен порядък. Лягат и стават с \"руската заплаха\" и необходимостта от \"защита на евроатлантическите ценности\". Под това последното разбират интересите на Вашингтон, разбира се. Само че именно по този показател днес българските евроатлантици са силно объркани.  Преди в Белия дом да се настани Доналд Тръмп им беше лесно. Американската външна политика се ръководеше от демократите, от Барак Обама и особено от Хилъри Клинтън. Те държаха САЩ да продължават да играят ролята на световен полицай, да налагат американската хегемония по целия свят.  След идването на власт на Доналд Тръмп нещата доста се усложниха. Настоящият американски президент, разбира се,  не е нито \"пацифист\", нито някакъв особено горещ привърженик на \"многополюсния свят\".Но тъй като е преди всичко бизнесмен, го интересува най-вече финансовата изгода. И всякакви идеи за \"глобална американска доминация\" са му дълбоко чужди. Най-вече, защото реализацията им е свързана с огромни харчове. А доста често средствата, дадени за засилване на американското влияние, се оказват пари на вятъра. И в този случай нашата страна е добър пример. Имаме толкова НПО-та, стратегически центрове и какви ли не още структури, чиято цел е сутрин, обед и вечер да обясняват колко прекрасни са Съединените щати и колко ужасна е Русия.  Цели медии са на издръжката на \"Америка за България\", а водещи журналисти от централни телевизии се изхранват именно от подобни организации. Така че повечето български медии от години ни поднасят коктейла от проамериканска и антируска пропаганда. И какъв е крайният резултат? Какво са ползите за Америка от вложените в България пари? Твърде, твърде незначителни са тези ползи. Всички социологически проучвания показват, че големият брой обикновени българи продължават да имат добро отношение към Русия и не са съгласни с нейното обругаване. Да, има един ясно видим политико-медиен елит, който се отличава с екстремна русофобия. Той е добре заплатен, но пък резултатите от истеричната му пропаганда са доста мижав. Ако президент на Съединените щати бе Хилъри Клинтън, това нямаше да има никакво значение. Нейната администрация би продължила да излива пари в подкрепа на американската хегемония, без значение от крайния резултат. Затова и българските евроатлантици толкова харесват Хилъри и толкова силно искаха да я видят в Белия дом. Дава грантове и не се интересува какъв е ефектът от тях. При Тръмп обаче ситуацията е доста различна. За него основен принцип е ефективността. Тоест, няма ли резултат, няма и пари. Сигурен съм, че в момента  \"прогресивната евроатлантическа общност\" в България стиска палци на демократите и  силно се надява те да успеят на импийчнат Тръмп. За тях няма никакво значение фактът, че отсъстват каквито и да било доказателства за незаконна дейност на американския президент. Всички аргументи на демократите в тази насока са от типа \"чух, че един човек казал на друг човек, че Тръмп бил казал\".  Това може и да е достатъчно за нахъсване на антитръмпистите, но няма никаква правна сила. Най-вероятния изход  от цялата шумотевица във Вашингтон около импийчмънта ще бъде засилването позициите на Доналд Тръмп, както и увеличаването на шансовете му за втори президентски мандат. Разбира се, без значение дали в Белия дом ще остане настоящият му обитател или той ще бъде заменен от колегата си милиардер Майкъл Блумбърг или от някой друг, Съединените щати ще продължат да отстояват твърдо геополитическите си и, особено, финансовите си интереси. Що се отнася до Балканския регион, Вашингтон вече успя да изгради тук една стабилна проамериканска ос, включваща Албания, Македония, България и Румъния. Американците много ще внимават да няма \"засечки\" по това направление. След срещата Тръмп- Борисов стана ясно, че във Варна ще бъде създаден център за натовски кораби в Черно море. Тази новина прави мечтите на Борисов за \"Черно море, в което да плават основно платноходки\" да изглеждат все повече като непостижима утопия. Колкото и да развеселява публиката с разкази за курорти и голф-игрища, които двамата с Тръмп много обичали, българският премиер трудно ще устои на все по-засилващия се американски натиск за милитаризирането на Черно море. Със сигурност американците ще работят и за все по-бързото развитие на проекта \"Триморие\". В него влизат страните, намиращи се в триъгълника между трите морета - Балтийско, Черно и Адриатическо, включително и България. Истинската цел на този проект е да бъде изтласкана Русия от газовия пазар в Европа, като руското синьо гориво бъде заменено с амарикански втечнен газ. Естествено, тази цел е опакована в красиви приказки за \"диверсификация на доставките\", за \"конкуренция, който неминуемо ще свали цените на синьото гориво за крайния потребител\" , за  \"смелите българи, които устояват на зловредния руски натиск\". Подобни глупотевини могат да звучат сериозно единствено в ушите на крайно наивни или пък на достатъчно добре платени  хора.   Нормално мислещите българи няма как да се зарадват на подобни \"похвали\". Изобщо колкото по-рядко  отвъдокенските ни приятели ни дават за пример в контекста на \"диверсификации\" и \"хибридни войни\", толкова по-спокойно ще живеем. Сподели:", "date": "2019.11.30", "title": "Петър Волгин: Защо ни хвали Тръмп?"}
{"url": "https://pik.bg/%D1%81%D0%BD%D1%8F%D0%B3-%D0%B7%D0%B0%D1%82%D1%80%D1%83%D0%BF%D0%B0-%D0%B3%D1%80%D0%B0%D0%BD%D0%B4-%D0%BA%D0%B0%D0%BD%D1%8C%D0%BE%D0%BD%D0%B0-news887919.html", "text": "Сняг затрупа националния парк Гранд Каньон в американския щат Аризона. Кадрите са запечатали бушуващата буря в известния природен резерват, предава БНТ. Освен обилния снеговалеж, стихията е придружена от ураганни ветрове. Има скъсани електропроводи. Хиляди домакинства без ток. Лошото време затрудни пътуванията на американците около един от най-известните им празници - Денят на благодарността. Сподели:", "date": "2019.11.30", "title": "Сняг затрупа Гранд каньона"}
{"url": "https://pik.bg/%D1%82%D0%B5%D0%B3%D0%BB%D1%8F%D1%82-%D0%B6%D1%80%D0%B5%D0%B1%D0%B8%D1%8F-%D0%B7%D0%B0-%D0%B3%D1%80%D1%83%D0%BF%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE-2020-news887918.html", "text": "Тази вечер в 19:00 часа в Букурещ ще започне церемонията по тегленето на жребия за групите на Евро 2020. Отборите, които вече се класираха за финалите, ще научат съперниците си. Разпределението по урни е ясно още след края на квалификациите, а една от групите е почти запълнена. Става въпрос за група \"В\", в която сигурни участници са Белгия, Дания и Русия. Четвъртият тим в тяхната компания ще е един измежду Финландия и Уелс. България ще бъде представена в румънската столица от временния президент на БФС Михаил Касабов и националния селекционер Георги Дерменджиев. \"Лъвовете\" не можаха да си извоюват директна квота за финалната фаза на турнира, но могат да го сторят чрез баражите в Лигата на нациите. Нашите се паднаха срещу Унгария, като мачът ще е на \"Васил Левски\" през март, а при победа ще се изправим срещу спечелилия от двойката Исландия - Румъния. Отсега се знае, че ако България се класира за Евро 2020, ще попадне в група \"F\", водач на която е Германия. Като отбор от втора урна в същата група ще се озове някой измежду Франция, Полша, Швейцария или Хърватия. Някои от отборите ще бъдат разминати на жребия по политически причини. Такъв е случаят с Русия и Украйна. Първа урна: Италия, Англия, Белгия, Испания, Украйна и Германия Втора урна: Франция, Полша, Швейцария, Хърватия, Русия и Холандия Трета урна: Португалия, Турция, Дания, Австрия, Швеция и Чехия Четвърта урна: Финландия, Уелс, плейоф А, плейоф В, плейоф С и плейоф D Сподели:", "date": "2019.11.30", "title": "Теглят жребия за групите на Евро 2020"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D1%83%D0%BC%D0%B1%D0%B0%D0%BB-%E2%80%9E%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2%D1%81%D0%BA%D0%B0%E2%80%9C-%D1%81%D0%BF%D0%B0%D1%81%D0%B8%D1%85%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D1%81-%D0%B8%D1%81%D1%85%D0%B5%D0%BC%D0%B8%D1%87%D0%B5%D0%BD-%D0%B8%D0%BD%D1%81%D1%83%D0%BB%D1%82-news887913.html", "text": "Лекари от УМБАЛ „Александровска” спасиха живота на млада жена с исхемичен инсулт и данни за дисекация на лява вътрешна каротидна артерия, съобщава Нова телевизия. 31-годишната жена от Монтана постъпва в Клиниката по нервни болести на УМБАЛ „Александровска“ с оплаквания от силна болка в лявата половина на главата и лявото око, продължаващи повече от 10 дни. В родното ѝ място е консултирана от стоматолог и УНГ-специалист за изключване на синузит, а после постъпва в неврологичното отделение на монтанската болница със съмнение за възпален черепно-мозъчен нерв. Пет дни по-късно се развива изразена слабост в десните крайници, която прогресира до пълна невъзможност да ги движи. Насочена е към Клиника по нервни болести на УМБАЛ „Александровска“ за диагностично уточняване и лечение. Направените образни изследвания (компютърна томография и магнитно-резонансна томография) доказали сцепване на лява сънната артерия в черепната кухина. Пациентката е преведена спешно в Клиниката по кардиология, където интервенционалното лечение на инсулта е рутинна практика. Началникът на клиниката доц. Добрин Василев извършва ангиопластика на артерията с имплантация на два съдоразширяващи стента. Интервенцията протича без усложения, а веднага след процедурата се наблюдава обратно развитие на симптоматиката, съобщиха от столичната болница. Доц. Василев уточни, че дисекцията на артерията в мозъка е била с дължина 6 см., но за щастие съдът е издържал напрежението на кръвотока и не се е стигнало до мозъчен кръвоизлив. Веднага след поставянето на стентовете жената раздвижила ръката си още по време на интервенцията. Благодарение на перфектната координация между двете клиники бързата и адекватна реакция на специалистите, пациентката е избегнала мозъчно-съдов инцидент, стабилизирана е и движи добре двата десни крайника. За пълното ѝ оздравяване се провежда слединсултна рехабилитационна програма. Сподели:", "date": "2019.11.30", "title": "Лекари от УМБАЛ „Александровска“ спасиха живота на млада жена с исхемичен инсулт"}
{"url": "https://pik.bg/%D0%BF%D0%B5%D1%82-%D0%BF%D1%80%D0%BE%D1%81%D1%82%D0%B8-%D1%82%D1%80%D0%B8%D0%BA%D0%B0-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-news887330.html", "text": "В днешно време ежедневието ни е изпълнено със задачи и почти не намираме време за себе си. От работа трябва да се приберем вкъщи, за да свършим и там задълженията си, а след това идва и времето, в което трябва да се приготвим за следващия ден в офиса. Този постоянен кръговрат много често може да ни натовари и това да се отрази сериозно на емоционалното ни състояние. Има обаче начини, които помагат на организма да се успокои и да замени негативните емоции с позитивни. Сигурно много от вас не обичат да стоят сами в тишината, но това е един от най-добрите начини да се отървете от негативните емоции. Когато се приберете вкъщи, хубаво е да не включвате веднага телевизора, а просто да поседите с мислите си насаме и да затворите за миг очи. Тишината ще ви помогне да се успокоите и да не мислите за нищо за известно време. Това ще даде възможност на мозъка и организма ви да се отърсят от изминалия ден и да се подготвят за следващите задължения, пише Tialoto.bg. Една разходка ще ви помогне да се почувствате като част от природата, а това е от изключителна важност за спокойствието на тялото. Хармонията, която се усеща в планината или парковете, помага на организма да се изчисти от негативните емоции. Заниманията след работа не трябва да бъдат по никакъв начин натоварващи за организма. Намерете хоби, което не изисква много нерви и успокоява тялото. Например, може да започнете да редите пъзел или пък да решавате кръстословица. Мозъкът ви отново ще работи, но на по-ниски обороти и ще има възможност да си почине от работния ден. Ако имате талант да рисувате или пък да пишете, насочете се към тези дейности след работа. Със сигурност сте усещали напрежение, когато не сте се наспали добре. Ставането ви е трудно, а денят ви сякаш е тръгнал накриво и нищо не се получава. Това добавя към нервността и негативните емоции и настроението ви изобщо не се подобрява. Затова опитайте да лягате по едно и също време всяка вечер, за да си съставите график, който организмът ви да запомни. Спете по 7-8 часа на денонощие и веднага ще усетите разлика в настроението ви. Колкото и трудно да звучи, опитайте се всеки ден да си поставяте различни малки цели, които да постигате през деня. Това ще ви помогне за мотивацията и ще ви накара да се стремите към определени неща всеки ден. Така мозъкът ви ще е зает да преосмисля различни начини, по които да постигне желания резултат и няма да има възможност да допуска негативни мисли до себе си. 1. Ценете тишината 2. Разхождайте се 3. Намерете си хоби 4. Спете достатъчно 5. Мотивирайте се Сподели:", "date": "2019.11.30", "title": "Пет прости трика за повече спокойствие"}
{"url": "https://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%BD%D1%8F%D0%BC%D0%B0-%D1%82%D0%B0%D1%82%D1%83%D1%81%D0%B8-news887927.html", "text": "Вероятно всички, които се интересуват от футбол, си дават сметка какво богатство е, че можем да се наслаждаваме на спортната кариера на Кристиано Роналдо. Футболистът е не просто страхотен спортист, но и истински пример за децата, подрастващите и всички останали - както с всеотдайността си, така и с отношението към семейството си. Известно е, че за модерните футболисти една от запазената марка са техните татуси. Вижте Меси, Неймар или българският им колега Благой Георгиев. Но пък Роналдо няма нито един татус по себе си. Защо? Причината Роналдо да се пази \"чист\" е, че редовно дарява кръв и костен мозък. След всяка направена рисунка по тялото се налага поне няколко месеца почивка, между 4 и 6 месеца, преди отново да може да бъде дарена кръв на нуждаещи се. Причината е да се избегнат възможни инфекции, предава Гонг.бг. Роналдо от своя страна участва и в кампании по насърчаване на кръводаряването като начин да се спасяват човешки животи. През 2015 г. футболистът посочва, че всяко даряване на кръв може да помогне на до трима души в спешните центрове. Сподели:", "date": "2019.11.30", "title": "Ето защо Кристиано Роналдо няма татуси"}
{"url": "https://pik.bg/%D1%80%D0%BE%D0%B1%D0%BE%D1%82-%D0%BD%D0%B0%D0%BF%D1%80%D0%B0%D0%B2%D0%B8-%D1%85%D0%B8%D1%80%D1%83%D1%80%D0%B3%D0%B8%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news887928.html", "text": "Робот от най-ново поколение извършва хирургически операции във Варна. В морската ни столица се правят например операции на простата. Операторът работи с два джойстика и шест педала, Първата робот-асистирана интервенция с най-модерната у нас система беше извършена преди дни от ректора на Медицинския университет проф. Красимир Иванов. Лекарят обяснява, че визуализацията при операцията е изключително детайлна и прецизна. По думите му роботизираната интервенция позволява да се видят детайли, които при отворена операция хирургът трудно вижда. \"Другият голям плюс на роботизираната хирургия е, че позволява на хирурга да работи седнал през голяма част от времето, което в дълъг операционен ден има изключително значение\", изтъква д-р Борисв Андонов. Прецизната работа с тъканите и по-малкия резерв, дори при най-сложни интервенции, осигуряват по-бързо възстановяване на пациента. Проф. Иванов подчертава, че роботизираната хирургия позволява върха на инструментите да извършват ротационни движения на 360 градуса, т.е е по-маневрена отколкото е човешката ръка. Освен това се дава кристален образ, който, в съчетание с движението на ръката, е изключително ценно и полезно. Някои от лекарите смятат, че с машина понякога се работи по-лесно, тъй като предварително се знаят спецификациите и функциите на робота, така че да изпълни по възможно най-добрия начин операцията, а грешките да бъдат сведени до минимум. \"При човек 2 и 2 не винаги е 4, а и винаги може да се наложи при анатомични особености, при много големи комплицирани тумори да се наложи преминаване към отворена операция\", допълва проф. Иванов. Роботът може да извършва всички видове операции. Засега обаче Здравната каса финансира само гинекологичните. Хирурзите са на мнение, че пациенти с други заболявания също трябва да имат достъп до подобни интервенции. Болница \"Св. Марина\" и Медицинският университет подготвят 4 екипа, които ще извършват целия спектър хирургични интервенции. Сподели:", "date": "2019.11.30", "title": "Робот направи хирургична операция във Варна"}
{"url": "https://pik.bg/%D0%BA%D1%80%D1%83%D0%BF%D0%BD%D0%B0-%D0%BA%D1%80%D0%B0%D0%B6%D0%B1%D0%B0-%D0%B0%D0%B4%D0%B2%D0%BE%D0%BA%D0%B0%D1%82-%D0%B8-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D0%BD%D0%B8%D1%89%D1%8F%D1%82-%D1%81%D0%B0%D0%B3%D0%B0%D1%82%D0%B0-%D1%81-%D0%B1%D0%B0%D0%BD%D0%BA%D0%BE%D0%B2%D0%B0%D1%82%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%B8-%D0%B2%D0%B8%D1%80%D1%82%D1%83%D0%B0%D0%BB%D0%BD%D0%B8%D1%8F-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-news887930.html", "text": "38-годишната банкова служителка Невена Йорданова от Варна бе задържана за източването от сметките на 19 потребители на банката, в която работи, на над 1 млн. лв. Част от парите Йорданова е превела на свой виртуален любовник от село Мокреш. Адвокат Ивета Анадолска и психологът Ани Владимирова коментираха пред Нова телевизия, какво е накарало Йорданова да извърши това престъпление. „На фона на оскъдната информация, с която разполагаме за виртуалния любовник на банковата служителка, всичко е само хипотетично – коментира адвокат Ивета Анадолска. - Не вярвам, че само любовта е единствения движещ мотив да се изпращат суми на този човек. Може Йорданова да е била манипулирана, изнудвана. Иначе е нормално този човек да твърди, че е получил само 15 000 лв. - решила и му изпратила. Може да измисли към момента и друг варианти как е придобил средствата, с които прави мащабния ремонт на къщата си и има толкова автомобили. Проблемът на обвинението е да докаже, че Йорданова наистина му е изпращала пари. Трябва да се засече информацията, да се проследи пътя на парите. Възможно е, не той да е манипулатора, а да е само пощенска кутия, която е получавала парите. Убедена съм за себе си, че не участват само двамата в тази сложна схема. Може той да е дребна брънка, като нея, а организатора да е друг. Може и той да е подбудителя за извършване на престъплението. Схемата е доста по-различна и сложна от телефонните измами. Най-вероятно в някакъв момент любовта е била движеща. Това е било в началото. Стартира се с изплащане на лични средства. Теглене на кредит от името на баща й. На по-късен етап се посяга на влоговете в банката. Не е единствения движещ мотив любовта обаче. Убедена съм в това. Първоначалното обвинение предвижда между 10 и 20 години лишаване от свобода, конфискация и лишаване от права. Дълго време след това Йорданова няма да работи в такава институция. Всичко зависи от преценка и като се докаже как тя е била мотивирана за извършването на тези действия. Нещата са още в много начален етап. Виртуалният любовник, ако е подбудител на такова престъпление, и той е заплашен от такива наказания. Трябва обаче да се провери доколко е замесена банката. Убедена съм, че има още замесени лица, които предполагаме че са извън банката”. „Става дума за една ниша в криминалния контингент да се злоупотребява със самотни хора – коментира психологът Ани Владимирова. – Нищо ново. Помните  филма „Опасен чар” с Тодор Колев. Със сигурност има и доста по-тежки случаи от този. Имаме случай с жена, която чрез сайтове за запознанства започва отношения с мъж, на който изпраща неприлични снимки, с които той на по-късен етап заплашва да я изнудва пред съпруга й, и тя му праща пари. Убедена съм, че скоро няма да разберем какво точно се случва с Йорданова. Става дума за системата, която единствено към момента можем да коментираме. Това е манипулация. Изграждане на паралелен виртуален образ, който обаче не разкрива конкретния човек. И дамата се привързва към този виртуален образ. Постепенно този образ започва да контролира жертвата и тя става зависима и няма личен живот. Въпросите около неговата личност обикновено се отклоняват. Така човек започва да дава пари. Близките може да разпознаят ситуацията с промени в настроението, когато дамата е в чата, изоставяне на близки и роднини, промяна на навици. Жертвите, когато започнат такъв контакт, максимално бързо трябва да излязат на светло и да разберат наистина кой е човекът отсреща и да обсъждат информацията с близкия си кръг”. Сподели:", "date": "2019.11.30", "title": "КРУПНА КРАЖБА: Адвокат и психолог нищят сагата с банковата служителка и виртуалния любовник - ето какво е накарало Невена да източи над 1 млн. лв от чужди сметки"}
{"url": "https://pik.bg/%D1%86%D0%B8%D1%80%D0%BA-%D0%B4%D1%8C%D0%BE-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D0%B8%D0%BB%D0%B8-%D0%BA%D0%BB%D0%BE%D1%83%D0%BD%D0%B0%D0%B4%D0%B0%D1%82%D0%B0-%D0%B2-%D1%80%D0%B8%D1%82%D1%8A%D0%BC%D0%B0-%D0%BD%D0%B0-%D0%B2%D0%B0%D0%BB%D1%81%D0%B0-%D1%81-%D0%B5%D0%B4%D0%B8%D0%BD-%D0%BC%D0%B8%D0%BD%D0%B8%D1%81%D1%8A%D1%80-%D0%B8-5-%D0%BC%D0%B0%D0%B9%D0%BA%D0%B8-news887962.html", "text": "На Щраусов валс заприлича политическият цирк с министъра на социалната политика Бисер Петков - две напред, една назад, после две напред – три назад. Така се търкаля главата на 56-годишния икономист и доцент в последната година - между Министерски съвет и околните улици, където редовно висят безделни протестъри. И си я подават като в абсурдна трагикомедия премиерът Бойко Борисов и 5-те майки, съставляващи вече печално известната рекетьорска седянка \"Системата ни убива\". Премиерът центрира с шут на изпечен плеймейкър в пореден опит да намери начин за справяне с вечните социални кризи. Отсреща обаче майките не са дефанзивни играчи, а директно атакуват и запращат обратно министерската глава във ведомството на \"Дондуков\" 3. Бисер Петков изпълнява клоунадата и не гъква дори. Забравил е риториката на доцент, че даже и на мъж, и изпълнява безропотно ролята си. Така обаче образът му олеква съвсем и има все по-малко възможности да си свърши работата. Затова и този път вероятно главата му ще си остане на Ларгото при майките, ако в играта изобщо има правила. Днес 5-те родителки на деца с увреждания от въпросната седянка, които проглушиха държавата с непрестанните си искания, пак пратили писмо до Борисов срещу оставката на Петков в стил: нищо, че сте премиер и не го искате, важното е ние какво искаме. Искаме си Бисер Петков, той ни слуша и търпи. Нищо, че от еврокомисията не оценяват добре политиките му за хора с увреждания, нали на нас ни вдигна помощите. За нас си е добър \"комуникатор\" и хубаво обяснява на хората - и за Стратегията за детето, и за болничните, че даже и за втората пенсия... Така че целокупният народ дотам се оплете, че спря и да се опитва да разбере и млъкна. Оставката на Петков снощи бе приета от премиера с мотив за серия натрупани проблеми, част от които изброихме, но списъкът е тройно по-дълъг. А конкретният повод според кулоарните слухове е разгромяващ евродоклад за грижата за деца с увреждания, вбесил Борисов. Въпреки това още нищо не е ясно. Дали след първия валс миналата година, в края на който въпросните майки успяха да върнат на поста му Петков, тези дни ще гледаме повторение, едва ли някой може да каже. Танцът може и да излезе мач, но със сигурност е трудно да се прогнозира. Причината е, че често дори основният играч и плеймейкър Борисов не знае как ще играе и чака да чуе публиката на стадиона. Сигурно е обаче, че ако Бисер Петков не е забравил кой е, потъвайки в клоунадата, е добре да си тръгне докато още някой помни, че е доцент и изтъкнат икономист. Сподели:", "date": "2019.11.30", "title": "Цирк дьо Бисер Петков или клоунадата в ритъма на валса с един минисър и 5 майки"}
{"url": "https://pik.bg/%D0%BB%D0%B0%D0%B2%D0%B8%D0%BD%D0%B0-%D0%B7%D0%B0%D1%82%D1%80%D1%83%D0%BF%D0%B0-%D1%81%D0%BA%D0%B8%D0%BE%D1%80%D0%B8-%D0%B2-%D0%B0%D0%BB%D0%BF%D0%B8%D1%82%D0%B5-news887975.html", "text": "Лавина е затрупала скиори в италианските Алпи, съобщават медиите на Апенините, цитирани от Нова телевизия. Снежна маса се е откъснала на височина около 3 000 метра в подножието на връх Монблан. Инцидентът е станал в близост до горната станция на лифта “SkyWay del Monte Bianco”. Планинските спасителни екипи от Курмайор вече провеждат издирване в района, където често скиорите карат извън маркираните писти. Засега се съобщава за две жертви, но информацията не е потвърдена. Сподели:", "date": "2019.11.30", "title": "Лавина затрупа скиори в Алпите"}
{"url": "https://pik.bg/%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0%D1%82%D0%B0-%D1%81%D0%BB%D0%B0%D0%B2%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D1%81%D0%B8-%D0%BF%D0%BB%D0%B0%D0%B2%D0%B0%D0%BD%D0%B5-news887917.html", "text": "Последната българска подводница \"Слава\" направи последното си плаване. Бойната машина беше изтеглена по вода от Военноморската база във Варна до Завода за стъкло в Белослав, където ще бъде превърната в музей. Плавателният съд е построен през 1962 година в бившия Съветски съюз и била гордост за военноморските ни сили, предава БНТ. На 1 ноември 2011 г. подводницата е свалена от въоръжение и е изведена от състава на флота, а с това се слага край на подводното плаване у нас. Подводничарството е мъжка професия и по време на дългите плавания, екипажът е работил в тежки условия. \"4 литра и половина на ден се полагат. Това е за ядене, за пиене, миенето - забравете за миенето. Справяхме се\", коментира к.п.д. Дарин Матеев, първият командир на подводница \"Слава\". В изтеглянето на подводницата участваха 7 спомагателни плавателни съда и над 80 военнослужещи от флота. Плавателният съд измина около 30-километра през канала, който свърза Черно море с Варненското и Белославкото езеро. \"След много сложна маневра подводницата \"Слава\" беше въведена в новия ѝ дом до завода за стъкло в Белослав. Тук тя ще остане през следващите 9 години\", обясни Петър Дойкински. \"Операцията за мен мина нормално, без много рискови ситуации\", добави кап. I ранг Камен Кукуров, последният командир на подводница \"Слава\". От тук нататък започва мащабна работа по реставрация на подводницата. Очаква се до 2 години да е възстановен автентичният вид на подводницата и тя да бъде отворена за посещения. Сподели:", "date": "2019.11.30", "title": "Подводницата \"Слава\" направи последното си плаване"}
{"url": "https://pik.bg/%D0%BF%D1%80%D0%B8%D1%81%D0%BF%D0%B8%D0%B2%D0%B0%D1%82-%D0%BC%D0%B5%D1%87%D0%BA%D0%B8%D1%82%D0%B5-%D0%B2-%D0%B1%D0%B5%D0%BB%D0%B8%D1%86%D0%B0-%D0%B7%D0%B0-%D0%B7%D0%B8%D0%BC%D0%B0%D1%82%D0%B0-news887735.html", "text": "Остават само два дни, през които може да бъде посетен Паркът за танцуващи мечки в Белица. В неделя, на 1 декември, той ще бъде затворен за посетители, което ще продължи до пролетта, съобщават от пресцентъра на резервата. Желаещите да посетят обиталището на спасените животни могат да направят това днес и утре. Повечето от домуващите там мечки вече спят зимен сън. Паркът за реадаптация на танцуващи мечки е разположен в Южна Рила в местността Андрианов чарк на 12 км от Белица. Простира се на 120 000 кв.м и на надморска височина от 1200 до 1345 м. Сподели:", "date": "2019.11.30", "title": "Приспиват мечките в Белица за зимата"}
{"url": "https://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B7%D0%B8%D0%BA-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news887761.html", "text": "В Истанбулския университет ще се изучава български език. По случая се състоя и специална церемония, предаде БНР. На нея бяха  заместник-министърът на образованието Деница Сачева, ректорът на Истанбулския университет проф. Махмуд Ак и представители на висшето училище, генералният консул на България в Истанбул и български дипломати. Те подариха на Истанбулския университет учебници и учебни помагала по български език. Преподаването на български език ще бъде част от Катедрата по славянски езици и литератури към Факултета по литература на Истанбулския университет, който има дълга традиция. „Към края на 19 век, след Танзимата - това е периодът на европеизация в Османската империя, се въвежда по-съвременен вид на образование. Този облик нашият университет придобива след основаването на Република Турция“, разказва Емине Инанър, ръководител на програмата по русистика. За модернизирането на образованието в Истанбулския университет помагат много учени от Германия, които намират в Турция убежище от режима на Хитлер. Сподели:", "date": "2019.11.30", "title": "Въвеждат български език в Истанбулския университет"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%B0%D0%B2%D0%B5%D0%BB-%D0%BF%D0%BE%D0%BF%D0%BF%D0%B0%D0%BD%D0%B4%D0%BE%D0%B2-%D1%81%D0%BB%D0%B0%D0%B2%D0%B8-%D0%BA%D0%B0%D1%82%D0%BE-%D0%B4%D0%BE%D0%B9%D0%B4%D0%B5-%D0%BE%D1%82-%D1%83%D1%87%D0%B8%D0%BD%D0%B4%D0%BE%D0%BB-%D0%B3%D0%BE-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D1%85%D0%B0-%D1%81%D0%B0%D0%BC%D0%BE-%D0%BC%D0%B0%D0%B9%D0%BA%D0%B0--news887251.html", "text": "- Звезди – силно казано, но съм имал активно участие още от 1971 г. И днес основно гледам БНТ. Свикнал съм и най-вече са ми интересни новините им. Те включват и богат световен обмен, и са по-пълни като информация. Като обективност, достоверност също са на ниво. Имам им абсолютно доверие. Познавам и хората. Информацията, която се излъчва там, се проверява на няколко нива. - Важното са професионалистите, които съм срещнал там. Режисьорите Хачо Бояджиев, Младен Младенов, Нено Цонзоров, Асен Траянов, Ласка Минчева, от операторите Алеко Кузов и още много много хора. - Тогава правех много скечове по повод футбола. В една новогодишна програма се промъкна скеч – подигравка с БФС, който впоследствие се оказа, че не е никак желан от шефа на футболния съюз Крум Василчев. А той беше член на ЦК. И изпраща едно писмо до генералния директор тогава Иван Славков, в което казва, че това, което е излъчено, е в разрез с политиката на Политбюро за българския футбол. По онова време излезе една статия след мач за Купата на Съветската армия между „Левски Спартак“ и ЦСКА и тогава разформироваха отборите. И секретарката на Славков ми се обади и каза, че трябва да отида в телевизията да се видя с него. Отидох, той ми прочете това писмо и каза: Виждаш ли сега какво става... Аз, честно казано, се притесних, защото помислих, че по някакъв начин ще му навредят. За себе си не бях толкова обезпокоен, въпреки че и аз изпитах лично притеснение – че ще бъде спрян от телевизията и т. н. Славков каза: „Сега какво да правим с това писмо, какво да правим?” Взе го, скъса го на парчета и го хвърли в кошчето. И така приключи всичко. Имаше и друг много забавен скеч, за който пък дойде протест от Спортния тотализатор, че по този начин се създавало недоверие към тотализатора. - За да може човек да се утвърди, трябва да спечели доверието на зрителите. Така си го обяснявам. Това е най-важното. Като имаш това доверие, ставаш гледаем и популярен. Хачо беше професионалист. Познаваше в детайли телевизията. Работата там особено по новогодишните програми не е никак лека. Тя е свързана с много хора, с много служби, които трябва да работят в синхрон. Още повече че тези програми се снимаха в строго определен срок и освен това там трябваше да се внимава и за цензурата. Съществуваше също и задължителната автоцензура. Това съм го изпитал на гърба си няколко пъти с моя приятел проф. Младен Младенов, който вече не е между живите. Нещата, които се правеха в тези програми, бяха свързани с епизоди от живота. Е, понякога се правеха опити да се промъкне някакъв политически момент и се промъкваше случайно. В една новогодишна програма имаше скеч, Николай Николаев и Ламбо го разиграха, и пак завърши със скандал. Двамата бяха дресьори и караха едно прасе да скочи в  машинка за мелене на месо. Прасето обаче не скача. Накрая единият от тях се наведе, прасето му каза нещо на ухото. Другият пита: Какво ти каза? И той му отговаря: Абе, каза, че не иска да скача за 18 лева кило луканката. И ето ти. Стана скандал, защото тук се говори за повишаване на цената на луканката. - Това, което на мен не ми допада и силно ме дразни, е, че сега се правят самоцелни тъпи скечове, в които ти не казваш фактически нищо. Или това, което е много модерно, особено при Любо Нейков и компания – да се обличат в женски дрехи. Или намираш актриса за целта, или по-добре не го прави, защото е абсолютна бутафория. Това е театърът от времето на Сава Доброплодни. - НЛО не е станало до такава степен популярно чрез БНТ, макар че там тя има също съществен дял. Когато направихме „Клуб НЛО” през 1994 г. и то тръгна, действително беше много популярно предаване и хората го гледаха с интерес. Защото в началото почти всички скечове, които сме правили, бяха много здраво социално подплатени и естествено имаше голям момент на критика към политиците. На някои от скечовете автор беше Станислав Стратиев. Опит за цензура беше поводът аз и Недялко Йорданов да напуснем, защото се намери цензор и в това време – Добромир Гущеров, който се водеше като продуцент на шоуто. Той каза, че песента „Лепа Пепа”, в която се споменаваше името на Жан Виденов, не може да бъде пусната. Подобна ситуация, но с автоцензура, съм имал през 1989 г. в новогодишната програма с режисьора Младен Младенов. Тогава Тодор Живков беше паднал. И Петър Младенов стана председател на Държавния съвет, още не беше президент. И записваме една песен „Бонджорно, мафиозо”. В нея един от героите казва: „Заплата нямам, стига ми рушвета, а търсят ме от Видин до Бургас.” По време на записа Младен стопира песента и казва: Чакайте бе, къде отиваме ние?! И извика Велко. Той го пита защо, какъв е проблемът, песента сме я пели толкова пъти, тя е известна. Младен казва: Ма чакай бе, къде отиваме, от Видин до Бургас. Велко: Ами да, такъв е текстът. И Младен тогава каза: Ми Петър Младенов е от Видин бе, и кво ще правим? Е, записахме я в крайна сметка. Но тази сигнална лампа непрекъснато му работи за автоцензурата и реагира. Трябва да се каже още нещо – тази национална телевизия направи популярни много артисти, певци, политици. Предаванията винаги са били много разнообразни, за наука, за култура, за медицина, за какво ли не. - А, не, не мога да кажа, че няма. Има звезди, хора, които са популярни и са добри артисти, как да няма. Има такива, които действително до голяма степен телевизията ги е създала. - И аз се чувствам макар и малка частица от този юбилей. И останах много огорчен и възмутен от тази постъпка. Искам да му кажа нещо на Слави, което споменах и пред Георги Любенов. Славчо, ти, като дойде в София от Учиндол, те разпознаваха само майка ти и баща ти. Кой те направи разпознаваем за широката публика? БНТ! И понеже тялото му е изпъстрено с много татуировки, нека на челото да си татуира логото на БНТ, за да не забравя никога откъде е тръгнал. - Това говори за абсолютно ниска култура и самозабравяне. И в тази самозабрава проличава точно тази ниска култура. Един вид, вие трябва да сте ми благодарни, че сте ме поканили. Това е простотия. Страшно ме ядоса. Толкова ли не може да разбере, че това тотално му обезсмисля и предавания, и всичко. Губи страшно много. Ти отблъскваш зрителя по този начин. Защото хората не са толкова глупави. Те са свикнали с БНТ, обичат националната телевизия. А ти  се подиграваш и с това. Жалко е. Сподели:", "date": "2019.11.30", "title": "САМО В ПИК И \"РЕТРО\": Павел Поппандов: Слави като дойде от Учиндол, го разпознаваха само майка му и баща му"}
{"url": "https://pik.bg/%D0%BA%D0%BE%D0%BB%D0%B5%D0%B4%D0%B0-%D1%81%D1%8A%D1%81-%D1%81%D0%BD%D0%B5%D0%B6%D0%B0%D0%BD%D0%BA%D0%B0-%D0%B8-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B2-%D1%82%D0%B5%D1%81%D0%BD%D0%BE%D0%BB%D0%B8%D0%BD%D0%B5%D0%B9%D0%BA%D0%B0%D1%82%D0%B0-news887717.html", "text": "Уникалният за България теснолинеен влак от Септември до Добринище с празнична изненада за края на годината. На 14 декември от гражданското сдружение \"За теснолинейката” са подготвили специално пътуване. На борда на влак \"Родопи” ще се качат Дядо Коледа и Снежанка и през целия ден ще радват пътниците. За малчуганите ще има и подаръци. Приказното пътуване ще започне по разписание в 8:45 сутринта от гара в Септември и ще премине по целия 125-километров маршрут на теснолинейката, който се вие живописно между три планини - Родопи, Рила и Пирин. \"Дядо Коледа се качва в теснолинейния влак за втори път”, отбелязва Кристиан Ваклинов от гражданско сдружение \"За теснолинейката”. \"Всички се радваха и с нетърпение чакаха добрия старец. А това беше целта ни - да бъдем заедно, обединени от нещо позитивно и смятам, че се получи”, заяви Ваклинов. Сподели:", "date": "2019.11.30", "title": "Коледа със Снежанка и подаръци в теснолинейката"}
{"url": "https://pik.bg/%D0%B2%D0%B5%D1%80%D0%BD%D0%B8-%D0%B4%D0%BE-%D0%B3%D1%80%D0%BE%D0%B1-%D1%82%D0%B5%D0%B7%D0%B8-%D0%B7%D0%BE%D0%B4%D0%B8%D0%B8-%D0%BE%D0%B1%D0%B8%D1%87%D0%B0%D1%82-%D0%B2%D0%B5%D0%B4%D0%BD%D1%8A%D0%B6-%D0%B2-%D0%B6%D0%B8%D0%B2%D0%BE%D1%82%D0%B0-news887628.html", "text": "В любовен план всеки зодиакален знак е различен. Има зодии, които изневеряват и не приемат връзките си насериозно. Други пък се влюбват постоянно, обичат да флиртуват и имат доста връзки зад гърба си. Има и такива, които обичат безрезервно и дават всичко от себе си за партньора си, пише iwoman.bg. Те се стремят да задържат любимия си завинаги. Ако такъв човек се влюби във вас, повярвайте ни, вие сте истински късметлии, защото сте намерили сродната си душа. Вижте кои са тези зодиакални знаци: 1. Овен Това са хора, които притежават наистина много труден характер. Също така, са много упорити и инатливи. Възможно е да имат десетки връзки зад гърба си, но обичат истински само веднъж в живота си. Овните са много силни представители на зодиака, които се борят със зъби и нокти, за да задържат този, когото обичат. Не са способни да се откажат, ако истински желаят някого. Готови са да направят всичко, за да докажат любовта си. Никога не се съмнявайте в чувствата им. Ако казват, че обичат то това наистина е така. Никога не биха преувеличили или излъгали някого за чувствата си. Обичат много силно и безрезервно. Когато се влюбят, са готови да простят дори изневяра, ако вярват, че това е сродната им душа. 2. Дева Влюбват се трудно, нужно им е много време, за да повярват, че това е истинската им любов. Когато открият човека, с когото искат да прекарат живота си, нищо и никой не може да ги спре по пътя към сърцето му. Девите са всеотдайни и много грижовни. Готови са да преместят планини, за да спечелят този, когото обичат. Не са колебливи и винаги са сигурни в решенията и чувствата си. Вярват в силата на любовта. Не биха направили компромис със себе си. Готови са да допуснат само наистина достоен човек. Девите са взискателни към хората около себе си, затова, ако представител на този знак ви позволи да се докоснете до истинската му същност, оценете това. Вие сте късметлии и сте намерили половинка, която никога няма да се откаже от вас. 3. Риби Това са едни от най-лоялните и верни представители на зодиака. Рибите никога не биха изневерили на този, когото обичат. Те са идеалните партньори, които за нищо на света не биха предали някого. Представителите на този знак живеят в свой собствен свят, където си създават представа за идеалната половинка. Когато намерят този човек, са готови да посветят живота си на него. Рибите са много романтични и грижовни представители на зодиака, които обичат веднъж в живота си. Сподели:", "date": "2019.11.30", "title": "ВЕРНИ ДО ГРОБ: Тези зодии обичат веднъж в живота"}
{"url": "https://pik.bg/%D1%81%D1%82%D1%83%D0%B4%D1%8A%D1%82-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D1%81%D0%BD%D1%8F%D0%B3-%D0%BA%D0%B0%D1%80%D1%82%D0%B0-news887863.html", "text": "През деня от запад на изток на много места в България ще превалява дъжд. По-значителни ще са валежите в Предбалкана. Ще духа умерен, временно и силен вятър от запад-северозапад и с него температурите значително ще се понижат. Привечер валежите ще спират, но на места в Западна България за кратко дъждът ще се примесва със сняг. Минималните температури ще са предимно между 1° и 5°, по-високи в югоизточните райони от страната. Максималните температури ще са между 8° и 13°. Това съобщават от Националния институт по метеорология и хидрология (НИМХ). По Черноморието ще преобладава облачно време и след обяд ще превалява дъжд. Ще духа умерен, временно и силен вятър от север-северозапад и с него температурите ще се понижат. Максималните температури ще са между 11° и 15°. Температурата на морската вода е 14-15°. Вълнението на морето ще е 1 - 2 бала. В планините няма да е подходящо за туризъм. Ще бъде предимно облачно, ветровито и валежи от сняг. Под около 1200 метра валежите ще са от дъжд. Ще духа силен до бурен северозападен вятър и с него температурите ще се понижат. Максимална температура на височина 1200 метра – около 4°, на 2000 метра – около минус 2°. В неделя облачността ще е променлива, намаляваща на места до незначителна. Вятърът ще отслабне и ще се ориентира от югоизток. Минималните температури ще бъдат между 0° и 5°, а максималните – между 4° и 9°. В понеделник ще се усили вятърът от юг-югозапад и дневните температурите слабо ще се повишат, но сутрешните температури ще бъдат между минус 3° и 2°. Облачността от запад ще се увеличава и вплътнява, но все още ще е без валежи. Във вторник ще преобладава облачно време. От северозапад с умерен и временно силен вятър ще нахлува студен въздух. Ще има валежи от дъжд, но до вечерта с понижението на температурите в Северна България и по високите полета дъждът ще преминава в сняг. Сподели:", "date": "2019.11.30", "title": "СТУДЪТ НАСТЪПВА! Облаци и дъжд, в Западна България - сняг (КАРТА)"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B5%D0%B2%D0%B4%D0%B5%D0%BD-%D0%B5---%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B2%D0%B5%D1%82%D0%BB%D0%B8%D1%82%D0%B5-%D0%BD%D0%B8-%D0%BF%D1%80%D0%B0%D0%B7%D0%BD%D0%B8%D1%86%D0%B8-%D0%B0-%D1%82%D0%B5%D0%B7%D0%B8-12-%D0%BB%D1%8E%D0%B1%D0%B8%D0%BC%D0%B8-%D0%B8%D0%BC%D0%B5%D0%BD%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D1%8F%D1%82-news887879.html", "text": "Името на св. Андрей често се среща в Евангелието. За него се споменава в разказа за нахранване на народа с пет хляба. Андрей с трима други апостоли разпитвал Господа за бъдещата съдба на Църквата и чул пророчеството за разрушаването на Йерусалим и за свършека на света. Той заедно с Филип казал на Иисус, че някои елини желаят да го видят и чул думите на Спасителя: \"Дошъл е часът да се прослави Син Човешки\". След Възнесение Господне и слизане на св. Дух, когато апостолите отишли по разни страни да проповядват словото Божие, ап. Андрей се отправил към северните страни. През Гърция, Мала Азия, по нашите брегове на Черно море той стигнал до страната, обитавана от скитите. Тая страна, тогава дива и неизвестна, е сегашна Русия. Целият си живот апостолът посветил на проповед. С търпение понасял гонение от езичниците и навсякъде със своето слово, чудеса и примерен живот спечелвал нови последователи за Христа. В Понтийския град Синоп, близо до Черно море, където св. Андрей пристигнал със св. ап. Матей, двамата Христови проповедници претърпели ужасно гонение от юдеите, които със злоба видели, че Христовото учение печели много последователи. Юдеите наклеветили апостолите пред властта, затворили ги в тъмница, били ги до смърт и ги хвърлили вън от градските порти. Но изцереният чрез чудесно явяване на Спасителя ап. Андрей се върнал в града, продължил проповедта и обърнал мнозина към Христа. Дори в VII век още посочвали в Синоп катедрата, от която проповядвал апостолът, и мраморната негова икона. Св. Андрей проповядвал усърдно и в другите градове на Понт и Гърция, изцерявал болни, прогонвал нечисти духове, убеждавал новообърнатите да бъдат милостиви към странниците и своите роби и да имат любов към всички. Св. апостоли, пръснати по цял свят да проповядват Евангелието, се събирали понякога в Йерусалим за празника Пасха. В тия радостни срещи те си съобщавали един на друг успеха на общото дело, в общата молитва придобивали нови сили за продължаване на трудовете и след това предприемали нови пътешествия. Заедно със св. Йоан Богослов ап. Андрей посетил Ефес и след това прекарал две години в Никея, където извършил много чудеса и обърнал към Христа множество езичници. Кротостта и добродетелният живот на св. апостол привличали към него народа, който, като го слушал, се провиквал: \"Наистина ти си ученик и приятел на благия и милостивия Бог, и Той говори чрез твоите уста!\" Св. апостол обиколил с проповед градовете Ираклия, Халкидон и Трапезунд; посетил Армения и Грузия. В последната страна и досега са запазени предания за неговото престояване там. По време на своите пътешествия св. апостол Андрей проникнал в планините на Осетия и Абхазия, проповядвал е Севастия (днешен Сухуми), обходил бреговете на Черно море и посетил Херсон Таврически (сегашния Кримски полуостров). Там по това време имало богати гръцки колонии. А за страната, която лежала на север - за Русия, тогава се знаело малко. Племената, които я населявали, били известни под общото име скити. Първият руски летописец Нестор разказва по предание, запазило се до негово време, че св. апостол стигнал до река Днепър до мястото, където сега се намира Киев. Като се изкачил на един хълм, той забил кръст и казал на намиращите се с него ученици: \"На това място ще възсияе Божията благодат, ще се издигнат църкви на Христа и истинската светлинаще излезне от тук по цялата страна\". Сега на същия тоя хълм стои църквата на името на св. Андрей Първозвани.  След това трудно пътешествие ап. Андрей посетил Синоп и градовете, които лежали близо до Черно море. Той посетил и гр. Византион (днешен Цариград) и там ръкоположил за пръв епископ Стахий, един от 70-те Христови ученици. Обхождайки градовете на Гърция, той вече в преклонни години дошъл до гр. Патра, където трябвало да завърши неговият земен подвиг. Много от жителите на Патра, като чули евангелската проповед, оставяли идолите и се обръщали към истинския Бог. Между тях била жената на управителя, която апостолът изцерил от тежка болест, и братът на управителя – философът Стратоклий. Сам управителят Егеат по това време се намирал в Рим, където царувал жестокият Нерон (54-68 г.). След връщането си в Патра Егеат узнал, че новото учение бързо се разпространява из града, та дори проникнало и в семейството му. Пламнал от гняв, той започнал да принуждава повярвалите да пренесат жертва на боговете. Управителят настоявал Андрей да се поклони на езическите богове и д извърши в тяхна чест жертвоприношение, като го заплашвал с кръстна смърт в случай на непослушание. Светият апостол останал непреклонен и Егеат заповядал да го затворят в тъмница. Християните като узнали за затварянето на своя любим учител, обкръжили тъмницата и искали да ги видят, но тъмничните врати били заключени. Ап. Андрей направил кръст и вратите се отворили пред християните. Като не послушал кротките увещания на св. Андрей, Егеат го осъдил на кръстна смърт. Но за да продължи страданията му, заповядал не да го приковат, а да го привържат към кръста. Когато водели светеца на смърт, народът се трупал около него и викал: \"Какъв грях стори този праведник, този приятел Божий, та го водят на разпятие?\" Но Андрей успокоявал народа и с радост отивал на кръстна смърт. Привързали го към кръста. Няколко хиляди души се струпали около него, негодувайки срещу решението на управителя, и гръмогласно викали: \"Напразно страда този мъж!\" А апостолът се стараел да успокои вълнуващите се и продължавал да ги поучава на Божие слово. Егеат, уплашен от вълнението, се съгласил с желанието на народа и сам отишъл на мястото на наказанието, за да заповяда да снемат Андрей от кръста. По заповедта на Егеат слугите започнали да отвързват апостола от кръста. Тогава св. Андрей, като вдигнал очи към небето, извикал: \"Не допускай, Господи, да ме снемат от кръста, и не ме лишавай от смърт, подобна на Твоята! Приеми ме с мир в Твоите вечни селения!\" Като казал това, апостолът предал Богу своя дух и лицето му просияло в небесна светлина. Християните погребали светия мъченик. След няколко дни Егеат се самоубил. Вдовицата и брат му до своята смърт посещавали гроба на апостола. Те служили усърдно на Бога и помагали на бедните. При император Констанций (337-361 г.) мощите на св. Андрей Първозвани били пренесени в Цариград и били поставени в църквата \"Св. Апостоли\". Но когато кръстоносците завладели Цариград те ги пренесли в италианския град Амалта. Това станало на 6 май 1208 г. Там те почиват и до сега. А честната глава на св. Андрей Първозвани била в Рим. През 1964 г. тя бе предадена от Римокатолическата църква на Цариградската патриаршия като дар в знак на възстановените добри отношения между двете свети църкви. Св. ап. Андрей се счита апостол на православните християни, зашото той е ръкоположил първият епископ в Цариград – апостол Стахий, а от Цариградската патриаршия са получили св. Кръщение и миропомазание православните славяни – българи, сърби, руси и други. - Св. ап. Андрей се нарича Първозвани, понеже пръв от апостолите бил повикан да тръгне след Христа. От ранни години той жадувал за божествената истина и когато Йоан Кръстител се явил от Юдея, той станал един от неговите ученици. Андрей стоял на брега на Йордан, когато Йоан Предтеча, посочвайки на народа минаващия Иисус, казал: \"Ето Агнецът Божий!\" Като чул тези думи, Андрей тръгнал подир Спасителя и прекарал с Него целия ден. Според вярванията на този ден рано сутрин се взима от наедрялото зърно и се хвърля в камината – нагоре, за да растат високо всички житни растения. На този ден на почит са и младите булки. На тях се пада ритуалът с хвърлянето на варените семена, та както бързо наедряват те, така и да пълнеят и булките с новите рожби. Сподели:", "date": "2019.11.30", "title": "Андреевден е - един от най-светлите ни празници, а тези 12 любими имена трябва да почерпят"}
{"url": "https://pik.bg/%D0%BD%D0%BE%D0%B2%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news887907.html", "text": "Ново земетресение е регистрирано в Гърция тази нощ, съобщи Нова телевизия, като се позовава на световните агенции. Според данните, земният трус е бил със сила 4.5 по Рихтер и е с епицентър близо до град Ламия. Това съобщават от Европейския сеизмологичен център. Трусът е усетен снощи в 22:46 часа. Засега няма информация за пострадали, жертви или материални щети. В сряда силно земетресение разтърси гръцкия остров Крит. То бе с магнитут 6.1. Сподели:", "date": "2019.11.30", "title": "Ново земетресение в Гърция"}
{"url": "https://pik.bg/%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BF%D0%BE%D0%BC%D0%BE%D1%89-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-news887903.html", "text": "Генералният секретар на Интерпол Юрген Щок заяви, че организацията е готова да предостави на британските власти всякаква помощ свързана с терористичното нападение в Лондон, предаде ТАСС. Щок заяви снощи в Туитър, че мисли за жертвите на атентата и съчувства на семействата им. Генералният секретар на Интерпол изрази признателност \"за бързите действия на тези, които реагираха първи и за смелостта, проявена от представители на обществеността\". По-рано Скотланд ярд потвърди, че при вчерашното нападение на Лондонския мост са загинали двама души освен извършителя. Лондонската полиция потвърди самоличността на убития от полицаите нападател. Атаката е дело на 28-годишния Усман Хан, живеещ в Стафордшър, съобщава Ройтерс. По данни на в. \"Таймс\" през 2012 г. той е бил осъден за престъпление, свързано с ислямския тероризъм. Хан е бил освободен от затвора година преди нападението, след като приел да носи гривна, позволяваща да бъде проследен. В интервю преди вечерното заседание на кризисния комитет \"Кобра\" на британското правителство премиерът Борис Джонсън определи като грешка факта, че \"опасни престъпници могат да излизат предсрочно от затвора\". \"Трябва да се откажем от този навик и да налагаме подходящите присъди на опасни престъпници, особено на терористи\", добави премиерът. Джонсън е фаворит в проучванията на общественото мнение преди изборите следващия месец, припомня Ройтерс. Той обеща да увеличи наказанията за тероризъм и да увеличи броя на полицаите на британските улици. Сподели:", "date": "2019.11.30", "title": "Интерпол предложи помощ на Великобритания след терористичния акт"}
{"url": "https://pik.bg/%D0%BA%D1%80%D0%B0%D0%B9-%D0%BD%D0%B0-%D0%B3%D0%BE%D0%BB%D0%BE%D1%82%D0%B8%D0%B8%D1%82%D0%B5---%D0%BF%D1%8A%D1%80%D0%B2%D0%B0%D1%82%D0%B0-%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B8%D1%86%D0%B0-%D1%81%D0%BD%D0%B8%D0%BC%D0%B0%D0%BB%D0%B0-%D1%81%D0%B5-%D0%B7%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-%D1%81%D1%82%D0%B0%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-news887894.html", "text": "Ина работи като учител в една от най-големите и хубави детски градини в София. Споделя, че контактът с толкова много деца я зарежда с много положителни емоции. Понякога приема участия за ретропартита, но държи те да са в София или в близост до столицата, тъй като е майка на две деца и като работеща жена денят започва в 6,30 ч. сутринта. \"На тези участия идват предимно млади хора и учудващо за мен е , че знаят и се забавляват на песни създадени преди 15-20 години. Това ме радва и си казвам: „Значи си е струвало”, разказва тя. Ина споделя, че сцената липсва, но не смята за завръщане под светлините на прожекторите. \"Смятам, че всичко е до време и човек трябва да е реалист. Аз дълги години съм извън сцената и не знам едно евентуално завръщане дали би било ефективно. Има толкова млади колеги, нека им даден път'', споделя пред ''Телеграф'' звездата. Ина се връща в годините, когато продуцентът й Ненчо Касъмов и предлага на изпее „Зелено”. Чува мелодията, която свирят на пиано и я изпява, без да знае, че това е гръцко парче. После когато чува оригинала си казва: „Боже, аз какво съм пяла”. Тази песен я превръща в звезда за кратко време. Следват още много успешни хитове, но този става нейната визитка и така е до днес. \"Жанрът много се промени. В някои отношения към по-добро, особено като качество на звука и качеството на клиповете. Но твърде многото продукция, която бълва всеки ден, направи така, че песните да имат кратък живот. Хората сякаш се пренаситиха. Днешните песни нямат шанса да останат толкова дълго във времето. Няма я тази мелодичност. Парчетата, които ние певците, от моето поколение пеехме, бяха лесно запеваеми и може би затова се превърнаха в такива хитове, които се слушат и днес'', казва Ина. Днес Ина има стабилно семейство – любящ мъж и две момчета, които не са наследили нейния музикален талант, но са меломани. Тя няма болни амбиции за тяхното бъдеще, но иска да ги възпита да станат добри хора. 20 години след като изпя големия хит ''Зелено'', който я направи звезда и се превърна в нейна визитна картичка, поп-фолк певицата Ина е далеч от светлините на прожекторите. Ина е първата фолкпевица, снимала се за \"Плейбой\". ѝ ѝ ѝ Сподели:", "date": "2019.11.30", "title": "КРАЙ НА ГОЛОТИИТЕ - Първата чалга певица, снимала се за ''Плейбой'', стана... учителка"}
{"url": "https://pik.bg/%D1%81%D0%B0%D0%BC%D0%BE%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B4%D0%B2%D0%BE%D0%B9%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D1%80%D1%8A%D0%BC%D0%BD%D0%B0%D0%BB-%D1%80%D0%BE%D0%B4%D0%BD%D0%B8%D0%BD%D0%B8%D1%82%D0%B5-%D1%81%D0%B8-%D0%B7%D0%B0-%D0%B4%D0%B0-%D1%81%D0%B8-%D1%81%D0%BF%D0%B0%D1%81%D0%B8-%D0%B6%D0%B8%D0%B2%D0%BE%D1%82%D0%B0-news887912.html", "text": "\"Ако не ги бях застрелял, те щяха да ме убият.\" Това заявил при разпитите пред криминалистите задържаният за двойното убийство в Пловдив Йордан Таков, пише столичен всекидневник. 45-годишният бизнесмен бе закопчан и обвинен минути след като застреля с по два куршума 51-годишния си партньор Васил Ботев и сина му Христо, на 32 г. Основната версия на разследването е, че до кървавия инцидент с два трупа се е стигнало след скандал между съдружниците във фирма \"Сити груп 1 БГ\" заради проблеми в бизнеса им с рециклиране на кафе автомати. Задържаният Йордан Таков е стрелял срещу Ботеви със законно притежаван пистолет \"Макаров\" в склад на пловдивската улица \"Борба\". В телата не жертвите са изпратени по два куршума, а в цевта на оръжието е останал един, съобщиха криминалисти. Тримата били роднини и съдружници във фирмата. Синът Христо Ботев и чичо му Йордан Таков, както и трето лице, което ще бъде разпитано в хода на разследването, са собственици на дружеството, обясняват криминалисти. Партньорите регистрирали фирмата с еднакво дялово участие от по малко над 15 000 лева. В Търговския регистър като управители на \"Сити груп 1 БГ\" освен Христо и Йордан, се води и бащата на Христо - Васил. Възрастният Ботев и убиецът му Йордан са братовчеди. От няколко години бизнесът им бил в криза. Печалбите намалявали драстично, което било отразено и във финансовия отчет на дружеството. То е приключило миналата година на загуба. Излязло на червено с осем хиляди лева. Именно проблемите около дейността на фирмата са най-вероятната версия за избухналия скандал между съдружниците, който е последван от двойното убийство на баща и син Ботеви. Задържаният Йордан не отричал пред ченгетата, че е застрелял племенника си и първия си братовчед, но отказвал да уточни защо точно са се скарали. Таков твърди, че двойното убийство е извършено в условията на самоотбрана, съобщи окръжният прокурор на Пловдив Румен Попов. \"Той е написал собственоръчно обяснения тази нощ, в които признава за извършеното убийство\", посочи прокурор Попов. Той поясни, че към момента прокуратурата разполага само с неговите обяснения, според които излиза, че Таков се е защитавал. Арестантът обяснил, че причината за инцидента е спор между него и съдружника му Христо. Обяснил, че племенникът и баща му претендирали Йордан да им плати определена сума за фирмените дялове и след като си поискали от него парите, настанало меле. Прокурор Попов бе категоричен, че подобна версия не отговаря на събраните доказателства. \"Спор между тях на финансова основа прераснал в сбиване, като обвиняемият е изкарал законно притежавания си пистолет и ги убил. Личи да има сбиване, но тепърва предстои да стане ясно дали оръжието е било презареждано. Балистични експертизи ще дадат яснота как точно е извършен разстрелът, довел до смъртта на Ботеви\", обясни прокурор Попов. Криминалисти обясниха, че по задържания нямало видими следи от бой. \"Това, че е настанал побой между тримата, е по негови думи. Но тъй като и тримата са бивши борци, е възможно наистина да са се сбили\", казват ченгета. Мелето между роднините и последвалото двойно убийство се разиграло между тримата, без да има преки очевидци на случилото се. Наемател на съседен склад чул изстрелите и се обадил на тел. 112. Пристигналите ченгета закопчали на място стрелеца Йордан Таков, който е с чисто съдебно досие. Бивши борци са стрелецът Йордан Таков и убитите му роднини Васил и Христо Ботеви. Преди е имал магазини за дрехи в Града под тепетата, след това започва бизнес със семейство Ботеви. Запален планинар, семеен. Васил Ботев е бивш борец и ексслужител на МВР, а негов баща е известният състезател по борба Христо Ботев. Кариерата на Васил започнала в Звеното за борба с безредиците, но приключва в ареста. Той е задържан през 2011 г. при спецакция на полицията срещу наркобандата на Георги Костадинов-Кадрито. Дилърът на хероин е задържан с половин кг дрога в Куртово Конаре. Заедно с Кадри е задържан и Васил Ботев, който през 2001 напуска полицията. През 2005 г. е арестуван за притежание на боеприпаси, а в дома му е открит автомат \"Калашников\". Христо Ботев-младши също е бил състезател по борба. Баща е на момиченце. Сподели:", "date": "2019.11.30", "title": "САМОПРИЗНАНИЕ: Двойният убиец от Пловдив гръмнал роднините си, за да си спаси живота"}
{"url": "https://pik.bg/%D1%82%D0%B5%D0%BE%D0%B4%D0%BE%D1%80%D0%B0-%D0%B4%D1%83%D1%85%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D1%85%D0%B2%D0%B0%D0%BB%D0%B8-%D0%BA%D0%B8%D0%BD%D0%BE-%D0%B4%D0%B5%D0%B1%D1%8E%D1%82%D0%B0-%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B2%D0%B5%D1%81%D0%B5%D0%BB%D0%B0-%D1%82%D0%BE%D1%82%D0%B5%D0%B2%D0%B0-news887720.html", "text": "Валентина Каролева, която изигра майка си Весела Тотева във филма \" от инфаркт. \"Валентина Каролева - от много, много отдавна не ми се беше случвало да мисля за актриса непрекъснато, седмица след като гледах филма \"Доза Щастие\". Ако това е първата й роля, не ми се мисли колко добри ще са следващите. Дано да има много! Ще ги чакам с огромно любопитство и ако видя името й в нечий проект, ще си отида и ще си го гледам. Заради нея\", коментира дебютната роля на Валя звездата на Народния театър. Теедора е гледала филма три седмици след премиерата на абсолютно пълен салон. \"Никой не стана нетърпеливо след края на филма. Надпи Добра история, най-важното за един филм и по-важното-много добре, много просто и много емоционално разказана. Яна Титова, Мартин Балкански и на всички от този филм - благодаря. Пак ще гледам!\", закани се Духовникова. Актрисата Теодора Духовникова засипа с комплименти младата актриса Доза Щастие \". Лентата е вдъхновен от действителен случай и базиран на романа на Тотева \"Падение и спасение\", която си отиде през март сите си течаха, хората си седяха, някои си плачеха, други си мислеха за някакви си, техни неща... Сподели:", "date": "2019.11.30", "title": "Теодора Духовникова хвали кино дебюта на дъщерята на Весела Тотева"}
{"url": "https://pik.bg/%D0%BA%D1%80%D0%B0%D0%B9%D0%BD%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B0-%D0%BE%D0%BF%D1%86%D0%B8%D1%8F-%D0%B4%D0%B0-%D0%BC%D0%B5%D0%B6%D0%B4%D1%83-%D0%BF%D1%81%D0%B6-%D0%B8-%D0%B4%D0%B8%D0%B5%D0%B3%D0%BE-%D1%81%D0%B8%D0%BC%D0%B5%D0%BE%D0%BD%D0%B5-news887764.html", "text": "Наставникът на Атлетико (Мадрид) Диего Симеоне е фаворит за заместник на Томас Тухел в Пари Сен Жермен, съобщава немското издание \"Билд\". Според информациите в Германия, шефовете на парижани обмислят треньорска рокада. Твърди се, че е твърде вероятно Симеоне да приеме оферта от \"принцовете\", при положение, че от ПСЖ решат, че именно Диего е най-добрата опция за наставник на френския колос. Диего Симеоне е сочен като един от топ футболните треньори в момента. Сподели:", "date": "2019.11.30", "title": "КРАЙНО ИНТЕРЕСНА ОПЦИЯ: \"ДА\" между ПСЖ и Диего Симеоне?"}
{"url": "https://pik.bg/%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%89%D0%B5-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B7%D0%B0%D0%BB%D0%B5%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news887911.html", "text": "Кметът на София Йорданка Фандъкова ще се включи в залесяването на Новата гора на София от 11:00 часа, съобщиха от пресцентъра на Столична община, цитирани от „Фокус”. Залесителните кампании се реализират през пролетта и есента. За последните уикенди този месец „Новата гора“ е пораснала с още 25 декара. Новата гора на София се намира в квартал „Суходол“ в близост до рекултивираното депо за битови отпадъци и ще заема площ от 225 дка, от които вече е засадена повече от половината. С доброволчески труд напредва с бързи темпове изграждането на зеления филтър на София. На терен ще има експерти от ОП „Общински гори“, които ще напътстват доброволците при засаждане на фиданките. Сподели:", "date": "2019.11.30", "title": "Йорданка Фандъкова ще се включи в залесяването на Новата гора на София"}
{"url": "https://pik.bg/%D0%BF%D1%83%D1%81%D0%B8%D0%BA%D0%B5%D1%82-%D0%B4%D0%BE%D0%BB%D1%81-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D1%81%D0%BB%D0%B5%D0%B4-10-%D0%B3%D0%BE%D0%B4%D0%B8%D1%88%D0%BD%D0%B0-%D1%80%D0%B0%D0%B7%D0%B4%D1%8F%D0%BB%D0%B0-news887924.html", "text": "Красавиците от \"Пусикет долс\" обявиха, че се събират след 10-годишно прекъсване. Бившите танцьорки, превърнали се в певици, бяха истинска сензация в началото на новото хилядолетие. След това, обаче, както се случва при повечето групи, се отдадоха на солова кариера, за разочарование на своите фенове. Петте дами, обаче, обявиха, че имат \"недовършена работа\" и се завръщат на сцената. Първа спирка - Дъблин, а след това ще имат и световно турне. А ние можем само да гадаем дали има нещо общо между раздялата на Никол Шерцингер и Григор Димитров и внезапното й желание отново да бъде на музикалната сцена. Сподели:", "date": "2019.11.30", "title": "\"Пусикет долс\" се събират след 10-годишна раздяла"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B4%D0%B5%D1%82%D1%81%D0%BA%D0%B0-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%BA%D0%B0-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-%D0%BA%D1%80%D0%B8%D0%B5-%D1%83%D0%B6%D0%B0%D1%81%D0%BD%D0%BE-%D0%BC%D0%B8%D0%BD%D0%B0%D0%BB%D0%BE---%D0%BC%D0%B0%D1%80%D0%B3%D0%B0%D1%80%D0%B8%D1%82%D0%B0-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news887846.html", "text": "С жестока драма от миналото си Маргарита Христова от \"Фермата\" разтърси останалите участниците и зрителите на аграрния формата. 36-годишната учителка в столична детска градина направи емоционално признание, че е била жертва на изнасилване. Маргарита била на 19 години, когато я насилили, но не посмяла да сподели пред никого за изживения ужас. Толкова се срамувала, че въпреки унижението, решила да скрие случката дори и от семейството си. \"За щастие нямаше последствия, не ми са наложи да правя аборт. Плаках, ревах, стоях с часове под душа в банята, измих се 100 пъти... Намерих сили да замълча и да продължа напред\", през сълзи разказа детската възпитателка. Маргарита е омъжена, има и две деца. Вярва, че да си преподавател е призвание и влага цялата си душа в работата. Характерът на Маргото е кален от развода на родителите й. Сурова и безпощадна във възпитателните си методи, майка й я учи на дисциплина и къртовски труд, а баща й й дава обич и дом. Маргарита, която влезе във \"Фермата\" в отбора на сиромасите, се смята за \"най-артистичния\" участник във форматадо момента и твърди, че битката за победа не е по-сложна задача от установяването на ежедневен контрол над 30 деца в градината. Сподели:", "date": "2019.11.30", "title": "ДРАМА: Детска възпитателка от \"Фермата\" крие ужасно минало - Маргарита призна за изнасилване..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news887900.html", "text": "Много добра новина за икономиката на България съобщи преди минути премиерът Бойко Борисов, видя ПИК. Международната рейтингова агенция S&P Global Ratings повиши дългосрочния и краткосрочния кредитен рейтинг на България в чуждестранна и местна валута до 'BBB/A-2' от 'BBB-/A-3'. Перспективата пред рейтинга на страната ни е положителна. Според агенцията повишението на рейтинга е в резултат на устойчивото развитие на икономиката на България. Фискалните и външните баланси на страната са силни, а напредъкът по присъединяването на България към Механизма на валутния курс II е стабилен. Повишеният кредитен рейтинг на България е поредната добра експертна оценка за политиките, които провеждаме в сферите на икономиката и финансите\", написа Борисов цитирайки \"Стандарт енд Пур\". Сподели:", "date": "2019.11.30", "title": "ПЪРВО В ПИК: Премиерът Бойко Борисов с уникална новина за икономиката на България"}
{"url": "https://pik.bg/%D0%B1%D0%B0%D0%B9%D0%B5%D1%80-%D0%BB%D0%B5%D0%B2%D0%B5%D1%80%D0%BA%D1%83%D0%B7%D0%B5%D0%BD-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D0%B7%D0%B8%D0%BC%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news887781.html", "text": "Байер Леверкузен ще продаде голямата си звезда Кай Хаверц за 130 милиона евро, сочат гръмки информации на немски медии. Не се съобщава обаче кой точно ще е бъдещият тим на полузащитника. 20-годишният национал на Германия Хаверц минава за една от големите трансферни цели на Байерн (Мюнхен) и се счита, че баварците са фаворити за подписа на младата звезда. Визира се, че силен интерес към халфа обаче проявяват също така Реал (Мадрид), Барселона, Ювентус и почти всички настоящи топ грандове във Висшата лига. Явно, Байер е близо до исторически изходящ трансфер за германския футбол. Много възможно е Хаверц да смени клубната си принадлежност още през зимата. Сподели:", "date": "2019.11.30", "title": "Байер Леверкузен с грандиозен зимен трансфер?"}
{"url": "https://pik.bg/%D1%81%D0%B2%D0%B5%D1%82%D0%B8%D0%BD%D1%8F-%D0%B8%D0%B7%D0%BD%D0%B0%D1%81%D1%8F%D1%82-%D0%B7%D0%B0-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D1%87%D0%B0%D1%81%D1%82%D0%B8%D1%86%D0%B0-%D0%BE%D1%82-%D0%BC%D0%BE%D1%89%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B8-%D0%B0%D0%BF%D0%BE%D1%81%D1%82%D0%BE%D0%BB-%D0%B0%D0%BD%D0%B4%D1%80%D0%B5%D0%B9-%D0%BF%D1%8A%D1%80%D0%B2%D0%BE%D0%B7%D0%B2%D0%B0%D0%BD%D0%B8-news887724.html", "text": "Частица от мощите на свети апостол Андрей Първозвани ще бъде изнесена днес за поклонение в храм \"Св. св. Кирил и Методий\", съобщиха от църковното настоятелство. Частицата от мощите на апостола бе дарена на храма в Бургас на Никулден през 2009 г. Българската Православна Църква чества деня на свети апостол Андрей Първозвани, призван първи да тръгне след Христос на 30 ноември. Светинята ще бъде на разположение за посещение от жителите и гостите на града на празничния ден. Ще бъде отслужено молитвено песнопение за здраве и спасение. Има много предания за чудесата и дейностите, извършени от свети Андрей. Едно от по-любопитните и важни за нас разказва, че първите църкви в региона са основани именно от Андрей Първозвани, когато преминава по цялото родно Черноморие, което тогава е в границите на Римската империя. Сподели:", "date": "2019.11.30", "title": "СВЕТИНЯ: Изнасят за поклонение частица от мощите на свети апостол Андрей Първозвани"}
{"url": "https://pik.bg/%D0%B1%D0%B5%D0%B7%D1%81%D1%8A%D1%80%D0%B4%D0%B5%D1%87%D0%BD%D0%BE%D1%81%D1%82-%D1%82%D1%80%D0%B8-%D0%B4%D0%B5%D1%86%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8-%D0%BE%D1%82-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-news887748.html", "text": "Три деца са вписани в регистъра за осиновяване във Врачанска област през последния месец. Те са на възраст от 7 до 11 години, като две от тях са здрави, а едно е с увреждания, казаха от регионалната дирекция на \"Социално подпомагане\". Общо 99 дечица чакат за осиновяване в областта. Семействата, които искат да осиновят детенце пък са 17. От децата оставени на социалните за пълно осиновяване 41 са здрави, а 58 са с увреждания. През миналия месец от съвета за осиновяване са разгледали 7 деца, за които да определят подходящи родители. Три деца са били осиновени от семейства в страната, а едно от чужденци, пише \"Булнюз\". От социалната служба допълниха, че 91 деца са настанени в 74 приемни семейства в областта. През изминалия месец е утвърдено едно ново приемно семейство, а друго е заличено заради подадено заявление с желание за заличаване от регистъра. Сподели:", "date": "2019.11.30", "title": "БЕЗСЪРДЕЧНОСТ: Три деца изоставени от родителите си"}
{"url": "https://pik.bg/%D1%80%D0%BE%D0%BA%D0%B0%D0%B4%D0%B0-%D0%B2-%D0%B0%D1%80%D1%81%D0%B5%D0%BD%D0%B0%D0%BB-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%82%D0%BE%D0%BF%D1%87%D0%B8%D0%B8%D1%82%D0%B5-%D0%B7%D0%B0%D1%81%D1%82%D0%B0%D0%B2%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-news887757.html", "text": "Ръководството на Арсенал уволни мениджъра на отбора - Унай Емери. Шефовете на \"артилеристите\" се събраха на извънредна среща, след като \"топчиите\" загубиха двубоя от групите на Лига Европа срещу Айнтрахт (Франкфурт) у дома с 1:2. \"Искрено благодарим на Унай и колегите му за усилията им да издигнат клуба на ниво, което очакваме, и за което настояваме. Пожелаваме на Унай и екипа му само успехи\", започва официалното съобщение на Арсенал. \"Помолихме Фреди Люнгберг да поеме отговорност за първия отбор като временен мениджър. Имаме пълно доверие във Фреди, който ще ни изведе напред. Търсенето на нов наставник предстои и ще направим ново изявление, когато този процес приключи\", завършва много важната информация. Арсенал е в серия от 7 мача без победа във всички турнири. Люнгберг е сред клубните легенди на \"топчиите\". Сподели:", "date": "2019.11.30", "title": "Рокада в Арсенал, начело на \"топчиите\" застава легендата..."}
{"url": "https://pik.bg/%D1%80%D1%83%D1%81%D0%B8%D1%8F-%D0%B4%D0%B0%D1%80%D0%B8-%D0%BD%D0%B0-%D0%B3%D0%B0%D0%B1%D0%BE%D0%BD-%D0%BF%D1%83%D1%88%D0%BA%D0%B8-%D1%81%D1%80%D0%B5%D1%89%D1%83-%D1%83%D0%B1%D0%B8%D0%B9%D1%86%D0%B8-%D0%BD%D0%B0-%D1%81%D0%BB%D0%BE%D0%BD%D0%BE%D0%B2%D0%B5-news887711.html", "text": "Руското министерство на отбраната е доставило безвъзмездно оръжия на Габон, за да подпомогне африканската страна в борбата с бракониерите и в опазването на местната популация слонове, предаде АФП. Москва не уточни количеството на дарената техника и посочи само, че става дума за огнестрелни оръжия, предназначени за защита на националните резервати. \"Целта е главно да бъдат защитени горските слонове в страната, чиято популация там е най-голяма на континента\", посочи руското министерство на отбраната в комюнике. Габон е разположен в центъра на африканските тропически гори - \"втория бял дроб\" на планетата след Амазония, заемащ площ колкото Западна Европа, отбелязва сдружението \"Инициатива за горите в Централна Африка\". Габонските власти водят от години сравнително активна политика за опазване на природата. В страната има 13 национални парка, заемащи 13 на сто от територията й, и 20 защитени морски зони. В Габон живеят близо 60% от горските слонове, населяващи Африка. След като се бе изтеглила от континента преди години, Русия поднови с голям шум амбициите си, свързани с Африка - организира през октомври в Сочи руско-африканска среща на върха в стремеж за пет години да удвои търговския стокообмен с държавите от региона, отбелязва АФП. Сподели:", "date": "2019.11.30", "title": "Русия дари на Габон пушки срещу убийци на слонове"}
{"url": "https://pik.bg/%D0%B3%D1%80%D1%8A%D0%BC%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D1%81%D0%B0%D0%BD%D1%87%D0%BE-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news887747.html", "text": "Борусия (Дортмунд) има готовност да изслуша предложения за крилото Джейдън Санчо през зимния трансферен прозорец, след като отношенията между футболиста и клуба се влошиха, сочат информации от чужбина. Визира се, че 19-годишният английски национал иска да напусне Борусия (Д) и да заиграе възможно най-скоро за друг клубен гранд. Като от \"жълто-черния\" тим пък ще поискат над 100 милиона паунда за Санчо. Редица колоси са свързвани с евентуално привличане на Джейдън като сред кандидатите са подписа му са спрягани Реал (Мадрид), Ливърпул и Манчестър Юнайтед. Сподели:", "date": "2019.11.30", "title": "Гръмка сделка за Санчо през зимата?"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BD%D0%B0-%D0%BA%D1%80%D0%B0%D0%BA---%D1%81%D0%B5%D1%80%D0%B8%D0%B5%D0%BD-%D1%83%D0%B1%D0%B8%D0%B5%D1%86-%D0%B7%D0%B0%D1%82%D1%80%D0%B8-%D0%BF%D0%BE-%D0%BC%D1%8A%D1%87%D0%B8%D1%82%D0%B5%D0%BB%D0%B5%D0%BD-%D0%BD%D0%B0%D1%87%D0%B8%D0%BD-30-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%BA%D0%BE%D1%82-news887817.html", "text": "Полицията в Бургас е на крака вече цяла седмица, след като сериен убиец на котки вилнее из морския град и затрива бездомни животни. Само за няколко дни над 30 трупа шокираха жителите на Бургас и най-вече тези, които живеят в комплекс \"Славейков\". Властите в града призовават гражданите, ако открият мъртва котка, да я предадат в полиетиленов чувал във Второ РУП. Там вече тече разследване за масовото избиване на животинките. Труповете на жертвите на неизвестния все още садист се изпращат за аутопсия в Стара Загора. Установено е, че при някои от котенцата има следи от тежки наранявания, което навява на мисълта, че те са изтезавани. За други било повече от очевидно, че са отровени, предава \"Флагман\". Засега се смята, че не става въпрос за необуздани тийнейджъри, каквато бе първоначалната версия, а за изключителен садист, който избива всички котки в ж.к. \"Славейков\". Сподели:", "date": "2019.11.30", "title": "ЗЛОВЕЩО: Полицията в Бургас на крак - сериен убиец затри по мъчителен начин 30 бездомни котки"}
{"url": "https://pik.bg/%D0%BC%D1%8A%D0%B6-%D0%B1%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D0%B2-%D0%BA%D1%80%D0%B0%D0%BA%D0%B0-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D1%81%D0%B0%D1%89-news887916.html", "text": "Полицията в американския град Сиракюз издирва нападател, прострелял мъж в крака при нападение в търговския център „Дестини Ю Ес Ей\", съобщават „Асошиейтед Прес” и БТА, цитирани от Нова телевизия. Нападението, извършено към 19:00 часа местно време, доведе до затварянето на търговския център на Черния петък. Според полицията атаката не е извършена случайно, а се дължи на конфликт или нападение. Няма опасност за живота на пострадалия. Началникът на местната полиция Кентън Бъкнер съобщи пред медиите, че силите на реда са пристигнали в търговския център секунди след нападението. Извършителят обаче все още се издирва. Сподели:", "date": "2019.11.30", "title": "Мъж бе прострелян в крака в търговски център в САЩ"}
{"url": "https://pik.bg/%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%89%D0%B5-%D0%B4%D0%B5%D0%B1%D0%BD%D0%B5-%D0%B7%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B8-%D0%BD%D0%BE%D1%89%D0%B5%D0%BC-news887814.html", "text": "Продължава започналата на 25 ноември операция за контрол на скоростните режими, като част от него ще се осъществява и в тъмната част на денонощието - във времето между 17 и 7 сутринта. Екипите ще наблюдават както междуселищните, така и пътищата в очертанията на населените места. Статистиката на Пътна полиция показва, че от началото на годината до 25 ноември броят на издадените фишове за превишена скорост е 702 604. Близо 1/5 от констатираните скоростни нарушения са засечени в тъмната част на денонощието, когато се регистрират и най-тежките пътно-транспортни инциденти на пътя. Само през месеците септември и октомври са издадени съответно 57 414 и 84 094 фиша за скорост, като между 15 и 20% от всички нарушения са установени в тъмната част на денонощието. Най-често водачите на леки автомобили нарушават скоростните режими в населените места, сочи анализът на експертите, извършен за периода от началото на годината до ноември. 414 322 от всички констатирани нарушения са регистрирани именно в населени места, а на междуселищни пътища – те са 282 814. Санкционираните шофьори, осъществяващи обществен превоз на пътници и опасни товари, са 3062. От началото на годината до 31 октомври (по данни към 6 ноември) у нас са регистрирани 5607 тежки пътнотранспортни произшествия с 517 загинали и 7103 ранени. От тях по вина на водача пътните инциденти са 5431, при които са загинали 502 и са ранени 6921 души. Поради несъобразена скорост са настъпили 1469 ПТП със 158 загинали и 1940 ранени. Сподели:", "date": "2019.11.30", "title": "Пътна полиция ще дебне за скорост и нощем"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7-%D0%B2-%D1%81%D0%BE%D1%84%D0%B8%D1%8F-news887910.html", "text": "Голям пожар горя тази вечер в автосервиз в столичния квартал „Захарна Фабрика”. На място бяха изпратени 4 пожарни автомобила. Пушеците от огъня са били огромни, предава Би Ти Ви. В помещението е имало газови и кислородни бутилки, бус и автомобил, които са напълно опожарени, и много варели с отработено масло. Конструкцията на сградата е била стабилна и това е помогнало да се овладее пожарът. Имало е риск огънят да се разпространи на множество съседни автомобили и на съседен паркинг на голям мобилен оператор. Сподели:", "date": "2019.11.30", "title": "Голям пожар изпепели автосервиз в София"}
{"url": "https://pik.bg/%D0%BD%D1%81%D0%B8-%D0%BF%D1%80%D0%B5%D0%B1%D1%80%D0%BE%D0%B8-20-%D0%BD%D0%B0-%D1%81%D1%82%D0%BE-%D0%BF%D0%BE%D0%B2%D0%B5%D1%87%D0%B5-%D0%BF%D1%8A%D1%82%D0%BD%D0%B8%D1%86%D0%B8-%D0%B2-%D1%82%D1%80%D0%B0%D0%BC%D0%B2%D0%B0%D0%B8%D1%82%D0%B5-news887751.html", "text": "По предварителни данни през третото тримесечие на 2019 г. в сравнение с предходното се наблюдава намаление на превозените товари. Това сочи справка на сайта на НСИ. Тримесечни изменения По предварителни сезонно изгладени данни през третото тримесечие на 2019 г. в сравнение с предходното тримесечие се наблюдава намаление на превозените товари от товарния транспорт с 13,5%. При извършената работа също е регистриран спад от 19,0%. Превозените пътници и извършената работа от пътническия транспорт (сухопътен, воден и градски електротранспорт) се увеличават спрямо второто тримесечие на 2019 г., съответно с 2,9 и 0,6% Спад на товарните превози за второто тримесечие на 2019 г. Годишни изменения По предварителни данни през третото тримесечие на 2019 г. в сравнение със съответното тримесечие на 2018 г. е отчетен спад както при превозените товари, така и при извършената работа от товарния транспорт, докато превозените пътници и извършената работа от пътническия транспорт (сухопътен, воден и градски електротранспорт) се увеличават, съответно с 6,6 и 7,3%. Товарен сухопътен транспорт През третото тримесечие на 2019 г. превозените товари от сухопътния транспорт са 23 286.1 хил. т, или с 8 530,7 хил. т по-малко спрямо третото тримесечие на 2018 г., което основно се дължи на вътрешните превози при железопътния и автомобилния транспорт. Извършената работа също намалява и достига 5 388,1 млн. т км в резултат на по-малкото средно превозно разстояние при международните превози. Товарен воден транспорт Превозените товари от речния и морския транспорт през третото тримесечие на 2019 г. се увеличават със 151,1 хил. т спрямо съответното тримесечие на 2018 г. в резултат на по-голямото количество превозени товари при международните превози. Извършената работа също се увеличава и достига 321,2 млн. т км поради по-големите разстояния, на които са били превозени товарите от морския транспорт. Ето какви са индексите на оборота в услугите през второто тримесечие на 2019 г. Пътнически сухопътен транспорт Броят на превозените пътници от сухопътния транспорт през третото тримесечие на 2019 г. е 111 880,7 хил., или с 5,4% повече спрямо същия период на предходната година, което се дължи на по-големия брой превозени пътници от автобусния и железопътния транспорт. Същевременно и извършената работа се увеличава със 7,5% и достига 3 371,9 млн. пътниккилометра. Пътнически воден транспорт През третото тримесечие на 2019 г. при водния пътнически транспорт се наблюдава намаление на превозените пътници с 13,5%. Извършената работа се увеличава с 1 954,7 хил. пкм спрямо третото тримесечие на предходната година поради по-голямото разстояние, на което са превозени пътниците от морския транспорт. Градски електротранспорт През периода юли - септември 2019 г. предприятията от градския електротранспорт (трамваен, тролейбусен и метро) общо са превозили 63 987 хил. пътници, или с 5 081 хил. пътници повече спрямо същия период на 2018 година. Най-голямо увеличение е регистрирано при трамвайните превози - 20,3%. Извършената работа, измерена в пътниккилометри, също се увеличава (с 4,6%). Намаление от 0,5% е регистрирано единствено при превозите от метрополитена. Сподели:", "date": "2019.11.30", "title": "НСИ преброи 20 на сто повече пътници в трамваите"}
{"url": "https://pik.bg/%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5-%D1%81-%D0%B3%D0%BE%D0%BB%D1%8F%D0%BC-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%B7%D0%B2%D0%B5%D0%B7%D0%B4%D0%B0%D1%82%D0%B0-news887774.html", "text": "Арсенал проявява много сериозен интерес към офанзивния халф на Реал (Мадрид) Хамес Родригес, сочи любопитна информация от чужбина. Твърди се, че \"артилеристите\" ще се опитат да привлекат визираната колумбийска звезда през зимния трансферен прозорец. Допълва се, че от Реал (М) са готови да се разделят с 28-годишния Родригес при солидно предложение. Сподели:", "date": "2019.11.30", "title": "\"Артилеристите\" с голям интерес към звездата..."}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B8%D1%81%D0%BA%D1%80%D0%B8-%D0%BC%D0%B8%D1%88%D0%BE-%D0%BC%D0%B8%D1%85%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%BA%D1%80%D0%B8%D1%82%D0%B8%D0%BA%D0%B8-%D0%BA%D1%8A%D0%BC-%D0%BD%D0%B8%D0%BD%D0%BE%D0%B2%D0%B0-%D0%B8-%D1%80%D0%B0%D0%B4%D0%B5%D0%B2---%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%B8%D1%81%D0%BA%D0%B0-%D0%B4%D0%B0-%D0%BE%D1%81%D1%82-news887923.html", "text": "Една легенда си отива, легенда, която всяка партия би мечтала да има в редиците си. Той споделяше понякога, че е употребяван и преди 10 ноември, и след това. Това заяви пред БНТ бившият лидер на БСП Михаил Миков по повод кончината на големия български актьор Стефан Данаилов. \"Имали сме спорове със Стефан Данаилов. Той си отиде от този свят като зам.-председател на партията. Когато беше предложен от Нинова за зам.-председател, аз му казах, че в това състояние няма да може да се справя с тази длъжност. Но той искаше да помага\", каза още социалистът. \"Трябва време, за да се видят действията на новия главен прокурор. Има много трудности, които трябва да се преодолеят, и те не могат да се преодолеят само от един човек\", добави Миков. \"Румен Радев не е много оригинален в коментара си, че главният прокурор не може да бъде контролиран. Това отдавна се знае и такива бяха и предишните главни прокурори\", уточни той. \"Не виждам нищо неестествено в предложението Сотир Цацаров да оглави КПКОНПИ\", каза още бившият лидер на БСП. \"Не знам какво се цели в разноговоренето в парламентарната група на БСП и в отсъствието на кандидат за лидер на КПКОНПИ. Очевидно става дума за някаква форма на подкрепа. Няма лошо в това, но ако се казва открито\", коментира социалистът. \"Очевидно на Нинова се харесват едноличните и популистките решения. Станишев е прав в това, че има огледално поведение на БСП спрямо ГЕРБ. Нинова може да стои твърдо, но партията не стои твърди\", категоричен е Михаил Миков. По думите му Нинова има стремеж за оставане на всяка цена на върха на паритята. Сподели:", "date": "2019.11.30", "title": "ЧЕРВЕНИ ИСКРИ: Мишо Михов с тежки критики към Нинова и Радев - лидерката на БСП иска да остане на всяка цена на върха на партията"}
{"url": "https://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D1%86%D0%B5%D1%85-%D0%B7%D0%B0-%D0%B4%D1%80%D0%B5%D1%85%D0%B8-%D0%BC%D0%B5%D0%BD%D1%82%D0%B5-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news887819.html", "text": "Текстилни изделия с лого на запазени търговски марки иззеха полицаи от ОДМВР в Хасково, съобщиха от пресцентъра на полицията. Проверен е бил адрес на булевард „България“ в областния град. Органите на реда са установили, че първият и вторият етаж от сградата са пригодени за шивашки цех, а в различни помещения са намерени 163 спортни артикула, 520 заготовки, 395 хартиени етикети, 8 емблеми, щампа и 3 ленти с етикети, всички с лого и надпис на защитени марки без разрешение на правопритежателя. За съпричастност в хасковското управление е задържан до 24 часа 52-годишен мъж. Работата по образуваното по чл.172-б от НК досъдебно производство продължава. Сподели:", "date": "2019.11.30", "title": "Разбиха цех за дрехи менте в Хасково"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B4%D1%8A%D1%80%D1%82-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%B7%D0%B0%D0%B2%D0%BB%D1%8F%D0%BA%D1%8A%D0%BB-%D1%82%D1%80%D0%B8-%D0%B6%D0%B5%D0%BD%D0%B8-%D1%81-%D0%BD%D0%B0%D0%B4-18-000-%D0%BB%D0%B5%D0%B2%D0%B0-news887816.html", "text": "По наказателно дело на Районна прокуратура-Кърджали е осъдила 78-годишен мъж с инициали А.А., за това, че в съучастие като помагач, при условията на продължавано престъпление, в Добрич, Габрово и Кърджали, с цел да набави за себе си или другиго имотна облага поддържал в заблуждение три жени, като с това им причинил имотна вреда в общ размер на 18 250 лева. Това съобщиха от пресцентъра на Апелативна прокуратура-Пловдив. Районен съд – Кърджали е наложил на А.А. наказание от две години „лишаване от свобода“ условно с четири години изпитателен срок, като делото е преминало по съкратеното съдебно следствие. През месец април 2018 г. А.А. позвънил по телефона на непознат мъж, който бил публикувал обява, че търси пазач. Непознатият му обяснил, че работата няма да е за портиер, а се нуждае от куриер, който да пренася пари от клиенти до фирма за отоплителни инсталации в гр. Велико Търново. За всяка пратка подсъдимият щял да получава по 100 лева. А.А. се съгласил, като по тази схеми били измамени три жени. Те били убеждавани от непознатия мъж, че ще помагат на полицията за залавяне на телефонни измамници и за това трябва да предадат парите и бижутата, които съхраняват вкъщи. Така две от жените хвърлили от терасите на домовете си торбички с пари, златни и сребърни бижута, а третата ги оставила пред дома си. Подсъдимият ги взимал по указания на непознатия си „работодател“. А.А. бил наясно, че участва в схема за телефонни измами и не носел парите и накитите до посочените от непознатия мъж места, а ги запазвал за себе си. В хода на разследването А.А. е върнал всички пари и бижута, с изключение на сумата от 1 000 лева. Присъдата подлежи на протест и обжалване пред Окръжен съд-Кърджали. Сподели:", "date": "2019.11.30", "title": "Осъдиха дърт ало измамник, завлякъл три жени с над 18 000 лева"}
{"url": "https://pik.bg/%D0%B8%D0%B7%D1%80%D0%BE%D0%B4%D1%8A%D1%82-%D0%BE%D1%82-%D1%81%D0%BE%D1%82%D0%B8%D1%80%D1%8F-%D1%83%D0%B1%D0%B8%D0%BB-%D0%B8-%D0%BD%D0%B0%D1%81%D0%B8%D0%BB%D0%B8%D0%BB-%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D1%80%D0%B8%D1%81%D0%B8-%D0%B7%D0%B0%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%BD%D0%B0-9-%D1%8F%D0%BD%D1%83%D0%B0%D1%80%D0%B8-news887826.html", "text": "Второто обвинение е опит за изнасилване по чл.152 от НК, за което се предвижда от 10 до 20 години затвор. Третото обвинение е за блудство с малолетно дете, като предвиденото наказание е от 5 до 20 години \"лишаване от свобода\". По това дело няма да бъде допуснато съкратено следствие, заради промяната в закона, която забранява такава процедура при умишлено причиняване на смърт, посочи още съдия Данчев. Обвиняемият се намира в болницата на затвора в София, като в деня на делото ще бъде конвоиран до сливенския съд. Престъплението бе извършено на 15 август. Трифонов бе заловен след почти 24-часово издирване на следващия ден и бе ранен след като оказал съпротива. Случаят доби широк обществен отзвук, като на няколко протеста и бдения граждани поискаха отмяна на съкратеното съдебно следствие и доживотен затвор без право на замяна за убиеца на седемгодишната Кристин. Окръжният съд в Сливен насрочи за 9 януари 2020 година първото разпоредително заседание по делото за убийство на 7-годишно дете от село Сотиря. Обвинителният акт срещу 21-годишния Мартин Трифонов бе внесен от Окръжната прокуратура миналия петък. Той е обвинен за убийство на малолетно дете по особено мъчителен за жертвата начин и с особена жестокост, за което законът предвижда наказание \"лишаване от свобода\" от 15 до 20 години, доживотен затвор или доживотен затвор без право на замяна. Сподели:", "date": "2019.11.30", "title": "Изродът от Сотиря, убил и насилил малката Криси, застава пред съда на 9 януари"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-news887902.html", "text": "ОВЕН Новите предложения за професионална реализация да не ви главозамайват, защото не е изключено да са подвеждащи. По-добре не напускайте сегашното си работно място. Ще съумеете да се справите бързо с професионалните трудности. От вас зависи да намерите верния път към бъдещи успехи. ТЕЛЕЦ Загубите, които може да предизвикате в този ден са причина за проблеми с вашите близки. Проявете гъвкавост и бъдете отговорни към всичко, което предприемате. Постепенно може да възстановите отношенията с деловите си партньори, които изоставихте преди време поради неизвестни причини. БЛИЗНАЦИ Нервни сте, несговорчиви и настроени агресивно към хората. Вашите колеги също са подвластни на упреците и обидните ви думи. Овладейте се! Наложете си търпение и спокойствие, за да не се изпокарате с всички и да загубите шансът да ви подкрепят при необходимост. РАК Трудности в общуването, породени от прибързаност и необмислени приказки, ще ви объркат плановете за деня. По-добре се задълбочете в служебните си задължения. Очаквайте информация за приходи, които ще ви позволят да предприемете начинания. ЛЪВ Начинанията няма да ви донесат успех, а ще се превърнат в причина за финансови загуби. Наложете си спокойствие. Разчитайте на рутината и знанията си. Наложете си умереност във всичко, включително и в исканията си при провеждане на разговори, за да не си създадете проблеми с вашите делови партньори и колеги. ДЕВА Късметът ви изневерява и няма как да разчитате на чудеса. Въпреки това, ако сте достатъчно прозорливи, може да извлечете максимална полза на работното място. Бизнесмените и хората, които се занимават с предприемаческа дейност днес при планирани разговори преди края на годината жънат успехи, на които не са се надявали. Самочувствието им в края на месеца е върхово. ВЕЗНИ Нямате желание за работа. Не са изключени неочаквани разходи, свързани с покупки за вашите деца или лечение на роднини. Отложете планираните делови разговори. В никакъв случай не разказвайте за професионалните си планове на хора, което срещате днес за първи път. Дискретността е задължителна. СКОРПИОН Не взимайте прибързани и необмислени решения. Не проявявайте импулсивност и ще се справите с трудностите по пътя си. На работното място успехът е с вас. Обмислете внимателно предложението за нова работа. Не пропускайте да проявите решителност в постигане на целите си. Очаквайте финансови постъпления. СТРЕЛЕЦ Разочаровани сте от хора, на които искахте на всяка цена да помогнете да излязат от кризата в личния си живот, но те не само че не ви благодариха, а и се опитват да ви навредят на вашето работно място. Бизнесмените да обмислят добре плановете си и да преценят дали да проведат разговори за инвестиции. КОЗИРОГ На работното място съхранете спокойствието си, ако се окаже, че сте сгрешили и ви критикуват. Случва се. Не сте изключение. Поправете грешката си още днес. Заемете се със задачите си и премълчавайте, ако се опитват да ви ядосат без причина. Финансирането на нови проекти не е желателно. ВОДОЛЕЙ Бъдете внимателни при провеждане на разговори с вашите колеги. В края на работния ден не е изключен конфликт с делови партньори, с които сте приключили отношенията си. Начинанията са успешни, ако предварително са добре обмислени. Очаквайте отлични и будещи завист финансови постъпления. РИБИ Бъдете самокритични, за да осъзнаете собствените си недостатъци и да запълните пропуските в знанията си. Допълнителната работа ще ви натовари. Ако искате да промените изцяло дейността си не го правете днес. Със задълженията си на работното място се справяте трудно и сте подтиснати. Сподели:", "date": "2019.11.30", "title": "САМО В ПИК: Топ хороскопът на Алена - ето с какво ще се сблъскат зодиите в последния ден на месеца"}
{"url": "https://pik.bg/%D0%B1%D0%BE%D0%BD%D1%83%D1%81-%D0%BC%D0%B0%D0%BB%D1%83%D1%81-%D0%B2%D0%B0%D0%B4%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B7-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news887743.html", "text": "\"Причини за недоволството им са нерегламентираният превоз, липсата на средства за финансиране на бранша, на ясна законодателна рамка, елементът \"бонус-малус“ при застраховката Гражданска отговорност и неяснотите около тол системата\", обясни пред БНР Магдалена Милтенова - председател на Браншовия съюз за стопанска инициатива в транспорта и член на Националното сдружение на автобусните превозвачи и на Конфедерацията на автобусните превозвачи, която обединява сдруженията в автобусния сектор. Тя отчете, че проблемите, които превозвачите са поставили в началото на тази година на среща при премиера Борисов, не са били разрешени. В бюджета за догодина са „предвидени повече средства за субсидии компенсации, които отново няма да бъдат достатъчни, но все пак имаме някакъв напредък. Проблемът не е само предоставянето на тези средства и в начина им на разпределение. В момента големите градове усвояват почти цялата субсидия и за останалите общини остават много малко средства, много малко като компенсация. В Шуменско има населени места, които рискуват да останат без транспорт догодина, обясни Милтенова. \"Ако хората са имали транспорт всеки ден, сега имат през ден. Ако са имали през ден, имат през два“, описа ситуацията тя. Милтенова изтъкна, че ако се въведат предложенията за бонус-малус и тол системата, според МРРБ би това да се отрази с около 7% на цените, но според превозвачите завишението ще бъде много по-голямо. Автобусните превозвачи планират да започнат от 13 декември символичен протест, който да стане ефективен от 13 януари 2020 година. Сподели:", "date": "2019.11.30", "title": "\"Бонус-малус\" вади автобусните превозвачи на протест през декември"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%80%D0%B8%D1%82%D0%BE%D0%BD-%D0%B2%D0%BA%D0%B0%D1%80%D0%B0%D1%85%D0%B0-%D0%B4%D1%80%D0%B0%D0%B3%D0%BE-%D1%87%D0%B0%D1%8F-%D0%B2%D1%8A%D0%B2-%D1%84%D0%B8%D0%BB%D0%BC%D0%B8%D1%82%D0%B5-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D0%BD%D0%B8---%D1%82%D0%B2-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%B2%D0%BB%D0%B5%D0%B7%D0%B5-%D0%B2-%D0%BE%D0%B1%D1%83%D0%B2%D0%BA%D0%B8%D1%82%D0%B5-%D0%BD%D0%B0-%D0%BF-news887829.html", "text": "Драго Драганов сам се похвали, че влиза в порното, а Данчето Христова разкри, че \"Ритон\" са го вкарали в играта. Водещия на култовото предаване \"БНТ на 60\" качи пост в социалните мрежи, с които предизвика фурор от коментари. Шоуменът се похвали с кецове на един от гигантите в порно индустрията. \"Да се знае. Фирмени са! Раздават ги само на актьорите - участници, за изключителни заслуги! Кой разбрал, разбрал!\", написа Драго в пояснение към кадрите с жълто-сините кецове с логото на порно-гиганта. Повече от коментиращите във Фейсбук разбраха шегата и я продължиха. Найо Тицин написа: \"Ясно е, че като актьор са те наградили\". Певецът Георги Симеонов допълни: \"Между сцените поддържа актьорите. Не е за подценяване тази работа\". Накрая се появи и Йрданка Христова с краткия въпрос: \"Това ли са от Катя?\", който отговори на всички въпроси как Драго се е сдобил с унакилните кецове. \"Ритон\" му ги донесли от Америка. Дуетът скоро скоро се завърна от турне в САЩ и Канада. Там се вихри и въпросната порно телевизия, която от скоро набира артисти и у нас. Въпросните кецове струват 125 долара или около 223 лева, пише \"Телеграф\". По принцип с подобни обувки се изявяват порно актьорите при снимки, но те се продават и свободно в представителните магазини или в интернет. В същото време, часове след завръщането си от триседмичното турне, ритонците вече са влезли в обичайния си работен график. Все още под влиянието на емоциите от презокеанските им концерти и срещите с българската диаспора, \"Ритон\" събраха екипа си от композитори и аранжори, тъй като им предстои работа по втората порция от нови песни за следващия им албум, съобщава страницата им във \"Фейсбук\". Премиерата на първите пет - \"Мамо\", \"Твойта жена\", \"Счупеното носи щастие\" и \"Случва се нещо\" и \"Цял живот танго\", които са по текст на Драго Драганов, бе на грандиозния спектакъл \"Чакаме ви с любов\" в края на май в НДК, а след това дуетът ги представи в Пловдив, Русе и Варна. \"Новите ни песни запяха и българите в САЩ и Канада. Бяхме изненадани приятно, че вече знаеха текстовете наизуст. Както и на концертите ни в България, така и в Америка на баладата ни \"Мамо\" виждахме бликащите сълзи в очите на хората. Наистина песента е толкова силна и докосваща, че не може да те остави равнодушен. Силно вярваме, че и предстоящите нови парчета ще \"влязат под кожата\" на нашите слушателите и почитатели. Последните три седмици изпитахме едновременно обич, вълнение, щастие - емоции, които ще помним завинаги. Благодарим на всички българи за топлото посрещане, за любовта, за пълните зали и за сълзите в очите ви - знаци, че сме докоснали сърцата ви! Никога не забравяйте, че сте българи!\", сподели Катя. Сподели:", "date": "2019.11.30", "title": "ГОРЕЩО: \"Ритон\" вкараха Драго Чая във филмите за възрасни - тв водещият влезе в обувките на порно гигант (СНИМКИ/ВИДЕО)"}
{"url": "https://pik.bg/%D0%B2%D0%B0%D1%80%D0%BD%D0%B0-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BA%D1%83%D0%BB%D0%B8%D0%BD%D0%B0%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-news887905.html", "text": "Деветият кулинарен фестивал „Да споделим Никулден“ започва в 12:00 часа днес в Двореца на културата и спорта във Варна, съобщава БНР. Входът е свободен. Организатори са Община Варна и Варненска туристическа камара. На изложението традиционно участват представители от Варна и региона, които показват своите кулинарни умения в приготвянето на рибни ястия, морски деликатеси и други ястия за наближаващия празник Никулден. В кулинарното състезание ще се включат индивидуални участници и отбори на учебни заведения, хотелски комплекси и елитни ресторанти, читалищни колективи. Те ще демонстрират професионалните си кулинарни умения и таланти, като се представят със свои оригинални ястия и специалитети. Винопроизводители ще презентират млади и отлежали вина. Гостите и жителите на града ще открият многобройни кулинарни „съкровища”, които ще могат да закупят и споделят със своите семейства, близки и приятели. Председател на журито е шеф Петър Йоргов. Членове: шеф Хю Бутен – академия за Кулинарно изкуство при ВУМ – Варна, Кристина Димитрова – сребърен медал за най-добър сладкар на Южна Европа за 2019 г. Съпътстващата програма включва представяне на читалища, центрове за работа с деца, организации и фирми с предмет на дейност, свързана с морето, изложба-базар на ръчно изработени художествени изделия, базар на фермерски продукти, концертна програма, анимация с публиката. Сподели:", "date": "2019.11.30", "title": "Варна е домакин на кулинарен фестивал"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B8%D0%BC%D0%BA%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%82%D1%80%D0%B0%D1%84%D0%B8%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news887848.html", "text": "Въвежда се временна организация на движението в София за заснемане на рекламен клип. Това съобщиха от пресцентъра на Столична община. От 05,00 до 20,00 часа на 3 декември се забранява престоят и паркирането на пътни превозни средства, с изключение на колите на снимачния екип и извън местата в режим на платено паркиране „служебен абонамент“, както следва: - на ул. „Шипка“ между бул. „Сан Стефано“ и ул. „Проф. Асен Златаров“; - на ул. „Васил Априлов“ между ул. „Велико Търново“ и ул. „Шейново“. Въвежда се временна организация на движението в София и за заснемане на телевизионен сериал. Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент“, както следва: - От 06,30 до 14,00 часа на 2 декември на ул. „Кракра“ между ул. „Шипка“ и ул. „Шейново“; - От 06,00 до 13,30 часа на 3 декември на ул. „Сан Стефано“ 27. От 07,00 до 14,00 часа на 4 декември: - на ул. „Врабча“ между ул. „Г. С. Раковски“ и ул. „Париж“; - на ул. „Париж“ между ул. „Врабча“ и бул. „Кн. Александър Дондуков“. От 18,30 до 22,00 часа на 5 декември: - на пл. „Папа Йоан Павел“ ; - на ул. „Калиакра“ между пл. „Папа Йоан Павел“ и ул. ул. „Цанко Церковски“. Организация на движението и за заснемане на телевизионната продукция „Абсентия“. От 12,00 до 19,30 часа на 5 декември и от 8,30 до 19,30 часа на 6 декември се забранява престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент“, на ул. „Съборна“ между ул. „Цар Калоян“ и пл. „Света Неделя“. Сподели:", "date": "2019.11.30", "title": "ЗАРАДИ СНИМКИ: Ето къде блокират трафика в София"}
{"url": "https://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%B8%D1%8F-%D0%BC%D0%BE%D1%81%D1%82---%D0%BD%D1%8F%D0%BC%D0%B0-%D0%BF%D0%B0%D1%80%D0%B8-news887663.html", "text": "Кърпежи и маркировки на съоръжението се извършват непрекъснато, уточни инж. Илиев, но не се ангажира с прогнози за мащабен ремонт, предава \"Черно море\". От пресцентъра на Агенция \"Пътна инфраструктура“ съобщиха за медията ни, че основна реконструкция на съоръжението не е планирана до края на 2019 година. По план откритият през 1977 г. мост трябва да се ремонтира основно на всеки 20 години. През 1996-1997 такъв планов ремонт беше направен, но 22 години по-късно се оказва, че пари за ремонт няма. Ремонт на Аспаруховия мост, който трябваше да стартира през есента на тази година, не се предвижда. Това каза началникът на Областно пътно управление-Варна Румен Илиев. Сподели:", "date": "2019.11.30", "title": "Отлагат ремонта на Аспаруховия мост - няма пари"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B8%D0%B2%D0%B0%D0%BD%D0%B8%D1%88%D0%B5%D0%B2%D0%B8%D1%87-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-%D0%B7%D0%B0-%D0%B3%D1%80%D0%B8%D1%88%D0%BE-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B4-news887929.html", "text": "Горан Иванишевич е един от най-легендарните тенис играчи, а в момента е сред топ треньорите в Тура. Иванишевич е 4-кратен финалист на сингъл на Уимбълдън, като през 2001-а триумфира с титлата. Горан също така е и сред много успешните играчи при тандемите. Иванишевич в момента е треньор на Новак Джокович. Като с Горан сред най-ключовите специалисти в щаба си Ноле стигна до драматична титла на Уимбълдън този сезон. В началото на треньорската си кариера Горан Иванишевич работи с Марин Чилич, a в този период Чилич триумфира на Ю Ес Оупън. Иванишевич е сред най-ярките легенди на хърватския спорт като е медалист от Олимпиада както на сингъл, така и на двойки. Много популярният роден привърженик на спорта Кирил Евтимов успя да се види с Горан Иванишевич във Великобритания. Като Евтимов предава ексклузивно на ПИК любопитна част от диалога им, касаеща Григор Димитров. \"Димитров като атлет е сред най-добрите в АТП Тура, ако не е и може би номер 1 по този показател в момента\", е мнението на Иванишевич относно кондиционната форма и възможности на Григор. \"Както се вижда, може и без треньор, защото Григор Димитров знае какво да прави\", допълва Горан Иванишевич. Специалистът Иванишевич също така споделя, че Димитров има всичките основания да триумфира с титла в надпревара от Големия шлем. Защото вече е спечелил купа от Финален Мастърс, знае как да побеждава в големи мачове, просто може би е въпрос на време. Горан Иванишевич обаче е на мнение, че Григор Димитров може да подобри в чисто психологически аспект някои детайли от представянето си на корта. Ако трябва да избере един човек след тримата (легендарните шампиони и настоящи топ звезди - Джокович, Федерер и Надал), който е с най-добри шансове за триумф в турнир от Шлема през 2020-а това е - Данийл Медведев и веднага след него се нарежда Григор Димитров като претендент, е изключително интересно мнение изразено от Иванишевич. А по темата за думите на Джокович, който сподели, че е много доволен от сътрудничеството с Иванишевич, защото Горан е и балканец, освен голям специалист. И добра ли е идеята в един момент Димитров да щурмува титли в Тура с наставник от Балканите, Иванишевич отвръща: \"Може би, да. Защото би следвало да работят в добър синхрон, но проблемът е, че топ тенис треньорите на Балканите не са голям брой\". Така се отваря интересна дискусия, дали Иванишевич пък в един момент няма да стане наставник на Димитров? Кирил Евтимов съумя да се срещне и да разговаря по редица интересни теми и с други големи имена в тениса, а и спорта като цяло - Давид Ферер, Маркос Багдатис и прочие. Евтимов се наслади на спорт на супер ниво от Champions tennis Royal Albert Hall 2019 - демонстративен турнир, провеждащ се в Лондон, с участието на изключително значими личности в тениса, сред които и великата Мартина Хингис, с която Кирил също има удоволствието да контактува. Сподели:", "date": "2019.11.30", "title": "ЕКСКЛУЗИВНО В ПИК: Световната легенда Иванишевич с разтърсващи думи за Гришо! Треньорът на Джокович сподели, че Димитров..."}
{"url": "https://pik.bg/%D0%B1%D0%BE%D1%80%D0%B1%D0%B0-%D1%81-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BF%D1%80%D0%BE%D1%82%D0%B8%D0%B2-%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BB%D0%B8-%D0%B7%D0%B0-320-%D0%B1%D0%BE%D0%BD%D0%B0-%D0%B2-%D0%BC%D0%B2%D1%80-news887926.html", "text": "Йонко Иванов от Съюза на преподавателите по авто-мото подготовка и Христо Радков от Обединението на шофьорите коментираха пред Нова телевизия има ли нужда полицията от нови мощни автомобили за 320 000 лв., с които да преследват по автомагистралите тези, които превишават сериозно разрешената скорост. „Нужен е сериозен анализ на базата на който трябва да стане ясно дали е необходимо наистина закупуването на такива автомобили – коментира Йонко Иванов. - Пътищата също убиват, както и скоростта. Имаме едни от най-ужасните пътища на света и това е абсолютен факт. За мен закупуването на нови бързи автомобили не е вариантът. И съм категоричен за това. Има така нареченият пълзящ контрол. Един патрулиращ автомобил предава щафетата на друг. И една дестинация от София до Бургас може да се раздели на няколко автомобила и единият да предава на другия. Това е нормалното. Опитахме се да обясним това, когато се взимаше решението за тези 15 нови високоскоростни  автомобила. Идеята е за бързи и смели полицаи. 150 000 лв.за самите автомобили и още толкова за оборудването на такива автомобили. Обясниха, че акумулаторите им нямало да издържат и трябва да се купят допълнително резервни. Предложихме вариант полицаите с мотори да ги преследват нарушителите, но казаха, че било опасно за полицаите. Не виждам къде имаме такива скоростни пътища. Реално нямаме такава скоростна лента, в която някой да се движи с 250 км. Тези пари може да отидат в далеч по-точни неща. Пет завоя да се изправят с тези пари, пак би било по-полезно”. „Категорично съм на мнение, че няма причина за закупуването на високоскоростни автомобили – изрази мнение Христо Радков от Обединението на шофьорите. - 15 автомобила, за които никой няма обосноваване. Ще купим 15 високоскоростни автомобил, но кой ще ги кара. Кои хора ще обучим да ги карат? Предложих закупуване на камиони или бусове, които да извозват животни от пътя. За тези пари. Това би било далеч по-полезно. Обясниха, че още март месец било взето решение за закупуване на тези нови високоскоростни полицейски автомобили и няма смисъл да се обсъжда. Реално ние имахме право само на съвещателен глас, но не и да участваме да гласуваме. За мен е чиста некомпетентност това”. Двамата експерти взеха отношение и по въвеждането на системата „бонус-малос” цената на гражданската отговорност на автомобилите. „За „бонус-малос”, поне 90 процента от водачите ще бъдат в малос-зоната – анализира Христо Радков. - Само бай Гошо, който вади „Москвич”-а само за празници може да получи бонус. От активните шофьори няма човек, който реално не е нарушил правилата. Това е факт”. „Въвеждането на „бонус-малос” реално няма превантивна функция – добави Йонко Иванов. -  Тези неща водят до допълнителен хаос. Защо всички тези, които 20 години досега нямат нарушения отиват в базовия клас? Това е един от много въпроси, на които няма отговор”. Сподели:", "date": "2019.11.30", "title": "БОРБА С ДЖИГИТИТЕ: Специалисти против купуването на коли за 320 бона в МВР"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0%D1%89%D0%BE-%D1%81%D0%B8-%D0%BE%D1%82%D0%B8%D0%B4%D0%B5-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8-%D0%BA%D0%B0%D0%BA%D1%8A%D0%B2-%D1%87%D0%BE%D0%B2%D0%B5%D0%BA-%D1%89%D0%B5-%D0%B3%D0%BE-news887920.html", "text": "Премиерът Бойко Борисов поиска и получи оставката на социалния министър Бисер Петков. Социологът от агенция „Тренд” Ивелина Славкова коментира пред Нова телевизия защо си отиде социалният министър и какъв трябва да е профилът на неговия наследник. „Бих определила оставката на Бисер Петков като изненада – анализира Ивелина Славкова. - Често оставките в правителството идват при много сериозен скандал и проблем. И в трите кабинета на Борисов по-голямата част от министрите се разделят с постовете си при конкретен скандал. Тук има нова линия – натрупване на проблеми. Ясно е, че има натрупване на доста напрежение, което обаче не бе довело до грандиозен скандал”. Според социолога причината за освобождаването на Бисер Петков е било, че той реално не е успял да се справи комуникационно в публичното пространство. „Реално Петков не можеше да се справи чисто комуникационно в публичното пространство – стратегията за детето, проблемите с майките. Премиерът Борисов заемаше неговата роля, тъй като Петков не успяваше да изкомуникира какво прави в тези ситуации министерството му. Това оказва влиянието си. Би могло да се приеме за опит за туширане на напрежение това, но ако има такова, Борисов може да предприеме и по-кардинални мерки. И в рамките на здравеопазването и в труда и социалната политика се чувства напрежение. Там отива сериозен процент от бюджета. Накрая излиза, че обществото е недоволно. Явно не се намира механизъм за разрешаване на тези проблеми, но не може да се попадне на точния човек, който да наложи такъв механизъм. Тези проблеми се решават с много тежки реформи”. Ивелина Славкова говори и за това какъв трябва да бъде профилът на наследника на Бисер Петков. „Сега очаквам да се търси лице, което може да комуникира всички натрупани тежки проблеми – анализира тя. - Може и да не е експерт. Наблюдаваме и други министри в правителството, които изпускат теми, които трябва да се комуникират пред обществото, да ги обяснят. Очаквам да се търси политическо лице, което може и да не е свързано и тясно с ГЕРБ, което обаче да умее да комуникира. Надявам се да се подходи твърде сериозно и да се намери точният човек. Такъв, който да предприеме много тежки реформи”. Сподели:", "date": "2019.11.30", "title": "ЕКСПЕРТНО МНЕНИЕ: Социолог с коментар защо си отиде социалният министър и какъв човек ще го наследи"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D1%81-%D0%BF%D0%B5%D1%82%D0%B8%D1%86%D0%B8%D1%8F-%D0%B7%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%B8%D0%BD%D1%81%D1%82%D0%B8%D1%82%D1%83%D1%82-%D0%B7%D0%B0-%D0%B8%D0%BC%D1%83%D0%BD%D0%BE%D1%82%D0%B5%D1%80%D0%B0%D0%BF%D0%B8%D1%8F-%D0%B8-%D0%B8%D0%BC%D1%83%D0%BD%D0%BE%D0%BF%D1%80%D0%BE%D1%84%D0%B8%D0%BB-news887854.html", "text": "„За да имаме прогрес и ефективност е необходимо да има нова структура в медицината. Затова пледираме към администратори, политици и експерти и подаваме ръка да се съберем и да мислим как да се направи нещо полезно“, призова той. „Имунотерапията на злокачествени образования има най-малко 5 направления. При нас и сега се използват медикаменти в рамките на т,нар. таргетна терапия. Тя се прилага във високотехнологичните световни лаборатории“, поясни доц. Манев. Той призова: „Нека се опитаме да сме на ниво с останалите европейски страни. Нашата имунология е на по-високо от средните европейски нива и сега. Водеща страна в тази област е САЩ. В науката няма големи и малки народи и всеки трябва да даде своя принос“. Подготвили сме петиция, с която апелираме за разкриване на балкански институт за имунотерапия и имунопрофилактика на онкоболни пациенти. Това обяви доц. Влади Манев в ефира на Би Ти Ви. Сподели:", "date": "2019.11.30", "title": "Учени излязоха с петиция за разкриване на балкански институт за имунотерапия и имунопрофилактика на онкоболни"}
{"url": "https://pik.bg/%D0%B1%D0%B8%D0%B2%D1%88-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0%D0%BB%D0%B5%D1%87-%D1%81%D1%82%D0%B5-%D0%BE%D1%82-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B2%D0%B8%D0%B7%D0%B8%D1%82%D0%B5-%D0%B7%D0%B0-%D1%81%D0%B0%D1%89-news887941.html", "text": "Eдна от водещите международни теми от седмицата беше срещата на премиера Бойко Борисов и президента на Съединените щати Доналд Тръмп в Белия дом. На нея стана дума за много неща, но като че ли най-оптимистичен премиерът Борисов беше по темата за евентуалното отпадане на американските визи за българите. Доналд Тръмп, съобщи Борисов, е обещал да работи много активно и скоро да му каже кога ще се случи това. Джеймс Пардю, посланик на Съединените щати у нас в периода 2002-2005 година, коментира ситуацията пред БНР. Той говори и за критичната си статия - и за Тръмп, и за българските управляващи, която публикува в навечерието на срещата между Тръмп и Бойко Бориков в Белия дом. В нея той констатира, че България продължава да бъде пропита от корупция, както и че българските медии в огромната си част са вече покорени и компрометирани. „Обикновено не си мълча, когато видя, че нещо не е както трябва – заяви Джейм Пардю пред БНР. - Мисля, че дипломацията е нещо повече от това да се изтъква непрекъснато положителен имидж на определена страна. Ако има проблеми, те трябва да се решават. Трябва да се изговарят прямо и честно. Независимо от критиките ми, аз много обичам България, народа ѝ, историята, културата, характера ѝ. Отправям тези критики, защото искам България да бъде по-добро място, а не заради самата критика. Защото за мен България е чудесна и с голямо бъдеще пред себе си като демократична страна. Смятам, че България още е в процес на преход и че това може да отнеме още години. Но тя продължава да е пропита с корупция. Особено ме тревожи липсата на свобода на медиите. Положението не беше перфектно, когато бях у вас. Но все пак имаше конкуренция и правителствените представители се държаха отговорно. Не се стигаше до съдебни дела, но поне корупцията излизаше наяве. Това вече го няма. Медиите са подчинени. Аз просто го изговарям гласно и ще продължавам да го правя, ако е необходимо. Бих искал на борбата с корупцията и на свободата на медиите да беше наблегнато в началото на това изявление, а не в края, и то на някакви си 4 реда. Не знам дали статията ми има нещо общо или не, но ми се ще Съединените щати и Европейският съюз да влияят повече на България за решаване на тези проблеми. А те са сериозни! Корупцията е най-голямата заплаха за демокрацията. И България има много да наваксва. Във всяка страна има някакво ниво на корупция. Но в повечето развити демокрации държавници се пращат в затвора или поне се уволняват. Дори в администрацията на Доналд Тръмп вече няколко ръководители бяха освободени от постовете им за поведение, което може и да е свързано с корупция. Петима или шестима от най-близките му хора са вече в затвора или очакват присъди. В България това рядко се случва. А и трябва да се съгласите, че в момента България е еднопартийна държава, няма ефективна опозиция. И че дългосрочен ефект от такова управление може да е корупцията. Разочарован бях през 2004 и 2005 година, че Европейският съюз не използва позицията, в която беше, за да постигне голям напредък в България в битката срещу корупцията. Ако бяха по-твърди по този въпрос, България щеше да е много по-напреднала в развитието си. Защото корупцията пречи на икономическото развитие, гони младите хора от страната, какви ли не проблеми създава! Смятам, че Европа още може да направи много. Разочарован съм, че Съединените щати не оказват натиск. Но корупцията не е точно водеща тема в дневния ред на Доналд Тръмп”. Джеймс Пардю коментира и ситуацията с евентуалното падане на визите за българите. „Решението ще бъде съобразно критериите – заяви Пардю. - Същевременно ще е и политическо. Но ако се върнете чак до 2000 година, ще видите, че всички президенти оттогава са казвали, че ще разгледат въпроса. Мога обаче да ви кажа, че България е далеч от отмяна на визите, тъкмо заради проблемите, за които говоря. В общите изявления след такива срещи винаги обръщайте внимание на глаголите. \"Възнамеряват\" и \"планират\" да направят нещо. Или \"ще\" направят нещо. На мен по-скоро ми изглежда като дългосрочно обещание, отколкото като незабавни действия за отмяна на визите. Българите не бива да чакат със затаен дъх, освен ако не бъде постигнат голям напредък по изпълнението на критериите”. Според бившият пожсланик на САЩ в България, срещата между Тръмп и Бойко Борисов до голяма степен е била в отговор на покупката от България на изтребителите Ф-16. „Тръмп действа така - направи нещо за мен и аз ще направя нещо за теб – поясни Джеймс Пардю. -  Така Борисов получи среща в Белия дом и съвместно изявление. Но тези изявления са пълни с общи приказки. Но едно нещо в това специално ми се струва значимо - предложението на България за координационен център за НАТО във Варна. Но това май е всичко. Целта беше най-вече Борисов да се покаже в Овалния кабинет с президента на Съединените щати. В това няма нищо лошо. Всъщност е много добре, че България говори с Вашингтон директно на най-високо ниво. Правителството ви ефективно балансира между руското влияние и участието ви в трансатлантическото партньорство със западните демокрации. Трудна е ситуацията за България. В края на краищата Русия има грамадно влияние в страната ви, най-вече чрез енергетиката. Казвам това не като някой, който не харесва Русия. Ясно ми е, че тя е велика държава. Имам проблем не с Русия като страна, или като народ, а с ръководството в Кремъл, което изглежда твърдо решено да подкопае демокрацията в Европа и в Съединените щати. Но нека отбележа нещо друго. Съединените щати изпратиха много способен дипломат за свой посланик в София. Според мен България има голям късмет, че посланик Херо Мустафа е в София. Тя има огромен дипломатически опит. Работила е на някои много трудни места. Разполага с всички качества, за да бъде много добър посланик в България. Първокласен дипломат е!” Сподели:", "date": "2019.11.30", "title": "Бивш американски посланик в България: Далеч сте от отмяна на визите за САЩ"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%B6%D0%BE%D1%80%D0%BE-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%BE%D1%81%D1%82%D1%80%D0%BE%D1%82%D0%BE-%D0%BF%D0%B5%D1%80%D0%BE-%D0%B8%D1%81%D0%BA%D0%B0-%D0%B2%D1%8A%D0%B2%D0%B5-news887949.html", "text": "- Естествено, че е факт, че голям процент, някои го изчислиха на 70-80 на 100 от играчите в националния тим през последните години са преминали в един или друг период под егидата на г-н Гриша Ганчев най-вече в Литекс, сега и през ЦСКА и това говори за две неща. Първо за отличната работа на академията, която беше създадена в Ловеч. И второ - проблемите в ДЮШ в историческите грандове ЦСКА и Левски през изминалите не 3-4-5, а повече години. Тъй като в тази толкова сериозна и деликатна сфера като подготовката на талантливи футболисти, стандартите, процесите и тенденциите не са от вчера за днес или от днес за утре, а се наслагват, наслояват през годините като функция на структурата и професионалното функциониране на съответния клуб. И няма нищо чудно в това, че толкова много родни национали са преминали през Ловеч, тъй като повтарям - там Гриша Ганчев беше създал една великолепно работеща структура. Един механизъм за ранна селекция, подбор, подготовка и най-важното - лансиране на младите футболисти в елитния футбол още в юношеска възраст. Докато не е нужно надълго и нашироко да се спирам върху състоянието на ЦСКА и Левски през предишните години при поредица от собственици на клубовете в близкото минало. - Разбира се, че широка дискусия винаги е полезна с мнението на възможно повече хора. Не само във футбола и спорта, но и въобще в обществения живот. Но аз смятам, че при дереджето на нашия футбол няма смисъл от много приказки. Мнението ми е, че проблемите, приоритетите на българския футбол са ясни. А именно - вечните казуси със спортната база, детско-юношеската школа, методиката в клубовете, европейските начини на работа с младите и т.н. Това са генерални въпроси, които отдавна са поставени. Важното е какви отговори ще получат от хората, които се занимават в тази ключова социална система. А именно оттук-нататък дали с помощта на държавата, дали с публично-частно партньорство както виждаме, че се очертава добра перспектива за новия стадион на ЦСКА, дали чрез намеса на общини, дали частни инвестиции, дали чрез външно финансиране и т.н. материалната база да бъде подновена, подобрена, модернизирана, което съм уверен, че ще се случи, особено при сериозния ангажимент на сегашната изпълнителна власт, лично в лицето на премиера Борисов и спортния министър Кралев. - Оттук-нататък е въпросът върху тази материална база какво ще се прави? Какви ръководители ще се разпореждат със съдбата на най-популярния спорт? Доколко подготвени треньори ще изграждат младите футболисти още от детска възраст? Как ще се лансират тези таланти, по-горе стана дума за големия брой играчи възпитани в Академията в Ловеч преди години. Най-важното е, че те не само бяха изградени, но и адаптирани, лансирани в професионалния футбол. Без забавяне, както се случи с най-ярките примери Ивелин Попов, по-късно вече Кирил Десподов и прочие. Дори да бъде осигурена много модерна база, да имаме много добра методика, най-прекрасни топки, екипировки, да се вкарат гениални треньори от най-силните футболни школи в света, нищо няма да се получи - ако не се промени генерално обстановката в българския футбол. Ако не се пресече двойният стандарт на БФС, който беше едно от най-тежките футболни престъпления на доскорошното ръководство на Боби Михайлов. Двоен стандарт при лицензиране на клубове, при решенията на дисциплинарната комисия. В отделна графа разбира се, трябва да се постави изключително съдбоносния въпрос за честното съдийство. И с ВАР, и без ВАР няма как да има честно съдийство, ако няма необвързани, независими, честни арбитри? - Смятам, че трябва да се въведе, като същевременно ако е налице, да се намаляват хонорарите на съдиите. Защото няма как някой да ти измива за****а с извинение, да ти спестява рисковете и стресовете, ти да гледаш на екрана, а в същото време да взимаш все повече и повече пари, според мен, решението е - въвеждане на ВАР и редукция на реферските възнаграждения. Но да продължим нататък, няма как да се променят нещата ако съществуват, както в момента съществува сателитна система обслужваща определени хегемонни интереси. Ако продължават точните резултати, свалените гащи, шпалирите и т.н. Тези неща хората ги знаят, читателите на ПИК са много добре информирани. Пак казвам - нормативите, законите, идеите, насоките са си много добри - въпросът е как се прилагат, от кого се прилагат и какви морални стандарти се спазват. - Ето това, колега Илиев, е може би най-важният момент от нашия разговор и вие много справедливо го поставяте. Аз даже бих го извел на първо място, защото няма по-важно от това, а именно - да се въведат административни, формализирани по точка и по алинея изисквания за участие на определен брой български футболисти в отборите от А и Б група. Отивам даже още по-далеч - бих казал, че е задължително да се въведе квота от определен брой състезатели, българи на терена за 90 минути. Квота от примерно, импровизирам, дискусионно е разбира се - от 7 българи в различни възрастови диапазони - до 21, до 24 години в групата за мача или даже в титулярния състав. Отделно в картотеката да се фиксира задължителна цифра родни играчи. Във второто ниво на футбола ни - минимум седем човека до 24 години българи и т.н. Разбирам, че това са административни, не особено симпатични, както казват някои - непопулярни мерки, но аз ги поддържам с две ръце. Разбира се, специалистите трябва да ги разработят в детайли тези параметри, защото българският футбол е стигнал до такава трагедия, че връщане назад не бива да има, не бива да има никакви скрупули по отношение на здравата ръка, когато трябва да се разчистят авгиевите обори от БФС и надолу по веригата. И ако трябва - да се създадат радикални, драконовски правила, за да може най-сетне да се възстанови производството на качествени български футболисти, така както беше до преди близо 2 десетилетия. И не случайно последното ни участие на голям футболен форум при мъжете беше на Евро 2004, когато все още беше жива инерцията от поколението на четвъртите в света и въобще от времената, когато България беше една наистина могъща спортна сила, стигнала до челните 6-7 места в генералното класиране на Олимпиада, когато бяхме спортно чудо, но тогава имаше държава, която наистина използваше спортът като политическа витрина, но тя беше и национална витрина и гордост за българския народ. И чрез подобни, макар и непопулярни мерки, според мен това е единственият начин да се възстанови унищожената база на българския футбол. Защото в противен случай ще продължаваме да се питаме - как така всички около нас - и хървати, и сърби, и словенци, босненци, румънци и прочие всички продават млади таланти за милиони, десетки милиони в клубове от Топ 5 шампионатите на Европа. А ние в европейския най-голям елит имаме един Десподов, който сега е преотстъпен от Каляри в Щурм (Грац). - Разбира се. Този пример, който давате, колега Илиев, с Дани Олмо е много интересен и показателен. Отново с хърватски привкус може да посочим друг пример за успешен футболен мениджмънт. А именно може би най-големият настоящ млад талант на Хърватия - Никола Влашич, брат на световноизвестната лекоатлетка Бланка Влашич. Никола в момента е играч на ЦСКА (Москва), даже го видяхме онзи ден на мача срещу Лудогорец. Беше купен от московските \"армейци\" за около 16 милиона евро от Евертън. И намерението на шефовете на визирания гранд от руската столица е, че идеята им е да получат тройно-четворно повече пари от трансфер на Влашич до 2-3 години и това беше заявено пред медиите. Като е много възможно да го направят. Но Никола Влашич още преди 20-ата си година заиграва в Хайдук (Сплит), после е трансфериран в Евертън, където е по-трудно налагането, а сега е звезда номер 1 в ЦСКА (М), като миналата година блестя в Шампионска лига срещу Реал (Мадрид). Сега отново е във фокус. Тези примери са показателни и може да се посочат редица в съседни или близки до нас страни. Да не говорим за най-известните хървати, също така в какви грандове играят най-силните футболисти на Сърбия и прочие. Но отново казвам, нужно е футболна България да се обърне към генетичния фонд на народа ни, за да започнат да излизат новите наши звезди. - Благодаря за възможността, която ми предоставя Агенция ПИК, да споделя, че от тази неделя, 1 декември, започваме едно пряко телевизионно, дискусионно, коментарно предаване наречено - Спортни ВАРианти. Което ще правим заедно с колегата Жаклин Михайлов по Национална телевизия \"България 24\". Предаването ще се излъчва всяка неделя от 10:00 до 12:00 часа сутринта. Директно в споменатата телевизия, ще се опитаме без VAR да надникнем зад видимата повърхност на събитията и процесите във футбола и спорта. Сподели:", "date": "2019.11.30", "title": "МЪЛНИЯ В ПИК: Жоро Атанасов призова за революционни футболни промени, острото перо иска въвеждане на..."}
{"url": "https://pik.bg/%D1%82%D0%BE%D1%80%D0%BC%D0%BE%D0%B7-%D0%BF%D0%BE-%D1%81%D1%8A%D1%81%D0%B5%D0%B4%D1%81%D0%BA%D0%B8-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D0%BC%D1%8A%D0%B6-%D1%82%D0%B5%D1%80%D0%BE%D1%80%D0%B8%D0%B7%D0%B8%D1%80%D0%B0-%D1%86%D1%8F%D0%BB%D0%B0-%D1%83%D0%BB%D0%B8%D1%86%D0%B0-%D0%B2-%D0%B1%D1%83%D1%80%D0%B3%D0%B0%D1%81-news887934.html", "text": "Психично болен мъж тормози съседите си в Бургас. Те са подавали многократно жалби, събирали са подписки, но без резултат. Болният, оказва се, е въоръжен, влиза в дворовете на хората, крещи срещу тях и се настанява в пристройки. „Той постоянно е въоръжен с ножове, носи торби с боклуци, крещи и децата се страхуват да излязат навън”, не скри сериозните си притеснения една от потърпевшите от терора Милена пред Нова телевизия. „Миналата година счупи огледалото на автомобила ми, тази пролет заби нож в капака на колата на съпруга ми”, допълва я друга жена, живуща на същата улица - Пепа. „Водила съм разговори и с майка му, но тя казва, че е непосилна и не може да се грижи за него – обяснява още Милена. - Не желае да го прибере при себе си, защото не искала да ѝ носи боклуци. Очаквам институциите да се намесят и той да бъде задържан за постоянно и да се лекува”. Сподели:", "date": "2019.11.30", "title": "Тормоз по съседски: Психично болен мъж тероризира цяла улица в Бургас"}
{"url": "https://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BC%D0%BE%D0%BD%D0%B8%D1%82%D0%BE%D1%80%D0%B8%D0%BD%D0%B3%D0%B0-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news887851.html", "text": "прессекретариата на държавния глава. На 2 декември в Европейския парламент в Брюксел вицепрезидентът Илияна Йотова ще открие конференция „12 години Механизъм за сътрудничество и проверка в България: Равносметка“. Това съобщиха от Във форума, който започва в 14.00 часа българско време, ще участват евродепутати, еврокомисари, експерти, както и висши представители на българската съдебна власт. Конференцията се организира от евродепутата Емил Радев, който е заместник-председател на Комисията по граждански свободи, правосъдие и вътрешни работи. Като евродепутат Илияна Йотова беше заместник-председател на тази комисия и през 2016 г. организира първия такъв форум по темата. Сподели:", "date": "2019.11.30", "title": "Илияна Йотова ще открие в Брюксел конференция за мониторинга над България"}
{"url": "https://pik.bg/%D1%82%D0%BE%D0%BF-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D1%81-%D1%82%D1%80%D0%B5%D0%B2%D0%BE%D0%B6%D0%BD%D0%B8-%D0%B4%D0%B0%D0%BD%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0-%D0%B5%D0%B4%D0%BD%D0%BE-%D0%BE%D1%82-%D0%BF%D1%8A%D1%80%D0%B2%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%BF%D0%BE-%D0%BF%D1%80%D0%BE%D1%86%D0%B5%D0%BD%D1%82-%D0%BD%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%BE--news887936.html", "text": "България е на едно от първите места по процент на сърдечно-съдовата смъртност спрямо общата смъртност. Тревожните данни съобщи топ кардиологът проф. Иво Петров, цитиран от „Фокус”. „Сърдечно-съдовите заболявания не само в България, но и в много други страни в Европа и в Америките са номер едно убиец – коментира още проф. Петров. - За съжаление България е един от лидерите. С няколко страни около България определено си делим първите места като процент на сърдечно-съдовата смъртност спрямо общата смъртност. Профилактиката и ранното диагностициране и лечението на сърдечните заболявания определено е мисия и трябва да бъде мисия не само на лекарското съсловие, но също така и на институциите и на държавата. Има отделни случаи и проблясъци, в които даже успяваме да публикуваме и да презентираме. Бих казал, че като активна страна и активни участници в конгресите доста ни уважават. Все още обаче като рутинна практика България е много далече от желаните стандарти. В европейските страни ендовескулаторната терапия е станала много отдавна златен стандарт. В България все още трудно си пробива път, поради добре известните на всички ни причини – значително по-ниско финансиране, по-малка роля на обучението. Една от целите ни е да се даде достъп на млади, на колеги от различни специалности да имат повече знания и опит. Откакто България се включи в инициативата „Stand for life“ смъртността от остър миокарден инфаркт намаля три пъти. Когато се прилагат правилните методики, може. Миокардните инфарктни се лекуват изключително добре, изключително правилно, точно както е по световните стандарти и това даде резултати. Приблизително 11 000 мозъчни инсулта и около 10 000 инфаркта на година“. Проф. Иво Петров коментира и случаите на насилие спрямо лекарите. \"Обществото не трябва да има търпимост към насилие към лекари – категоричен бе кардиологът. - Трябва да има наказания спрямо агресията, вкюлчително и спрямо агресията към лекари. Трябва да има контрол и по-строга охрана на здравните заведения. Трябва да се предприемат мерки\". Сподели:", "date": "2019.11.30", "title": "Топ кардиолог с тревожни данни: България е на едно от първите места по процент на сърдечно-съдовата смъртност"}
{"url": "https://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%B0%D0%BD%D0%B0%D0%BB-%D0%B7%D0%B0-%D0%B2%D0%BD%D0%BE%D1%81-%D0%BD%D0%B0-%D1%80%D0%B0%D0%B7%D1%80%D0%B5%D0%B4%D0%B8%D1%82%D0%B5%D0%BB-%D0%B7%D0%B0-%D0%B1%D0%B5%D0%BD%D0%B7%D0%B8%D0%BD-%D0%B2-%D0%B3%D1%8A%D1%80%D1%86%D0%B8%D1%8F-news887993.html", "text": "Арестувани по случая са 20 души, съобщават от Главна дирекция \"Национална полиция“. От забранения разтворител са открити 20 тона. Престъпната група е снабдявала бензиностанциите в Атина, уточнява БНР. Получател на износа от двете фирми е несъществуваща гръцка фирма за производство на бои. Властите имат информация, че за 2 години по тази схема в Гърция са внесени над 2000 тона от химикалите, като печалбата е над 2,5 млн. евро. Няколко месеца полицията е следила заподозрените лица, за да установи цялата схема за разреждане на бензина, съобщи говорителят на гръцката полиция. Задържаните лица са предадени на прокуратурата. Гръцката полиция разби нелегална мащабна мрежа за внос на химикали от България, използвани за разреждане на бензин на бензиностанции в Атина. Собственикът на двете български фирми, извършвали нелегалния внос, е 50-годишен кипърец, който се издирва. Сподели:", "date": "2019.11.30", "title": "Разбиха български канал за внос на разредител за бензин в Гърция"}
{"url": "https://pik.bg/%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B3%D0%BE%D1%82%D0%BE%D0%B2%D0%B8-%D1%81-%D0%BD%D0%BE%D0%B2%D0%B8%D1%8F-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-news887904.html", "text": "ЦСКА вече е готов с проекта за новия вид на \"Българска армия\". Почти всички детайли около реконструкцията на стадиона са изчистени, а ръководството планира да ги обяви официално в скоро време. Това обаче ще се случи, след като се учреди окончателно съвместното дружество с държавата - \"Спортни имоти \"Българска армия\". Според запознати капацитетът на стадиона ще е за около 18-20 хиляди зрители, т.е. приблизително сходен с настоящия. Условно \"Армията\" има 22 015 места, но известна част от тях не се използват от години. Очаква се в близките дни \"Спортни имоти \"Българска армия\" да бъде вписано в Търговския регистър, а оттам ЦСКА-София да налее в съвместното дружество паричната оценка на стадиона и базата в Панчарево. Сумата ще е в диапазона 20-25 млн. лева. Средствата за реконструкцията на стадиона са напълно осигурени. Както е известно, от клуба изразиха надежда да стартират дейностите на \"Армията\" през пролетта на 2020 година и да завършат съоръжението до 15 март 2021 година. Изпълнителният директор на клуба Пламен Марков направи кратък коментар относно реконструкцията на стадиона: \"Работи се по въпроса за \"Армията\". Надявам се до пролетта всичко да бъде изяснено и всички процедури да са минали по инстанциите. А оттам да се пристъпи и към строителство\", каза Марков за България он еър. Сподели:", "date": "2019.11.30", "title": "На \"Армията\" готови с новия проект за стадиона"}
{"url": "https://pik.bg/%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%B0%D1%82%D0%B8%D0%BD%D0%B0-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%80%D0%B8%D1%81%D0%BA-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%BF%D1%80%D0%BE%D1%8F%D0%B2%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D0%BE%D0%BB-news887939.html", "text": "Посолството на САЩ в Атина издаде предупреждение към американските граждани, които планират да посетят Гърция за Коледните празници, съобщава БНР. В информацията се посочва да бъдат особено внимателни при посещения на места, където се събират много хора, поради риск от прояви на екстремисти. Посочва се също, че мерките от страна на гръцката полиция са засилени по охрана на места като молове, новогодишни базари, летища и религиозни храмове. В информацията се цитират последните случаи на активност на терористи в страни от Западна Европа. В случай на евентуално събитие американските граждани се приканват да се информират от гръцките медии. Гръцкото министерство на вътрешните работи не съобщава за реална заплаха от терористични атаки на територията на страната. Сподели:", "date": "2019.11.30", "title": "Посолството на САЩ в Атина с предупреждение за риск от терористични прояви по време на Коледните празници"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B0%D0%BA%D1%83%D1%88%D0%B5%D1%80-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3-%D1%81-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-news887933.html", "text": "Взрив разтърси „Пирогов” в сряда сутринта. Минути преди четири сутринта във Второ вътрешно отделение на спешната болница избухва взрив, а след него и пожар. Двама пациенти загинаха, а десетки бяха евакуирани по спешност. Лекари, полицаи и пожарникари - всички рамо до рамо са спасявали десетките пациенти от взривеното отделение в „Пирогов”. В нощта на трагедията акушер-гинекологът д-р Дениза Алексиева е в кабинета си в „Пирогов”. В 03:35 часа преглежда родилка с 40 градуса температура. „Минути след това се чу алармата – връща се към случилото се доктор Алексиева пред Нова телевизия. - Аз взрив не съм чула. Сградата е залепена до тази, но е от другата страна. Не видях паника, но тичахме навън, за да видим какво се случва”. Тя, заедно с нейни колеги – лекари, санитари, акушерки, всички се втурват към Второ вътрешно отделение. „Дойдоха полицаите, пожарната – разказва още доктор Дениза Алексиева. - Всичко беше много бързо, много страшно. Качи се пожарната, изгаси огъня. Започна евакуацията. Полицаите буквално ги носиха на носилки, на рамена. Санитарите стояха с колички и ние казвахме: „Този е добре, кара се в хирургия, този изглежда обгазен – в противошокова зала”. Вече шокът почти премина”. Сега остават щетите, уплахата на десетките евакуирани по спешност хора и мъката на близките на загиналите. А междувременно разследващите търсят отговори. Сподели:", "date": "2019.11.30", "title": "От първо лице: Акушер-гинеколог с разказ за пожара в „Пирогов”"}
{"url": "https://pik.bg/%D0%BE%D0%B1%D1%80%D0%B0%D1%85%D0%B0-%D0%B8%D0%B3%D1%80%D0%B0%D0%BB%D0%BD%D0%B0-%D0%B7%D0%B0%D0%BB%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-news887946.html", "text": "Плейстейшъни и джойстици задигна апаш от игрална зала във Враца, съобщиха от пресцентъра на полицията в областния център, цитирани от „Булнюз”. Престъплението е извършено вчера. Според информацията, в късните часове на 29 ноември (петък) на спешния телефон 112 постъпил сигнал  за извършена кражба. Обадилият се заявил, че на същия ден, за времето  от 07:00 до 22:00 часа, неизвестно лице е задигнало 2 плейстейшъна и 2 броя джойстици от зала за електронни игри в града под Околчица. По случая е образувано досъдебно производство във врачанското районно уп Сподели:", "date": "2019.11.30", "title": "Обраха игрална зала във Враца. Ето какво задигнаха"}
{"url": "https://pik.bg/%D0%B2-%D0%B8%D1%80%D0%B0%D0%BD-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8-%D0%B8-%D1%83%D1%87%D0%B8%D0%BB%D0%B8%D1%89%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-news887938.html", "text": "Училища и университети в Иран затвориха врати заради токсичния смог, обхванал части на страната, съобщава АФП. В столицата Техеран също е отчетено високо съдържание на фини прахови частици, посочват местни медии. Решението събота да бъде обявен за неучебен ден беше обявено от заместник-губернатора Мохаммад Тагхизадех, след среща на извънредния комитет по замърсяването на въздуха. Властите въведоха и редица мерки сред които ограничение за движение на частни автомобили по улиците на столицата и забрана за движение на камиони. Хората с респираторни заболявания бяха посъветвани да останат по домовете си, а спортните събития на открито бяха отменени. Няма да работят и училищата в северната провинция Алборз, както и в централната провинция Исфахан. Според експерти концентрацията на фини прахови частици е 146 микрограма на кубичен метър, което е опасно за здравето ниво. Всяка година заради мръсния въздух в страната се регистрират близо 30 000 смъртни случаи. Смогът се очаква да се разпръсне над мегаполиса с население от 8 милиона души в понеделник, когато се очаква дъждовно време. Замърсяването на въздуха е особено голям проблем в Техеран през зимата заради липсата на вятър, а студеният въздух задържа смога над района в продължение на дни – явление известно като термална инверсия. Сподели:", "date": "2019.11.30", "title": "В Иран затварят университети и училища заради мръсен въздух"}
{"url": "https://pik.bg/%D0%BD%D0%B0-%D1%82%D1%8A%D0%BC%D0%BD%D0%BE-%D0%B8-%D1%81%D1%82%D1%83%D0%B4%D0%B5%D0%BD%D0%BE-%D1%80%D0%B5%D0%B6%D0%B8%D0%BC-%D0%BD%D0%B0-%D1%82%D0%BE%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news887950.html", "text": "Майки с деца ще посрещнат новата седмица, която се очертава със сериозно застудяване, без ток и отопление. Неприятната ситуация е в пловдивското село Брестник, където от няколко дни през деня няма електричество от 08:30 до 17:30 часа, съобщава „Трафикнюз”. Жена от селото не скри своето възмущение и недоумение защо това се прави през зимата, както и защо живеещите в селото са в неведение. „От ЕВН ни казаха, че ще е така до 31 декември – заяви жената. - Няма никъде залепена информационна бележка, че тук ще има планов ремонт. Буквално днес разбрахме за този режим на тока. Тук има много майки с малки деца, които остават без отопление през декември! Наистина, не знам какво ще правим….”. От електроразпределителното дружество съобщиха, че в действителност плановият ремонт е  записан до 31 декември, като касае само част от селото, макар на картата това да е повече от половината населено място. Причината е, че сменят част от старите стълбове от мрежата. Възможно е обаче те да приключат по-рано работа, а прекъсванията да не са за по цял ден.  Иначе те са уведомили  за плановите дейности чрез сайта им, както и в един местен ежедневник. Кметът на селото Атанас Шопов заяви, че при разговора му с ЕВН, оттам са му казали, че до седмица ще приключат с плановия ремонт – като в различни дни , различни части на селото ще са без ток. „Казаха ми, че още седмица им трябва. Ще говоря с тях в понеделник, наистина се надявам, това да не е до 31 декември, тъй като периодът е много дълъг и все пак е през зимата”, каза Шопов. Сподели:", "date": "2019.11.30", "title": "На тъмно и студено: Режим на тока в пловдивско село до края на годината"}
{"url": "https://pik.bg/%D0%BA%D0%B0%D0%BA%D1%8A%D0%B2-%D0%B5-%D1%81%D0%BC%D0%B8%D1%81%D1%8A%D0%BB%D1%8A%D1%82-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news887326.html", "text": "Всеки човек сам решава, за какво да живее и какви цели да постигне. Тук не може да има универсален отговор. Някой живее в името на децата, за някой основното е собственото му творчество, а някой търсят, само своя смисъл в живота. Ето и какво според астролозите е смисълът на живота за всеки от представителите на Зодиака: Овен Жаждата за откритие е основният движещ мотив за представителя на зодия Овен. Придобиването на нови знания е основната цел. Приключения и пътувания, хора и събития, нови места - това е, което вдъхновява и прави Овена щастлив. Новите знания са много важни за Овните. Те се стремят да ги получат, през целия си живот. Телец Желанието да намерите своята любов е това, което движи многото действия у Телеца. Да ​​срещне истинска сродна душа е смисълът на живота за представителите на този зодиакален знак. За да усети пълнотата на живота и да покажете най-прекрасните си качества, Телецът трябва да е до любим човек. 3-те зодии, които ще сключат брак през 2020 година 3-те най-луди жени в ЗОДИАКА Темпераментните жени имат труден характер. Те са общителни, активни и винаги постигат целите си. Близнаци Постигането на дълголетие е много важно за Близнаците. Никога не губят сърце, винаги остават оптимисти. Най-важната цел за представителите на това съзвездие е да научат нови идеи и да предадат тези идеи на други хора. Рак Целта на Рака се определя от неговите духовни качества. За него е важно да помага на хората, през целия си живот. Раците са отзивчиви, затова се стремят да дават, както материални, така и духовни ценности. Лъв Да се ​​научи да приема себе си такъв, какъвто е, се крие смисъла на живота за Лъва. Истинският път към откриването на хармония е самолюбието, самодостатъчността и самоувереността. Важно е Лъвът да се научи да прави нещата, без „свита“ и понякога да прекарва времето сам. Дева За представителите на тази зодия е от значение да се научат да намират щастие в малките неща. Те трябва да се научат да ценят това, което имат в момента, и да не гонят призрачни мечти, които, уви, невинаги се сбъдват. Везни Най-важното за Везните е да зарежда всички с положителни емоции. Везните намират щастие, като създават уникални и красиви неща. Те са щастливи да споделят ярките си мисли с хората. Скорпион За Скорпионите смисълът на живота е да бъдат верни на мечтите си, независимо какви са. За тях е много важно да се доверят на интуицията си и да не обръщат внимание на мнението на другите. Само тогава Скорпионите успяват да достигнат големи висоти. Стрелец Разсъждавайки, върху мистериите на Вселената, Стрелецът никога не намират смисъла в живота и конкретната цел на своето съществуване. С течение на времето представителите на това съзвездие само се убеждават, че във Вселената има нещо повече от тях самите, техните желания и воля. Козирог Представителите на тази зодия искат да знаят тайните на хората и света. Новите знания им носят истинско щастие. Благодарение на това Козирозите оценяват много неща обективно, заемайки различни гледни точки. Водолей Мечтателният Водолей вижда смисъла на живота в творчеството. Той винаги имат вдъхновение и с голямо удоволствие създават прекрасни творения. Водолеите получават истинско удовлетворение от работата си. Риба Целта на живота на Рибите е да създадат уютна, радостна и топла атмосфера за хората около тях. Да се ​​чувстват необходим и ценени за обществото. Това е смисълът на живота за тях. Сподели:", "date": "2019.11.30", "title": "Какъв е смисълът на живота за всяка зодия?"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news887947.html", "text": "Премиерът на Република Северна Македония Зоран Заев, който ще бъде придружен и от министъра на труда и социалната политика на страната Мила Царовска ще осъществи работно посещение в черногорската столица Подгорица, съобщиха правителствени източници, пише скопското издание “Слободен печат“. Предвидено е визитата да продължи два дни, като във втория Заев да се срещне и със своя колега, премиера на Черна гора Душко Маркович. Заев е поканен и да присъства на конгреса на „Демократическата партия на социалистите“ (ДПС) на Черна гора, който ще се състои тогава. Сподели:", "date": "2019.11.30", "title": "Зоран Заев е на посещение в Черна гора"}
{"url": "https://pik.bg/%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D1%87%D0%B5%D1%81%D1%82%D0%B8%D1%82%D0%B5-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news887248.html", "text": "Остава месец до може би най-чаканите празнични дни в годината – Бъдни вечер и Коледа. Любимото ни време от годината, когато прекарваме време с близките си и се радваме на споделените щастливи мигове заедно. Но наред с тези приятни емоции има и едни не толкова светли чувства, а именно – споровете с партньора ни. Празничната подготовка понякога изважда и не толкова щастливи емоции и може да доведе до създаване на известно напрежение в семейството, пише az-jenata.net. Едва ли има двойка, която да не е провела поне един път този спор, а именно къде ще прекараме празниците – при твоите или при моите родители? Много често никой не иска да отстъпи и това неминуемо води до разгорещени дискусии и дори кавги. А както винаги, разковничето е във взаимния компромис. Всички знаем, че разходите през декември са много повече и е разбираемо – всеки иска да направи запомнящ се подарък на близките си. Но когато сме семейни и разполагаме с общ бюджет, трябва да се съобразяваме и с мнението на половинката ни. А темата с определените пари за подаръци е сред важните, които трябва да се обсъдят, но по възможност без драми и кавги. Често двойките имат спорове относно количеството играчки, които децата да получат за Коледа. За някои хора Коледа е времето да кажем „Да“ на желанията на децата, особено ако през годината сме ги ограничавали значително в покупките на играчки и подаръци. Други споделят мнението, че купуването на много подаръци разглезва децата и няма възпитателна сила. Ако и вие с половинката ви сте на различни мнения, трябва да опитате да намерите консенсус, без да разваляте предстоящите празнични дни. Някои казват, че противоположностите се привличат, но това не им се отразява добре по празници, тъй като желанията им тогава често са коренно различни. Единият иска да остане вкъщи, да се радва на домашния уют и да се забавлява с телевизионната програма, докато другият партньор иска да излезе, да е с хора навън, на заведение или някъде другаде, но не и у дома. Не са рядкост подобни спорове и отново стигаме до момента с компромиса, който е от огромно значение в една връзка. Не всеки обича да прекарва празниците си с роднините на своята половинка в живота, но често се налага, за да се запази мирът в семейството. И все пак, една от темите, които се обсъждат всяка година е колко време ще прекараме с тях. Коледните празници са така дълго чакани и жадувани – повече време за нас, повече време за любимите ни хора и в приятна, домашна обстановка. Един от тези безценни мигове е просто да седим с любимия човек, удобно настанени на дивана и да гледаме приятен филм. Дотук добре, но често двойките спорят именно за филма, който да гледат заедно. Забравете глупавите спорове, направете взаимен компромис и се насладете на времето заедно. Ако не е възможен компромис, изгледайте два филма – според вкуса на всеки един. Какво са празниците без хубаво вино? Всички искат да се насладят на приятната му магия, но ако сме с колата, остава въпросът кой ще кара на прибиране? За да избегнете споровете най-добре използвайте услугите на друг вид транспорт и си спестете негативните емоции и главоболия. Сподели:", "date": "2019.11.30", "title": "Това са най-честите причини за скандали по празниците"}
{"url": "https://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%80%D1%83%D1%81%D0%B8%D1%8F-%D0%BF%D0%B8%D0%BB%D0%BE%D1%82%D1%8A%D1%82-%D0%B7%D0%B0%D0%B3%D0%B8%D0%BD%D0%B0-news887952.html", "text": "Руски хеликоптер падна и се подпали тази сутрин в Краснодарския край в Южна Русия, предаде ТАСС, цитирана от „Дарик”. Агенцията се позовава на информация от местните власти в района на произшествието. Пилотът е загинал. Трагичният инцидент е станал недалече от черноморското пристанище Новоросийск. Лекият хеликоптер тип Robinson R44 е принадлежал на компанията \"Абрау-Дюрсо\" и е летял към град Анапа. Пилотът е бил сам на борда. По-късно бе уточнено, че загиналият е Юрий Корольов - директор на фирмата \"Въздушен транспорт Абрау\", която е нетърговски партньор на \"Абрау-Дюрсо\". Обстоятелствата около инцидента с хеликоптера все още се изясняват. От спасителната служба в Новоросийск уточниха за ТАСС,че хеликоптерът е паднал на планински склон. На земята няма разрушения. На място са пристигнали следователи, извършва се процесуална проверка, съобщиха от пресслужбата на южноруското следствено управление по транспорта. В справка на ТАСС се посочва, че от началото на 2015 г. до вчера в Русия са станали 12 катастрофи с леки хеликоптери от тази марка - 4-местния R44 и 5-местната му модификация R66. При тези инциденти са загинали около 30 души. Този тип леки хеликоптери се използват главно от бизнесмени и техните компании. Сподели:", "date": "2019.11.30", "title": "Хеликоптер се разби в Русия, пилотът загина"}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D0%B8-%D0%B8%D0%B7%D0%B1%D1%8F%D0%B3%D0%B0%D1%85%D0%B0-news887951.html", "text": "Изясняват се обстоятелства около възникнал пътен инцидент тази сутрин по пътя между село Царев брод и Шумен, до разклона за село Коньовец, пише \"Труд\". Сигнал за катастрофата малко след 5 часа е подал водач на лек автомобил, който минал през мястото на инцидента. Насочени са екипи на полиция и спешна помощ, но след пристигане са установени само автомобилите, без водачите им. Проведени са издирвателни действия, по време на които е установен водачът на единия автомобил, участник в произшествието. 23-годишният жител на село Царев брод, който управлявал лек автомобил Фолксваген „Голф“ обяснил, че застигнал лек автомобил Субару и го ударил. След удара автомобилите са излезли извън пътното платно, като голфът се блъснал в крайпътна канавка, а субаруто отишло в нивата. Водачите на двата автомобила са напуснали мястото на произшествието. Работата на полицейските екипи продължава. Сподели:", "date": "2019.11.30", "title": "Шофьори катастрофираха и избягаха"}
{"url": "https://pik.bg/%D0%BC%D0%B8%D1%86%D0%BE%D1%82%D0%B0%D0%BA%D0%B8%D1%81-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-7-%D1%8F%D0%BD%D1%83%D0%B0%D1%80%D0%B8-news887955.html", "text": "Премиерът на Гърция Кириакос Мицотакис ще проведе среща с американския президент Доналд Тръмп във Вашингтон на 7 януари, съобщава електронното издание на атинския вестник \"Катимерини\". Срещата идва в критичен момент за Гърция и време, в което голям брой мигранти пристигат на егейските острови в страната, докато Турция увеличава своите искания в региона. По специално, негативна реакция в Атина предизвика подписването от страна на Анкара на меморандум с Либия, който цели да очертае наново морските граници. Сподели:", "date": "2019.11.30", "title": "Мицотакис се среща с Доналд Тръмп на 7 януари"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BB%D0%BE%D1%88%D0%B0%D1%80%D0%B8-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B1%D0%BE%D1%80%D0%B4%D0%B5%D0%B9-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news888051.html", "text": "Клошари запалиха бордей в Благоевград. Пожар на ул. “Славянска” вдигна на крак огнеборци и полиция. Необитаема къща в района на поликлиниката е била запалена от скитници, които са се самонастанили в нея. Инцидентът е възникнал малко след 16,00 часа. На място са извикни два пожарни автомобила. В момента улицата е затворена за движение, допълва \"Струма\". Съседи заявиха, че многократно са подавали сигнали до община Благоевград с искане да се вземат мерки, тъй като собственичката на имота живее във Варна и бездомници се самонастаняват в къщата. Сподели:", "date": "2019.11.30", "title": "ОТ ПОСЛЕДНИТЕ МИНУТИ: Клошари запалиха бордей в Благоевград"}
{"url": "https://pik.bg/%D1%81%D0%BF%D0%B8%D1%80%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%86%D0%B5%D0%BB%D0%B5%D0%BB%D0%B8-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news887956.html", "text": "Акциите по издирване и спасяване на оцелели от земетресението в Албания са приключили, съобщи БТА, цитирана от „Дарик”. Смята се, че няма повече тела на загинали, останали под развалините. Премиерът на Албания Еди Рама каза днес, че 50 души са загинали в резултат на силното земетресение от 6.4 по Рихтер от вторник, а близо 2 000 души са били ранени. Рама посочи, че данните до момента показват, че близо 900 сгради в Дурас и над 1 465 сгради в Тирана са сериозно повредени. Сподели:", "date": "2019.11.30", "title": "Спира издирването на оцелели от земетресението в Албания"}
{"url": "https://pik.bg/%D0%BE%D1%82-%D1%84%D1%80%D0%B5%D0%BD%D1%81%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BF%D1%80%D0%B8%D0%B2%D0%B8%D0%BA%D0%B0%D1%85%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%BF%D0%B0%D1%80%D0%B8%D0%B6-news887958.html", "text": "Посланикът на Турция във Франция бе повикан във френското външно министерство, съобщават световните агенции, цитирани от БНР. Той трябва да даде обяснения за изявление на турския президент Реджеп Ердоган, окачествено от Париж като обида. По повод думите на фернския държавен глава Еманюел Макрон, че НАТО е в мозъчна смърт, Ердоган му препоръча да провери дали самият той не е в такова състояние. Напрежението между Париж и Анкара се засили заради турската военна операция в Сирия и ролята й в НАТО, който също участва в борбата срещу \"Ислямска държава\". Оплаквайки се от липсата на американско лидерство, Макрон заяви, че НАТО е в мозъчна смърт и критикува турската операция. Ердоган реагира, препоръчвайки му \"да провери дали самият той не е в мозъчна смърт“и подчерта, че не зависи от Франция дали Турция ще остане член на НАТО. Френското външно министерство заяви, че турският посланик е бил повикан, за да обясни \"неприемливи изявления, които нямат място във френско-турските отношения и не могат да заменят необходимия диалог между страните\". И двамата президенти ще присъстват на срещата на върха на НАТО следващата седмица. Сподели:", "date": "2019.11.30", "title": "От френското външно министерство привикаха турския посланик в Париж"}
{"url": "https://pik.bg/%D0%B2-%D0%BD%D0%B5%D0%B4%D0%B5%D0%BB%D1%8F-%D0%B8%D0%B7%D0%BF%D1%80%D0%B0%D1%89%D0%B0%D0%BC%D0%B5-%D0%B3%D0%BE%D0%BB%D0%B5%D0%BC%D0%B8%D1%8F-%D0%B0%D0%BB%D0%BF%D0%B8%D0%BD%D0%B8%D1%81%D1%82-%D0%B0%D0%B2%D1%80%D0%B0%D0%BC-%D0%B0%D0%B2%D1%80%D0%B0%D0%BC%D0%BE%D0%B2-news887960.html", "text": "В неделя, 1 декември 2019 г., 10:00 ч., в ритуалната зала на Централните софийски гробища ще бъде изпращането на Аврам Аврамов. Близките на на големия български алпинист канят всички на поклонението. Аврамов е бил директор на централната планинска школа „Мальовица“. Треньор по алпинизъм при Централния съвет на Българския туристически съюз. Участва в едни от най-значимите български изкачвания след Втората световна война в Алпите и Памир. През 1984 г. ръководи най-мащабната българската експедиция – „Еверест 1984“. Тогава Христо Проданов става първият българин, изкачил най-високия връх на планетата, при това без допълнителен кислород и по най-трудния маршрут – Западният гребен, т.нар. Жесток път. Още четирима българи стигат върха в рамките на експедицията – Методи Савов, Иван Вълчев, Николай Петков и Кирил Досков. Те правят за първи път в историята цялостен траверс на Еверест, наречен по-късно “Българския траверс”, като се изкачват от запад и слизат от юг. Изкачването по Жестокия път няма повторение вече 35 години. Сподели:", "date": "2019.11.30", "title": "В неделя изпращаме големия алпинист Аврам Аврамов"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8%D0%BB%D0%B2%D0%B8%D1%8F-%D0%BA%D0%B0%D1%86%D0%B0%D1%80%D0%BE%D0%B2%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%81%D1%8A%D0%BD%D1%83%D0%B2%D0%B0%D0%BC-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%B8-%D1%81%D1%8A%D0%BD%D0%B8%D1%89%D0%B0-%D0%B8-%D0%B8%D0%B7%D0%BF%D0%B8%D1%82%D0%B2%D0%B0-news888022.html", "text": "Животът на Силвия Кацарова излезе в нейните мемоари. Изпълнителката на \"Големият гораб минава\", \"Топъл дъжд\", \"Обещай им любов\" събра през седмицата близки, приятели, колеги, дори и политици, на премиерата на своя житейски път. Оказа се, че цели 5 години една от най-ярките звезди на българската поп сцена, е чакала вдъхновение, за да излее живота си върху белия лист. Но то така и не идвало... \"5 години се мъчех да опиша живота си в книга, но нямах никакво вдъхновение. Обаче, миналата година отправих от сърце послание към Вселена, към Бог, да ми дадат творческо вдъхновение. Вярвайте ми, месец март, седнах и всичко дойде от висшите сили\", сподели пред камерата на ПИК TV Кацарова. Тя е на сцената вече 45 години, а през април имаше и юбилей - 65. На какво се дължат неизменната усмивка на лицето й и успехите й на сцената? На една думата - вярата! \"Вярвайте в мечтите си! Аз разбрах каква е моята мисия в живота. Той може да бъде много красив, ако изчистим душите си от страха, той има огромна унищожителна сила. И най-малкото съмнение в сърцето ми, е разбивало всяка мое мечта. Вярата в успеха е най-мощната и градивна сила във Вселената\", категорична е Силвия. Защо първият й съпруг Мишо Кацаров я е разплаквал, как гадае бъдещето по сънищата си и защо изпитва огромна вина към дъщеря си Теди Кацарова - гледайте сега: Сподели:", "date": "2019.11.30", "title": "САМО В ПИК TV! Голямата Силвия Кацарова пред медията ни: Сънувам пророчески сънища и изпитвам голяма вина към дъщеря ми - ето защо..."}
{"url": "https://pik.bg/%D0%BF%D0%BE%D0%BB%D0%B0%D0%B3%D0%B0%D1%82-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D1%81%D0%BB%D0%BE%D0%B9-%D0%B0%D1%81%D1%84%D0%B0%D0%BB%D1%82-%D0%BD%D0%B0-%D0%BF%D1%8A%D1%82%D1%8F-%D0%BA%D1%80%D0%B8%D1%87%D0%B8%D0%BC---%D0%B4%D0%B5%D0%B2%D0%B8%D0%BD-news887963.html", "text": "Движението по пътя Девин – Кричим в отсечката от област Смолян до Кричим и утре ще се извършва в една лента с изчакване, съобщава „Трафикнюз”. Ограничаването на трафика, което е в сила и днес, е за полагането на последния асфалтов пласт на настилката. Движението ще се регулира със сигналисти. Необходимо е шофьорите да карат внимателно и да спазват пътната сигнализация. През следващата седмица – от 2 до 6 декември, от 07:00 ч. до 19:00 ч., ще бъде ограничено движението на всички превозни средства в отсечката от област Смолян до Кричим. Обходният маршрут ще е по пътя Девин - Смолян - Асеновград - Пловдив и обратно. Сподели:", "date": "2019.11.30", "title": "Полагат последен слой асфалт на пътя Кричим - Девин"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BA%D0%B0%D1%82%D0%BE-%D1%81%D0%B2%D0%B0%D1%82%D0%B1%D0%B0---%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0%D1%82%D0%B0-%D0%B4%D0%B5%D1%84%D0%B8%D0%BB%D0%B8%D1%80%D0%B0-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%80%D0%BE%D0%BA%D0%BB%D1%8F-news887847.html", "text": "По традиция рождените дни на Николета Лозанова са истинско зрелище за сетивата. Всяка година на днешния 30-ти ноември най-известната плеймейтката вдига чутовен купон, разходите по който обичайно надхвърлят масрафа за една скромна сватба. Гостите на тайното си парти тази вечер рожденичката ще посрещне в меко казано скандална визия - с отрупана с камъни прозрачна рокля от своя моден гуру Филип Плейн. Дрехата, която е била гвоздеят в ревюто на дизайнера от колекцията му за 2020 г., е уникат - произведена е в една-единствена бройка. Последната седмица рожденичката е била на тръни, тъй като буквално часове преди купона роклята е пристигнала в София от Америка, където са я снимали за корица на модната библия \"Воуг\". Одеждата е абсолютно прозрачна и ще разкрие до най-малкия детайл секси формите на Ни Ло. Отсега е ясно - предвид факта, че наскоро тя подмени силикона си, гостите й тази вечер едва ли въобще ще отдадат нужното внимание на модното творение на Плейн. Роклята Николета ще комбинирана с умопомрачителни ботуши над коляното, отрупани с хиляди камъни и диаманти, за които плеймейтката се е бръкнала с 10 хил. евро. Защо Ни Ло е била на тайна среща с Филип Плейн в швейцарския курорт Лугано, как Любо Нейков се превърна в роб на жена си, какви бижута с десетки хиляди левове колекционера Корнелия Нинова, плюс още звездни клюки за Антония Петрова-Батинкова и Деси Цонева - гледайте сега: Сподели:", "date": "2019.11.30", "title": "САМО В ПИК TV: Николета с рожден ден като сватба - сексбомбата дефилира със скандална рокля по парфюм и ботуши за 20 бона"}
{"url": "https://pik.bg/%D0%BE%D1%82-%D1%81%D0%B7%D0%BE-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D1%86%D0%B8%D1%82%D0%B5-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE-%D0%B2%D1%80%D0%B5%D0%B4%D0%BD%D0%B8-news887954.html", "text": "Антибиотиците - все по-малко полезни и все по-вредни. Предупреждението идва от Световната здравна организация (СЗО), съобщава Нова телевизия. Прекомерната, а понякога дори ненужна употреба на антибиотици е довела до развитието на така наречените „супербактерии”. Бактерии, които не могат да бъдат убити, защото са се адаптирали към медикаментите. Според Националния център по заразни и паразитни болести в българските болници се използват двойно повече широкоспектърни антибиотици, отколкото в Европа. Широкоспектърният медикамент е един от най-често използваните в домашни условия. Въпреки, че за продажбата му се изисква рецепта, да си го купиш и без нея оказва се не е трудно. Не прекомерната употреба у дома обаче, а тази в болниците е довела до развитието на супербактерии, които еволюират и се адаптират, предупреждават експертите. Ректорът на Медицинския университет в Пловдив проф. Мариана Мурджева обяснява, че всеки ден в микробиологичната им лаборатория откриват по няколко бактерии, които проявяват резистентност към почти всички групи антибиотици. Затова решението е не създаване на нови антибиотици, което би довело до развитието на още по-силни супербактерии, а правилна употреба на старите. „Лечението с антибиотици наистина е изкуство – коментира проф. д-р Мариана Мурджева. - То не е толкова елементарен процес, колкото някои си въобразяват, че е. При вирусни инфекции антибиотиците не помогат. Антибиотиците са такива средства, които се използват само за повлияване на бактерии. Съответно и инфекции, които са предизвикани от бактерии” „Принципът е, че всеки микроб трябва да се лекува с този антибиотик, който действа на него. В болниците се използват широкоспектърни, евтини антибиотици, които селектират много опасни щамове, резистентни към повечето антибиотици. Антибиотиците са спасили толкова човешки живота, колкото никои други лекарства. Неправилната и масовата употреба на антибиотиците доведе, през последните 30 години, до един вече застрашаващ здравето на човечеството проблем”, коментира директорът на Националния център по заразни и паразитни болести проф. д-р Тодор Кантарджиев. „Бедите, които  причиняват антибиотиците са намаляване на човешкия живот, много скъпо лечение, нетрудоспособност на болните хора. Всички тези загуби за човечеството са по-големи от тези, причинени от СПИН-а, грипа и туберкулозата”, допълни проф. д-р Кантарджиев. „Резистентността към тези антибиотици нараства. Ако това продължава и в следващите десетилетия, до 2050 ще имаме 700 000 смъртни случая, 33 000 от тях ще бъдат в Европа”, разкри проф. д-р Мурджева. Въпреки че според Центъра по заразни и паразитни болести в българските болници се използват два пъти повече широкоспектърни антибиотици, отколкото в Европа, проблемът е световен. ООН вече призова всички страни да се обединят срещу антибиотичната резистентност, а Съвета на Европа поиска от държавите-членки да имат програми за правилна употреба на антибиотици - и в хуманната, и във ветеринарната медицина. Дистанционен курс за лекари и студенти по рационална употреба вече е достъпен и на страницата на българския Център по заразни и паразитни болести. Сподели:", "date": "2019.11.30", "title": "От СЗО с предупреждение: Антибиотиците стават все по-вредни"}
{"url": "https://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B1%D0%B0%D1%89%D0%B8%D0%BD%D0%BE%D1%82%D0%BE-%D0%B8%D0%BC%D0%B5-%D0%BE%D1%81%D1%82%D0%B0%D0%B2%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-news887921.html", "text": "Наставките -ов/-ев в бащините имена у нас напоследък започват да се пренебрегват от родителите, които се опитват да следват чужди образци. Това съобщи за „Монитор“ проф. д.н. Анна Чолева-Димитрова, ръководител на секцията по ономастика на Института за български език при БАН. Според нея случаите не са никак малко и трябва да говорим вече за тенденция, която засега е изразена само в София. „Записано без наставката -ов/-ев, бащиното име става двусмислено, освен че не е характерно за нашата антропонимна система. Например, ако името е Мартин Виктор Томанов и бъде произнесено така, не е ясно дали то е двойно име Мартин-Виктор или второто име е бащино. Открай време българите се надяват и се радват най-много да отгледат „мъжка челяд“, защото тя продължава рода, на нея се пада не само привилегията, но и отговорността да запази родовото име, и когато има поколение да даде бащино. Затова родителите трябва да бъдат по-отговорни, когато кръщават момчета“, коментира проф. Чолева-Димитрова. Според нея няма съмнение, че образуването на бащини имена по традиционния начин е силно разколебано. „Освен родителите с твърде фриволния им избор, вина имат и службите, които допускат тези регистрации. Вероятно трябва да говорим за нехайство от страна на административните органи, които отговарят за гражданската регистрация. Би трябвало да се допитват повече до специалистите“, смята проф. Чолева-Димитрова. Наблюдава се и друга тенденция -все по-често родители кръщават децата си с двойни имена, като Киара-Мария, Надин-Калиопи, Нина Мей, Адисън-София, Вая-Матия, Габриела-Дейтона, Златина-Сюзън, Мартина-Тесса и др. Троен скок в София има и на името Григор, заради тенис звездата ни Григор Димитров. \"Това е ярко изразена тенденция най-вече в по-големите градове. Личното име се определя най-често като езиково-социален знак, който определя съществуването на дадена личност в обществото. От една страна, разкрива нейната индивидуалност и уникалност, а от друга – я прави част от едно общество, което си има своите специфични критерии за съпричастност, морал и поведение“, коментира проф. Чолева-Димитрова. Въпреки че името Иванка е било второто най-разпространено сред момичетата у нас през изминалото столетие, днес се среща сравнително рядко. За сметка на това старинната форма Йоана (с двойно н – Йоанна) се радва на завидна популярност. Със засилена употреба е и Ивана, за което се предполага, че се дължи на известната попфолк певица. В същото време в Пловдив родителите залагат на традиционните имена Точно там най-често кръщават момичетата Ивана и Мария, а мъжкото Иван е сред трите най-популярни. В София пък името е извън челната десетка, във Варна е на шеста позиция. Огромната популярност на антропонима остава в границите на миналия век. „Едва ли ще се откажем толкова лесно от традиционните имена. Зависи за кой град става въпрос. В Пловдив са предпочитани. В по-малките населени места – напр. в селищата в Софийска област Мария също се радва на най-голяма популярност“, обясни ученият. Според проф. Чолева-Димитрова изследванията през последните години показват две ясно открояващи се тенденции. От една страна, връщане към историческото минало и зачитане на традициите и от друга – безкритично и поголовно заимстване на чужди лични имена. „Най-тревожна е наблюдаваната тенденция към загуба на чувството за родно, домашно. Все повече се предпочитат западноевропейските форми на традиционни за антропонимната ни система имена. Също така едни и същи имена се повтарят прекалено често. Например най-разпространените петнайсет мъжки лични имена в София са 40% от общия брой носители на всички мъжки имена, дадени на новородени в града през последните години“, обясни проф. Чолева-Димитрова. Учените откриват специфики в отделните региони, като най-предпочитаното женско лично име през последните години в столицата например е Виктория (от лат. victoria - победа). На голяма популярност името се радва в Стара Загора и Благоевград. „В София се задават модите на имената, а най-близо до столицата, с оглед на предпочитания на лични имена на новородени, се нарежда Варна. \"В малките населени места личноименната система е по-консервативна. Там на първо място е Георги. \"В тези селища десетте най-популярни имена от ХХ в. все още са сред десетте най-популярни имена в началото на ХХІ в.“, обясни проф. Чолева-Димитрова. В същото време учените забелязват, че е отминала модата, свързана с латино и турски сериали За сметка на това пък предпочитаме да кръщаваме децата си на артисти и певци, хора от шоубизнеса, на спортисти. Затова и често се срещат Алисия, Глория, Марая, Патриша, Кайли, Селин. Сподели:", "date": "2019.11.30", "title": "НОВА МОДА: Бащиното име остава в историята"}
{"url": "https://pik.bg/%D1%81%D0%BB%D0%B5%D0%B4-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B2%D0%B8%D0%B7%D0%B8%D1%82%D0%B0-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D1%81-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D0%B6%D0%B5%D1%81%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%B8-%D0%B1%D0%BE%D1%80%D0%B8%D1%81%D0%BE%D0%B2---%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0--news887931.html", "text": "Ние за първи път бяхме признати като стратегически партньор на лидера на демократичния свят. Това заяви пред Би Ти Ви психологът Росен Йорданов по повод срещата на премиера Борисов с американския президент Доналд Тръмп \"При посрещането на Борисов в Белия дом имахме един недовършен жест. Премиерът бързо се опитва да скъси дистанцията, но не успява. Отношенията на напасване започнаха трудно\", анализира експертът. \"Тръмп имитира искреност и спонтанност, но я няма, докато нашият премиер е спонтанен и искрен. В хода на срещата премиерът Борисов успява да скъси дистанцията\", коментира Росен Йорданов. \"Според мен Тръмп е повече ангажиран от това, което се случва на домашната му сцена, отколкото навън. Поведението му през цялата среща е протоколно\", заключи психологът. Сподели:", "date": "2019.11.30", "title": "СЛЕД ИСТОРИЧЕСКАТА ВИЗИТА: Психолог с анализ на жестовете на Тръмп и Борисов - България за първи път е призната за партньор на лидера на демократичния свят"}
{"url": "https://pik.bg/%D0%BD%D0%B0%D0%B4-%D0%B7000-%D0%BC%D1%8A%D0%B6%D0%B5-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D1%82-%D0%B2%D1%81%D1%8F%D0%BA%D0%B0-%D0%B3%D0%BE%D0%B4%D0%B8%D0%BD%D0%B0-%D0%BE%D1%82-%D1%80%D0%B0%D0%BA-%D0%BD%D0%B0-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-%D1%83-%D0%BD%D0%B0%D1%81-news887978.html", "text": "У нас за поредна година в София се провежда „Мустак рън”. Събитието цели да насочи вниманието към здравните проблеми на мъжете. Над 300 се включиха в благотворителното бягане, насочено към мъжкото здраве Всички те изминаха 5 километровото трасе с мустаци. А иначе у нас всяка година се разболяват от рак на простатата над 3 хил мъже, което прави и второто най-често срещано злокачествено заболяване. В световен мащаб бройката е над 1 милион, предава Би Ти Ви. 10 минути и веднъж годишно. Толкова време отнема профилактичният преглед за рак на простатата. Минути, достатъчни да спасят човешки живот. „Можем да направим така, че той да не живее с този рак. Тоест ракът на простата е лечим. Едно кратко събеседване, една хореография и вземане на кръв”, казва доц. Калоян Давидов. Според доцент Калоян Давидов все повече мъже редовно се грижат за здравето си. Особено като разберат, че става въпрос за един обикновен рутинен преглед и добавя, че няма нищо срамно. Стотици показаха своята подкрепа към болните от рак като избягаха 5 километрово трасе с изкуствени мустаци. „Наистина променяш живота с нещо много мъничко, което правиш за половин час”, казва Ния Йотова, участник в „Мустак рън”. Саба и нейната собственичка също показаха съпричастност. Зад гърба си имат над 20 маратона като отбор. Събитието има и благотворителен характер – безплатни консултации с уролог. „Мустак рън” се проведе още в Бургас, Варна и Пловдив. Сподели:", "date": "2019.11.30", "title": "Над З000 мъже заболяват всяка година от рак на простатата у нас"}
{"url": "https://pik.bg/%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%B4%D0%BD%D0%BE-%D0%BE%D1%82-%D0%BD%D0%B0%D0%B9-%D0%B2%D1%8A%D1%80%D0%B2%D0%B5%D0%B6%D0%BD%D0%B8%D1%82%D0%B5-%D0%BD%D0%BE%D1%89%D0%BD%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B2-%D1%8F%D0%BC%D0%B1%D0%BE%D0%BB-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D1%80%D0%BE%D0%B1%D0%B0%D1%86%D0%B8%D1%8F-%D0%B8%D0%B7%D0%B3%D0%BE%D0%BD%D0%B8%D0%BB-%D1%80%D0%B5-news887976.html", "text": "6-месечна пробационна процедура и 500 лв. глоба получи съсобственик и управител на едно от най-вървежните нощни заведения в Ямбол, взетият под наем пиано-бар „Сохо“ в хотел „Тунджа“ Добромир Димитров, който застава пред Темида по обвинение, че е прогонил ревизори от НАП, дошли на внезапна проверка, предава \"Монитор\". Инцидентът, за който 45-годишният Добромир Димитров застана на подсъдимата скамейка, е станал към 3.00 часа след полунощ на 9 декември м.г., когато трима инспектори от отдел „Оперативни дейности“, дирекция „Фискален контрол“ при ЦУ на НАП направили опит да проверят бара дали спазва данъчното законодателство. Ревизорите се легитимирали, но след като Димитров разбрал, че с тях няма полицаи ги прогонил с думите: „Изчезвайте веднага, боклуци, докато не съм ви запукал с юмруци“, след което продължил да отправя по адрес на проверяващите обиди и закани за саморазправа. Предвид проявената спрямо тях вербална агресия от страна на обвиняемия, служителите на НАП взели решение да излязат и напуснали заведението, за да избегнат проява на по-грубо отношение от страна на обвиняемия спрямо тях и позвънили в РУ „Полиция“. На място пристигнали първоначално двама униформени, после още двама и накрая дошъл лично шефът на криминална полиция, но разлютеният барман така и не допуснал проверката да бъде осъществена. В хода на досъдебното производство обвиняемият е отказвал да дава показания, но пред съда е поискал да сключи споразумение с наблюдаващия прокурор, което е било одобрено. Сподели:", "date": "2019.11.30", "title": "Управителят на едно от най-вървежните нощни заведения в Ямбол отива на пробация, изгонил ревизори"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BF%D0%BE%D0%B4%D0%BF%D0%B8%D1%81%D0%B0-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%B7%D0%B8%D0%BC%D0%BD%D0%BE%D1%82%D0%BE-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D0%BE%D0%BA%D0%BB%D0%B0%D1%81%D0%BD%D0%B0%D1%82%D0%B0-%D0%BF%D1%8A%D1%82%D0%BD%D0%B0-%D0%BC%D1%80%D0%B5%D0%B6%D0%B0-news887977.html", "text": "Община Кюстендил подписа договор за почистването на близо 300 километра от четвъртокласната пътна мрежа до 71 населени места на територията си, съобщи БНР. За предстоящия зимен сезон предвидените средства за аварийно възстановителни работи са 152 000 лв., а само за снегопочистване - над 400 000 лв. Това каза Ивaйлo Чaлъĸoв, eĸcпepт в направление „Отбранителна и мобилизационна пoдгoтoвĸa“ към общината. Общинското предприятие \"Чистота\" ще поеме почистването и поддръжката на улиците в града, на подходите и крайните квартали. Предприятието е обезпечено с необходимите количества инертни материали и сол. Със заповед на кмета Петър Паунов е създаден общински щаб за изпълнение на план за защита при бедствие. Кметовете и наместниците в общината ще следят и нивото на реките. Създадена е организация за наблюдение на нивото на язовирите. „При оперативните дежурни е заложен и списък на всички трудноподвижни хора и на тези, населяващи труднодостъпните места - каза експертът по мобилизационна подготовка и защита на населението Ивайло Чалъков. - Поименно списък с точния адрес, в кое населено място, къде живеят точно. Трябва задължително до техните входове да се чисти, за да може единната спасителна система - екипите на \"Спешна медицинска помощ\" и пожарната да бъдат на място. По списък са около 387 човека\". Сподели:", "date": "2019.11.30", "title": "Община Кюстендил подписа договор за зимното поддържане на четвъртокласната пътна мрежа"}
{"url": "https://pik.bg/7-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%81%D0%B8%D0%BB%D0%BD%D0%B8%D1%82%D0%B5-%D0%B6%D0%B5%D0%BD%D0%B8-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-news887629.html", "text": "Силните жени не се раждат такива, а стават, благодарение на всички борби, които са преживели през живота си. В един момент те осъзнават, че нещата, срещу които са се съпротивлявали най-много, са именно нещата, които трябва да се случат, за да растат и да продължат напред. Силните жени преминават от една цел към друга и спират да гонят всичко онова, което няма значение, пише iwoman.bg. Преследването е изтощително. Не си го причинявайте, а насочете енергията си към по-продуктивни дейности. Ето кои са нещата, които не си заслужават да бъдат преследвани. 1. Мъже Когато жените осъзнаят колко са силни, те изграждат достатъчно увереност и вяра в себе си и знаят, че когато „техният” мъж влезе в живота им, нещата ще се случат естествено. Няма смисъл от игра на „котка и мишка”, защото ако един мъж не е сигурен в намеренията или чувствата си, това е негова загуба. 2. Любов Истинската сърдечна любов не може да бъде преследвана. Когато жените осъзнаят колко са силни всъщност, те научават колко важно е преди всичко да обичат себе си. Тези дами живеят в мир и хармония с всяка част от себе си. Следователно, когато хората не ги обичат, това няма значение, просто защото тези хора също нямат значение. 3. Хора Това се отнася за семейството, приятелите, колегите и всички останали в живота им. Те са готови да положат усилия да се срещнат с даден човек по средата, но и са достатъчно мъдри, за да осъзнаят кога тези усилия не са взаимни. В крайна сметка, хората, предназначени да бъдат в живота им, ще постигнат това естествено, с лекота и сигурност. 4. Одобрение Да търсиш хорското одобрение е загуба на време и усилия. Силните жени са стигнали до момент в живота си, в който са се приели с всички свои недостатъци. Те спират да се фокусират върху мислите на другите, защото така или иначе не могат да ги променят. 5. Илюзорни идеали Силните жени винаги остават верни на себе си, без да се подлъгват по нови моди и тенденции. Те няма да си позволят да изгубят същността си, опитвайки се да бъдат като всички останали. 6. Пари Парите не могат да направят нищо, за да променят начина, по който се чувствате към себе си. Затова инвестирайте в себе си, а не преследвайте парите. Не е важно колко имаш в банката, а колко богат си душевно. 7. Щастие Силните жени спират да гонят всеобщото определение за щастие и започват да осъзнават, че то е било пред тях през цялото време. Силните жени вече знаят, че щастието е посоката, която избират и начинът, по който живеят живота си. Сподели:", "date": "2019.11.30", "title": "7 неща, които силните жени никога не преследват"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0---%D0%BD%D0%B5%D1%81%D0%B5%D0%B1%D1%8A%D1%80%D1%81%D0%BA%D0%B8%D1%8F%D1%82-%D0%B0%D0%BB-%D0%BA%D0%B0%D0%BF%D0%BE%D0%BD%D0%B5-%D0%B8-news887812.html", "text": "Димитър Желязков-Митьо Очите и хора от близкото му обкръжение са разследвани от службите за мащабен трафик на тонове марихуана от България към Турция. Разследването е стартирало преди две седмици след арестувания при акция на МВР бургаския бандит Живко Димитров-Вилицата. Според криминалистите той е отглеждал марихуана под шапката на Очите в родното си село Чукарка, като канабисът е захранвал целия Бургаски регион. При задържането на Вилицата бяха открити 22 хиляди дози трева, приготвени за наркопазара в морския град. Покрай задържането на Живко Димитров, ченгетата са разплели и гигантска схема за производство и трафик на марихуана, която тръгва от Македония и стига до Турция, твърди седмичник, позовавайки се на свой високопоставен източник от МВР. Преди година и половина Димитър Желязков, който в момента е в ареста, е инвестирал над 1 милион лева за изграждането на нелегална оранжерия за марихуана в Македония. Очите сключил съдружие с местни бандити. Смята се, че марихуаната е била изнасяна към Турция, а по обратния път се е пренасял хероин чрез македонски тирове, шофирани от чуждестранни граждани. Затова до граничните власти и спусната заповед всички камиони с македонски табели да бъдат щателно проверявани. Една от \"рибките\" вече е попаднала в мрежата. Преди дни на \"Капитан Андреево\" властите са открили 228 кг. марихуана в македонски тир, който по документи превозвал трици. Сподели:", "date": "2019.11.30", "title": "БИЗНЕС ОТ ЗАТВОРА: Разследват Митьо Очите за трафик на марихуана - несебърският Ал Капоне инвестирал 1 милион лева в незаконна оранжерия в Македония"}
{"url": "https://pik.bg/%D0%B6%D0%B5%D0%BD%D0%B0-%D1%81%D1%82%D0%B0%D0%BD%D0%B0%D0%BB%D0%B0-%D0%BC%D1%8A%D0%B6-%D0%BF%D1%80%D0%B5%D0%B4%D0%B8-20-%D0%B3%D0%BE%D0%B4%D0%B8%D0%BD%D0%B8-%D1%80%D0%B5%D1%88%D0%B8-%D0%BE%D1%82%D0%BD%D0%BE%D0%B2%D0%BE-%D0%B4%D0%B0-%D1%81%D0%BC%D0%B5%D0%BD%D0%B8-%D0%BF%D0%BE%D0%BB%D0%B0-%D1%81%D0%B8-news887981.html", "text": "61-годишната Деби Кермър, която се родила момиче и на 44 години се подложила на смяна на пола, сменяйки и името си на Ли Харис, реши да стартира процедура по нова смяна на пола си, съобщава Metro. Посочва се, че когато била на 44 години Деби започнала да приема хормонални препарати, подложила се на операция по премахването на гърдите и на серия от още хирургически процедури. След това обаче тя осъзнала, че допуснала опустошителна грешка и решила отново да стане жена. Деби обяснява, че проблемите й започнали, след като баща й я изнасил. След като това се случило, тя започнала да ненавижда тялото си. След цялата серия от операции, когато вече била мъж, тя внезапно осъзнала, че допуснала огромна грешка. „Не съм мъж, а нещо близко до него – обяснява Деби. – Чувствам се напълно обезобразена. Напълно изпуснах възможността да бъда истинска жена. Голямото ми желание е отново да се събудя като Деби”. Тя отбеляза още, че хирургът, дал съгласието си да извърши първата й операция по смяна на пола, е трябвало да се отнесе далеч по-отговорно и да отчете факта, че е била изнасилена. „Очаквах, че като се превърна в мъж, ще бъда съвсем различен човек”, коментира още Деби. Сега тя вече е престанала да употребява тесторесторн и е преминала на естроген, надявайки се съвсем скоро отново да стане жена. Сподели:", "date": "2019.11.30", "title": "Жена, станала мъж преди 20 години, реши отново да смени пола си"}
{"url": "https://pik.bg/%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B7%D0%B0%D0%BC%D0%B5%D0%BD%D1%8F%D1%82-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B2%D0%BB%D0%B0%D0%BA%D0%BE%D0%B2%D0%B5-%D0%BC%D0%B5%D0%B6%D0%B4%D1%83-%D0%BB%D0%BE%D0%BC-%D0%B8-%D0%B1%D1%80%D1%83%D1%81%D0%B0%D1%80%D1%86%D0%B8-%D1%81-%D0%B0%D0%B2%D1%82%D0%BE%D0%B1%D1%83%D1%81%D0%B8-news887979.html", "text": "От БДЖ съобщават, че през периода между 2 и 13 декември желаещите да ползват пътническите влакове от и към Лом, ще бъдат превозвани с автобуси в участъка Лом-Брусарци-Лом, съобщава „Белнюз”. Автобусите, пътуващи от Лом за Брусарци, ще тръгват от гарите/спирките с 15-20 минути по-рано от часовете на заминаване на влаковете по разписание. От БДЖ не обясняват защо ще бъдат спрени влаковете за периода. Сподели:", "date": "2019.11.30", "title": "Временно заменят пътническите влакове между Лом и Брусарци с автобуси"}
{"url": "https://pik.bg/%D0%BC%D0%BE%D1%89%D0%BD%D0%B0-%D0%B1%D1%83%D1%80%D1%8F-%D0%B2-%D1%81%D0%B0%D1%89-%D0%B7%D0%B0%D0%B3%D0%B8%D0%BD%D0%B0-%D1%87%D0%BE%D0%B2%D0%B5%D0%BA-news887986.html", "text": "Синоптиците предупредиха за възможни обилни снеговалежи и заледявания по пътищата. Бурята е причинила смъртта на един човек в Южна Дакота. Затворени са магистрали в западната част на САЩ – в Калифорния и Аризона, като властите в тези щати призоваха шофьорите да не пътуват и да изчакат лошото време да отмине. Очаква се студът и снеговалежите да обхванат Средния запад и част от североизточните щати през уикенда. На места заради проливните ледени дъждове е издадено предупреждение за наводнения. Издадено е предупреждение за опасно време за голяма част от страната – от Монтана до Небраска и Уисконсин. Обилни снеговалежи се очакват в части на Юта, Колорадо, Монтана и Уайоминг Мощна буря, която се придвижва на изток от щата Калифорния, създаде огромни проблеми в трафика по време на най-натоварения за пътуване уикенд след Деня на благодарността, предаде ABC. Сподели:", "date": "2019.11.30", "title": "Мощна буря в САЩ, загина човек"}
{"url": "https://pik.bg/%D1%81%D0%B5%D0%BA%D1%81-%D0%B8%D0%BB%D0%B8-%D1%84%D0%B8%D1%82%D0%BD%D0%B5%D1%81---%D0%BA%D0%BE%D0%B5-%D0%B3%D0%BE%D1%80%D0%B8-%D0%BF%D0%BE%D0%B2%D0%B5%D1%87%D0%B5-%D0%BA%D0%B0%D0%BB%D0%BE%D1%80%D0%B8%D0%B8-news887324.html", "text": "Какво причинява сексът на хората? Кара кръвта им да \"кипне\", зачестява дишането, предизвиква потене. Същото обаче вършат и тренировките. Въпросът е могат ли креватните упражнения да заместят тези в залата за фитнес? Отговорът е \"Не\", според канадски специалисти. За целите на проучването - да установят колко калории се изразходват по време на секс и тренировки, изследователи от университета на Квебек са ангажирали 21 двойки. Участниците е трябвало да се включат в тест за издръжливост на бягаща пътека и да се отдават на интимни ласки поне веднъж седмично в продължение на месец. През това време партньорите са носили специални гривни със сензори, за да бъде отчетен разходът на енергия при двете занимания. Изследователите са установили, че мъжете изгарят четири калории за минута секс, а жените - три, като се има предвид, че действителният полов акт продължава между две и четири минути. За сравнение - 25-минутна тренировка с умерена интензивност изгаря между 75 и 100 калории. Сексът, разбира се, е по-добро изразходващо енергия занимание от гледането на телевизия и прехвърлянето от един на друг канал с дистанционното. Ползите му за здравето са известни - понижаване на кръвното налягане, блокиране на болката, стимулиране на имунитета, предпазване от рак на простатата, подобряване на контрола над пикочния мехур при жените. Въпреки всичко това сексът не е заместител на тренировките в залата за фитнес, категорични са канадските специалисти. \"Половият акт не може да замени упражненията. Вместо това сексът и тренировките трябва да се практикуват редовно. Всяко от тези занимания само по себе си е полезно за здравето, а комбинацията от двете води до съществено подобряване на качеството на живот\", казва ръководителят на изследването Антъни Карелис. Сподели:", "date": "2019.11.30", "title": "Секс или фитнес - кое гори повече калории?"}
{"url": "https://pik.bg/%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D1%8F%D1%82-%D0%BE%D1%82-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-%D0%B5-%D0%B1%D0%B8%D0%BB-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%81%D0%BB%D0%B5%D0%B4-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news887996.html", "text": "Похитителят, който уби двама души на Лондонския мост и рани още трима, преди да бъде повален от граждани, е бил освободен от затвора само година по-рано, след като е бил осъден за тероризъм, предава Reuters. Семейството на Усман Хан, на 28 години, е от пакистанската част на Кашмир. Той е бил осъден през 2012 г. за това, че е участвал в заговор за взривяването на Лондонската стокова борса. Той е бил освободен през 2018 г., но според британската преса е останал под полицейско наблюдение. „Това лице е познато на властите, понеже е бил осъден през 2012 г. заради тероризъм“, заяви полицай Нийл Басу, част от отдела за борба с тероризма в Обединеното кралство.„Оче видно ключово сега е да разберем как е успял да осъществи атаката“, добави той. Двама души загинаха в нападението, като други трима са били ранени и остават в болицата. Сподели:", "date": "2019.11.30", "title": "Похитителят от лондонския атентат е бил освободен след присъда за тероризъм"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B5%D0%BB%D0%B8%D0%B7%D0%B0%D1%80-%D1%88%D0%B0%D0%BB%D0%B0%D0%BC%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BA%D0%BE%D0%BE%D1%80%D0%B4%D0%B8%D0%BD%D0%B0%D1%86%D0%B8%D0%BE%D0%BD%D0%BD%D0%B8%D1%8F--news888042.html", "text": "Стройна собствена теория за това как Координационният център във Варна ще допринася за диалога с Русия и за намаляване на напрежението разви бившият министър на отбраната Велизар Шаламанов. Според него, логистиката е неразделна част от военната дейност. Затова не бива да бъдат разделяни по такъв начин. \"Аз искам само да уточня, че към момента в резултат на решенията в НАТО такава координационна функция се осъществява в командването на военноморския компонент на НАТО от Великобритания. Става дума от българска страна да бъде предложен един допълнителен принос като начало, чисто български, но във взаимодействие със съседни страни ат Черноморието и стратегически партньори. Развитието му като един многонационален център, който постепенно в процеса на консултации, в процеса на стратегически преглед на бъдещо развитие на НАТО, който ще се състои 2020 г., да бъде предложен като част от т.нар. Структура на силите на НАТО. И като координационен, той е център за действително съгласуване на всички планове, свързани с учения, посещения на пристанища, действия в извънредни ситуации, включително подкрепа на гражданските власти. Нека да не забравяме, че България домакинства такъв център по линия на гранична полиция в Бургас. Така че засилената координация, засиленото сътрудничество за избягване на инциденти, за реагиране при различни форми на напрежение е нещо, което помага да се намали напрежението, да има повече вътрешна прозрачност в НАТО. Аз съм сигурен на базата на формулата \"възпиране-отбрана-диалог\", че това ще бъде център, който ще допринася за диалога с Русия и за намаляване на напрежението, което Русия предизвика с анексията на Крим, с анексията на части от Грузия и с действията в Молдова.\" Велизар Шаламанов сподели още, че всяко засилване на военната дейност води до нарастване на напрежението. \"Но това е част от дипломацията с други средства. Така че, след като едната страна избра да използва този език, без да има реципрочност, трябва да бъдат предприети действия от другата страна, именно за избягване на инциденти. Но нека да не забравяме, че когато този център, след като бъде инсталиран като български и стане многонационален, това означава да има офицери, служители от други страни – Румъния, Турция, САЩ, Германия, Полша, за да има взаимодействие как нещата да се развиват в Балтийско море, как нещата се развиват в Черно море, как се развиват в Средиземно море. Това със сигурност повишава ситуационната осведоменост, доверието и дава възможност дипломацията да работи много по-добре\", категоричен е Шаламанов. Сподели:", "date": "2019.11.30", "title": "ГОРЕЩО! Бившият военен министър Велизар Шаламанов с експресни разкрития за координационния център във Варна - ще смъкне ли той напрежението с Русия"}
{"url": "https://pik.bg/%D0%B2-%D0%BB%D1%8E%D1%82-%D1%81%D0%BF%D0%BE%D1%80---%D0%B7%D0%B0%D1%80%D0%B0%D0%BB%D0%B8%D0%B8-%D0%B8-%D1%81%D0%B8%D0%BD%D0%B8%D1%82%D0%B5-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-news888078.html", "text": "Берое и Левски завършиха 1:1 в Стара Загора в среща от 18-ия кръг на футболната еfbet Лига. Минута преди почивката Берое поведе. Мартин Камбуров реализира за 21-и път в кариерата си срещу Левски, след като засече с глава от границата на малкия пеналт центриране от ляво на Иван Минчев. \"Сините\" започнаха по-активно през второто полувреме. В 52-ата минута гол на Найджъл Робърта беше отменен заради засада, а в следващата атака столичани все пак изравниха. Душан Перниш изби удар на Дени Алар от десетина метра, а Робърта реагира най-добре в ситуацията, изпревари Ерол Елкан и отблизо направи добавка за крайното 1:1. Така \"сините\" сложиха край на серия от четири поредни поражения от Берое, акцентира \"Гол\". Левски е втори в подреждането с 39 точки, на 6 точки зад Лудогорец, който утре гостува на четвъртия в таблицата ЦСКА. Берое е с 25 точки. 1:0 Мартин Камбуров 44 1:1 Найджъл Робърта 53 Сподели:", "date": "2019.11.30", "title": "В лют спор - заралии и \"сините\" не се победиха"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B1%D0%BE%D0%B9-%D1%81%D0%BB%D0%B5%D0%B4-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-%D0%BF%D1%80%D0%B5%D0%B1%D0%B8%D1%85%D0%B0-%D0%B1%D1%80%D0%B0%D1%82%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D1%85%D0%B5%D0%B1%D1%8A%D1%80-%D1%82%D1%80%D0%B8%D0%BC%D0%B0-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BE%D0%B1%D0%BD%D0%BE%D0%B2-news888114.html", "text": "Днес, след футболна среща от втора професионална лига, играла се между отборите на „Локомотив - София“ и „Хебър - Пазарджик“  възникнали груби нарушения на обществения ред . В самия край на мача, когато отборът на гостите изравнил резултата и докато официалните лица изразявали своята радост в ложата, към тях се насочили привърженици на домакините.  Кратките словесни пререкания прераснали във физическа саморазправа, която от ложата се прехвърлила  и извън стадиона. В сбиването се включили и други фенове на отбора домакин, съобщи МВР. След подаден заявителски материал, във Второ РУ са предприети  процесуално-следствени  действия и по случая е образувано досъдебно производство. До момента са задържани трима мъже, един от тях е член на УС на „Локомотив София“ . Продължават оперативно- издирвателните действия за установяване и на останалите участници в инцидента. Грозни сцени на двубоя между \"Локомотив\" София и \"Хебър\" във Втора лига, завършил с драматично равенство 3:3. Фенове на \"железничарите\" са нахлули във ВИП ложата на стадиона в кв. \"Надежда\" и се стигнало до сблъсъци. Пострадал е братът на собственика на гостите от \"Хебър\" Иван Папазов - Красимир. Той е бил целият в кръв, има и съмнения за счупен нос. \"Такова нещо не е имало едно време в \"Олимпик\" Галата. Бойко Величков провокира всичко. Пребиха брат ми с боксове, в момента е в тежко положение. Чакаме полиция да ни изведе от стадиона\", коментира пред PlovdivDerby босът на \"Хебър\" Иван Папазов. Мачът между двата водещи тима във Втора лига бе зрелищен - пазарджиклии поведоха с 1:0, \"Локомотив\" стигна до обрат и 3:1, но \"Хебър\" изравни в края. Именно попадението за 3:3 предизвика скандала и сблъсъците. На стадиона не е имало нито един полицай, а охраната на мача е била поета изцяло от частна фирма. Сподели:", "date": "2019.11.30", "title": "ЕКШЪН: Бой след футболен мач, пребиха брата на собственика на \"Хебър\", трима са задържани (ОБНОВЕНА/СНИМКА)"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9C%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9D-%D0%B5-%D0%BD%D0%B0%D1%81%D1%80%D0%BE%D1%87%D0%B5%D0%BD%D0%BE-%D0%B7%D0%B0-8-%D1%8F%D0%BD%D1%83%D0%B0%D1%80%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news887989.html", "text": "TACC, цитирана от \"Фокус\". Турският президент Реджеп Тайип Ердоган заяви, че въвеждането в експлоатация на газопровода \"Турски поток\" е предвидено за 8 януари, предава Турският лидер каза това по време на церемонията по пускането на газопровода „TANAP“, по който азербайджанският газ ще пристига в страната му и в Европа, в град Одрин на границата с Гърция. „Разбира се, имаме още една много важна стъпка, която ще предприемем. На 8 януари в Истанбул ще пуснем газопровод, наречен Турски поток“, каза Ердоган. По-рано говорителят на президента на Руската федерация Дмитрий Песков заяви, чеВладимир Путин ще посети Турция, според плана през януари 2020 г. Руският енергиен гигант „Газпром“ обяви на 19 ноември, че приключва до края на годината с предварителната работа преди въвеждането в експлоатация на газопровода „Турски поток“. Сподели:", "date": "2019.11.30", "title": "Стартирането на “Турски поток” е насрочено за 8 януари в Истанбул"}
