{"url": "http://pik.bg/%D0%BA%D0%B0%D0%BA%D0%B2%D0%B8-%D0%B3%D0%BB%D1%83%D0%BF%D0%BE%D1%81%D1%82%D0%B8-%D0%B2%D1%8A%D1%80%D1%88%D0%B8%D0%BC-%D0%BA%D0%BE%D0%B3%D0%B0%D1%82%D0%BE-%D1%81%D0%BC%D0%B5-%D0%B3%D0%BB%D0%B0%D0%B4%D0%BD%D0%B8-news733255.html", "text": "акто казват зевзеците, гладът е по-силен от тока! Хване ли те, колкото и да се дърпаш, не можеш лесно да се измъкнеш. Иначе гладът е основен инстинкт за оцеляване на човека. Това, че постоянно водим битка с него си е част от живота на (пре)задоволеното човечество. И понеже битката е неравна, вършим куп глупости, когато сме гладни, пише една.бг. Голяма грешка е да преговаряте с гладен човек, не можете да го спечелите за каузата си! Гладът е отрицателна емоция, „хормоните на щастието” са около нулата. Гладният човек е нервен, кисел, избухлив, раздразнителен. Неслучайно бизнес срещите се провеждат в ресторант след приятно хапване. Храносмилателната система се нарича втори мозък, в нея също се произвеждат ендорфини, отговорни за доброто настроение. Семейните скандали, когато някой е гладен са неизбежни! Децата трудно контролират емоциите и е груба грешка да ги поучавате или да искате обяснения за грешни решения, ако са гладни. Ако и двете страни са гладни, тогава положението излиза извън контрол. Семейните проблеми се решават най-добре на маса след приятно хапване. Ще се изненадате колко сговорчиви са и деца, и възрастни. Пазаруването на гладен стомах ще ви докара големи беди. Очите на глада са голееееми, купувате каквото видите, дори храни, които не са ви любими, всичко ви се яде. Резултатът - необосновани финансови разходи и преяждане. Пиенето на кафе на гладно може да доведе до сериозни проблеми при някои хора. Кафето стимулира производството на солна киселина, която е агресивна към стомашната лигавица и повишава киселинността на стомашния сок. Кофеинът предизвиква релаксация  на долния  езофагиален сфинктер, което обуславя връщането на стомашно съдържимо към хранопровода. Това води до гастроезофагиален рефлукс, чиито признаци са парене и болка зад гръдната кост, оригване, киселини, кашлица през нощта. Ако все пак навикът да се пие сутрин кафе на гладно надвие, нека да е поне с малко мляко. Алкохол на гладно е сигурна гаранция за бързо напиване. Алкохолът бързо се разпространява в кръвта и причинява разширени кръвоносни съдове. Народната мъдрост за мезенето при пиенето не е случайна. Лекарства на гладен стома също могат да причинят неприятности. Най-много дразнят стомашната лигавица НСПВ (нестероидните противовъзпалителни) медикаменти – аспирин, ибупрофен и др. Това правило не се отнася за всички лекарства, някои се усвояват по-добре на гладно, така, че четете листовките. Сподели:", "date": "2018.03.08", "title": "Какви глупости вършим, когато сме гладни"}
{"url": "http://pik.bg/%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%BC%D0%BE%D0%B7%D1%8A%D1%87%D0%BD%D0%B8%D1%8F-%D1%82%D1%83%D0%BC%D0%BE%D1%80-%D0%BD%D0%B0-18-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82-%D1%81%D0%B0%D0%BC%D1%83%D0%B8%D0%BB-news733450.html", "text": "18-годишният баскетболист Самуил Владимиров е претърпял успешно животоспасяваща операция. Интервенцията е извършена в Международния неврологичен център в Хановер от доцент Герганов, който е успял да отстрани изцяло мозъчния тумор. Майката на Сами Боряна Владимирова благодари на всички, които са направили възможно операцията да се състои и сподели, че лечението на сина й продължава, но най-тежкото вече е отминало, съобщава Дарик. Преди дни семейството на 18-годишния баскетболист потърси помощ, тъй като за две седмици трябваше да бъде събрана сумата от 50 000 евро, за да може да бъде опериран Сами заради голям тумор в мозъка. С помощта на много добри хора той отново има шанс да продължи да сбъдва мечтите си и да спортува. Сподели:", "date": "2018.03.08", "title": "Отстраниха мозъчния тумор на 18-годишния баскетболист Самуил"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-71-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news733466.html", "text": "Земетресение с магнитуд 7,1 бе регистрирано на 135 километра източно от град Рабаул на източния край на остров Нова Британия в Папуа Нова Гвинея, предаде Ройтерс, цитирана от Фокус. Трусът е станал в 3,39 ч. местно време в петък сутринта (17,39 ч. по Гринуич), съобщава американският Геофизичен институт. Дълбочината е 10 километра. Тихоокеанският център за предупреждения за цунами не обяви тревога за цунами. На 26 февруари трус с магнитуд 7,5 бе регистриран в Папуа Нова Гвинея и жертвите от него, според най-новите данни, са над 100. Сподели:", "date": "2018.03.08", "title": "СТРАШНО ЗЕМЕТРЕСЕНИЕ! 7,1 по Рихтер разтърси Папуа Нова Гвинея"}
{"url": "http://pik.bg/%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%B5%D0%BD-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BF%D0%BE%D0%B3%D0%BB%D0%B5%D0%B6%D0%B4%D0%B0-%D0%BA%D1%8A%D0%BC-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%84%D0%B0%D0%B7%D0%B0-news733477.html", "text": "Локомотив (Москва) Диего Симеоне Саул Диего Коща Коке Атлетико Мадрид си свърши работата в първия мач от осминафиналите на Лига Европа срещу . Тимът на спечели с 3:0 в Мадрид и си осигури солидна преднина преди реванша. откри резултата в 22-ата минута, а след почивката направи 2:0. В последната минута оформи крайното 3:0. Спортал Сподели:", "date": "2018.03.08", "title": "Убедителен Атлетико поглежда към следващата фаза "}
{"url": "http://pik.bg/%D1%87%D0%B0%D0%BB%D0%B3%D0%B0-%D0%B5%D0%BA%D1%88%D1%8A%D0%BD-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%B5%D0%B4%D0%B2%D0%B0-%D0%BD%D0%B5-%D1%8F-%D0%B3%D1%80%D1%8A%D0%BC%D0%BD%D0%B0%D0%BB%D0%B8-%D0%BD%D0%B0-%D1%83%D1%87%D0%B0%D1%81%D1%82%D0%B8%D0%B5-news733311.html", "text": "Една от най-рисковите професии е тази на фолкпевците. Контингентът на лекия жанр обикновено е подпийнал и въоръжен до зъби. Не са един и два разказите, в които дори много известни фолкпевици са ставали обект на сексуално посегателство. Веднъж бизнесмен извадил пистолет и стрелял във въздуха, а после изкарал дует със своята землячка - фурията Сашка Васева. Илиян Михов-Баровеца също често попадал в опасна компания, но даваща солидни бакшиши. Култовият музикант брал голяма шубе, докато пял на купон на ВИС. Не е тайна, че когато пийнели, копоите на боса на братя Илиеви вадили патлаци и стреляли като във филм на Горан Брегович. С приятели певецът веднъж отишъл в заведение в Панчарево. Там се оказал лично босът на висаджийте Георги Илиев. Той го извикал и му казал да му пее някаква песен на уше. Какво да прави Баровеца, решил да изпълни своя дълг - изкарал \"Есенна балада\" на Мирослав Илич. За щастие онази вечер се разминало без инциденти, дори получил няколко пачки бакшиш, който босът на трибуквената групировка му сложил в пазвата. През 2013 година в нелеп инцидент пострада и фолк певицата Таня Боева. Тя изнасяла концерт на младоженци, когато развеселен гост и предложил да гръмне с пистолет с халосни патрони \"за градус на настроението\". Фолкдивата без много да му мисли, грабнала пищова и стреляла, за да не е капо. \"Държах пистолета много близо до себе си. Трябваше да се отдалеча, но не знаех това. От силния звук на секундата ми заглъхна ухото. Тогава си помислих, че съм спукала тъпанче. Но, слава Богу, не беше това\", казва фолкпевицата. Заради възпаления си нерв обаче тя беше близо седмица на системи в ИСУЛ, пише \"Телеграф\". Сподели:", "date": "2018.03.08", "title": "ЧАЛГА ЕКШЪН! Сашка Васева на косъм от смъртта! Едва не я гръмнали на участие"}
{"url": "http://pik.bg/%D1%81%D0%BB%D0%BE%D0%B6%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D1%81%D0%B0%D1%88%D0%BE-%D0%BC%D0%B0%D0%B9%D0%BE%D0%BD%D0%B5%D0%B7%D0%B0%D1%82%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D1%81%D1%8A%D1%80%D0%B2%D0%B0%D0%B9%D0%B2%D1%8A%D1%80%D0%BA%D0%B0%D1%82%D0%B0-%D1%80%D0%B0%D0%BB%D0%B8%D1%86%D0%B0-%D1%81%D0%BB%D0%B5%D0%B4-%D0%BE%D0%BF%D0%B8%D1%82%D0%B0-%D0%B9-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82-news733287.html", "text": "Бизнесменът Александър Найденов, известен с прозвището Сашо Майонезата, пак се е събрал със сървайвърката Ралица Кирилова. Няколко месеца, след като се заговори за раздяла между тях, двамата бяха засечени на разходка в столичен мол. 60-годишния богаташ и 25-години по-младата му любовница се радваха на изключително внимание от персонала на рибното заведение за бързо хранене, което бяха избрали да обядват. Двамата се наредиха на опашка, но персоналът им предложи да не чакат, а направо да си изберат място и храната им ще бъде сервирана след малко. Обядът на двамата премина в сладки приказки. Бързо след като приключиха с рибните деликатеси, Майонезата настоя да тръгват. Брюнетката , която се прочу с прякора Черната пантера в шоуто за оцеляване \"Сървайвър\" посети тоалетната, а бизнесменът търпеливо я изчака. След обяда двамата продължиха с разходката, обикаляйки скъпарски магазини. Очевидно към днешна дата между двамата всичко е наред и те са преживели трудните моменти във връзката си. Миналата година Ралица, която е и фотограф, опита да се самоубие с хапчета след скандал с Майонезата, пише \"Телеграф\". Сподели:", "date": "2018.03.08", "title": "СЛОЖНИ ВРЪЗКИ! Сашо Майонезата се върна при сървайвърката Ралица след опита й за самоубийство (СНИМКА)"}
{"url": "http://pik.bg/%D0%BD%D0%B0%D1%82%D0%BE-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B8%D0%BC%D0%B0-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D1%81-400-news733331.html", "text": ", пише специализираното издание Breaking Defence, цитирайки председателя на Военния комитет на западния военен алианс Петър Павел. По думите му, , поради което руските зенитно-ракетни системи ще бъдат използвани като отделна единица, която на алианса. Главният проблем обаче според Павел се заключава в оперативната информация, която ще включва . Тази информация, подчертава Павел, по-късно ще бъде Ръководителят на Военния комитет на НАТО също така е изразил загриженост относно обстоятелството, че , като във връзка с това ще бъдат изпратени руски специалисти в Турция, за да инструктират местните военни. Тези експерти от Русия, опасява се Павел, , По-рано се появиха информации, че САЩ могат наложат санкции на Турция заради придобиването на С-400 от Русия. Турските власти решиха да придобият две батареи С-400 от Русия. Двете страни се споразумяха също така за технологично сътрудничество за разработването на противоракетни системи в Турция. Придобиването на руската противовъздушна ракетна система С-400 \"Триумф\" от Турция поражда сериозни опасения в НАТО С-400 са несъвместими с технологиите на НАТО няма да бъде интегрирана в общата противовъздушна отбрана данни за военната инфраструктура на НАТО в Турция запазена в руските системи, предава \"Нюз.бг\". експлоатацията на С-400 изисква определено ниво на подготовка ще имат достъп до критично важна разузнавателна информация която в бъдеще може да бъде предадена на руските власти. Сподели:", "date": "2018.03.08", "title": "НАТО размаха пръст на Турция: Ще има последствия заради руските ракети С-400"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B8-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%BF%D0%BB%D0%B0%D1%89%D0%B0%D1%82-%D0%B7%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%BE-%D1%8F%D0%BA%D0%B5-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B6%D0%B0%D0%BB%D0%B8-%D0%BA%D1%80%D0%B0%D0%B4%D0%BB%D0%B8%D1%82%D0%B5-news733269.html", "text": "Пореден пълен абсурд. Прокуратурата в Бургас отказа да образува досъдебно производство срещу две жени, които откраднаха луксозно кожено яке от магазин на централната улица в града. Случаят е от началото на месец май миналата година, след като от магазина ни изпратиха видеозапис, заснет от охранителните камери. 10 месеца по-късно продавачките са разочаровани от развоя на случай и са притеснени, че сега самите те ще трябва да плащат якето. Възрастна жена открадна якето, докато приятелката й мереше друго и по този начин отвличаше вниманието на продавачката. Кражбата стана на 1 май 2017 г. Веднага след излъчването на записите полицията обяви двете жени за общодържавно издирване, а после ги задържа, предава Нова телевизия. „Разпознахме ги, якето беше намерено и следователката го е видяла и каза, че заради дългия период, в който трябваше да ги издирват, е носено. При което не се приема обратно - трябва да ни се плати сумата, стойността на откраднатата вещ”, обясни Мария Динева, управител на магазина. Случаят бил предаден на прокуратурата, по думите на управителката за тези месеци се сменили трима прокурори по случая. Когато очаквали вече да бъде насрочена дата за дело срещу двете жени получили писмо от прокуратурата. „И прокурорът ни прати постановление, че поради ниската стойност на въпросната открадната вещ делото се прекратява. И тези дами са хванати, пуснати и се разхождат отново”, разказва Мария Динева. „Твърдя, че полицията си свършиха работата, но от прокуратурата, тъй като е под минималната стойност, под минималната заплата, прекратяват делото и обявяват, че извършителят е неизвестен, а в писмото, което получих аз, са обявени ЕГН-тата, имената на крадлите. Явно те много са крали и винаги са минавали метър”, коментира продавачката Мария Дукова. Както и след поредния им удар в Бургас. Въпреки настояването ни от прокуратурата в Бургас отказаха да коментират за „Здравей, България” мотивите, с които са прекратили наказателното производство срещу двете жени. Собствениците на магазина имали право да обжалват. „Само за да се регистрира жалбата се взимат 50 лева и покриване на разходите на адвокат излиза много по-голяма сумата, отколкото е стойността на якето”, обясни Мария Дукова. Затова жените ще покрият стойността на откраднатото от заплатите си. Сподели:", "date": "2018.03.08", "title": "ПЪЛЕН АБСУРД! Продавачки в магазин плащат за откраднато яке, прокуратурата пожали крадлите"}
{"url": "http://pik.bg/%D0%B6%D0%B5%D0%BD%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BF%D0%B0%D0%B4%D0%BD%D0%B0-%D1%82%D1%80%D0%B8-%D0%BB%D0%B5%D1%81%D0%BD%D0%B8-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D1%8A%D0%B6-news733288.html", "text": "Мъжете си падат по хумора и забавните компнаии, така че ако сте от тези, които търпят на бъзици и са остроумни в посока на шегите, то със сигурност ще привлчете мъжкото внимание. Мъжете обожават забавни жени, които са обичайно усмихнати и заразяват с позитивизма си. Ако искате той да ви забележи, тайната е в поведението ви, а не толкова във външния вид. Ето три изпитани метода как да привлечете вниманието му. Ако скочите веднага в обятията на един мъж, дори той да ви харесва, е твърде възможно да се отдръпне. Мъжете се питат какво не е наред във вас, ако сте толкова лесни. Освен това лесните жени не представляват предизвикателство за един мъж. А мъжете са ловци по природа и обичат да завоюват и постигат целите си с усилие. Тогава наградата им е много по-сладка. Така че, дори да искате веднага да се отдадете на един мъж, задръжте топката и поиграйте малко театър. източник: Розали Сподели:", "date": "2018.03.08", "title": "Жени, тайната падна! Три лесни начина да привлечете вниманието на мъж"}
{"url": "http://pik.bg/10-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B5%D1%86-%D0%B7%D0%B0%D1%82%D1%80%D0%B8%D0%BB-%D0%BA%D0%BE%D0%BB%D0%B5%D0%B3%D0%B0-%D0%BF%D0%B0%D1%81%D1%82%D0%B8%D1%80-%D1%81-%D0%B4%D1%8A%D1%80%D0%B2%D0%B5%D0%BD-%D0%BA%D0%BE%D0%BB-news733412.html", "text": "По внесен обвинителен акт на Окръжна прокуратура - Сливен, съдът наложи наказание от 10 г. „лишаване от свобода“ на Николай К. (на 36 г.). Той е подсъдим за това, че на 10.05.2017 г. в землището на с. Скобелево, общ. Сливен, умишлено умъртвил възрастен мъж от с. Скобелево, общ. Сливен, като убийството е извършено по особено мъчителен начин за убития – престъпление по чл. 116, ал. 1, т. 6, вр.чл. 115 от НК. Подсъдимият работел като пастир в с. Скобелево, общ. Сливен. Пострадалият упражнявал същата професия. Двамата пасели поверените им животни на едно и също пасище. На 10.05.2017 г., Николай К. употребил алкохол. В следствие от това подсъдимият бил видимо разгневен и се зарекъл да убие пострадалия, който се намирал на около 200 метра от него. Николай К. взел един дървен кол и се приближил до възрастния човек. Пострадалият с нищо не предизвиквал подсъдимия, но въпреки това той го спънал на земята и започнал да му нанася множество удари с кола (по главата, лицето, врата, гърдите, корема и крайниците). Същевременно подсъдимият започнал да нанася и удари с ритници в корема и гръдния кош на поваления мъж. Упражненото насилие довело до смъртта на пострадалия. Съдебното заседание е проведено по реда на съкратеното производство. Наказанието трябва да бъде изтърпяно при първоначален „строг“ режим в затвор. Присъдата на Окръжен съд – Сливен може да бъде обжалвано пред Апелативен съд – Бургас. Сподели:", "date": "2018.03.08", "title": "10 години затвор за убиец, затрил колега-пастир с дървен кол"}
{"url": "http://pik.bg/%D0%B6%D0%B5%D0%BD%D0%B0-%D1%80%D0%BE%D0%B4%D0%B8-15-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BD%D0%B0%D1%83%D1%87%D0%B8-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-news733407.html", "text": "Австралийка, откарана по спешност в болница със стомашни болки, е родила момченце - само 15 минути, след като е разбрала, че е бременна в деветия месец, пише в. \"Дейли експрес\". 27-годишната Джейд Лорънс от Пърт мислела, че страда от апендицит, след като изпитала силни болки, докато си взимала душ преди работа и се наложило спешно да бъде откарана в болница. При прегледа с ултразвук жената била шокирана да чуе сърдечните тонове на бебето, предаде БТА. Джейд обаче нямала време да осмисли новината за бременността си, тъй като само 15 минути и четири напъна по-късно на бял свят в отлично здраве се появил синът й Джакс. Вестта, че ще става татко, сварила неподготвен и партньора на Джейд Лорънс, Кърт Стюарт, и той не успял да стигне навреме в болницата, за за присъства на раждането. Джейд разказва, че не е забелязала никакви признаци на бременност, освен слабо наддаване на тегло, което приписала на недостатъчна си физическа активност и нездравословно хранене. Дори двата теста, които си направила, показали отрицателен резултат. Оказало се, че Лорънс страда единствено от синдром на поликистозните яйчници - състояние, при което зачеването често е затруднено, и въпреки бременността е продължила да има месечен цикъл. Джейд допълва, че е била притеснена как ще реагира партньорът й на неочаквана вест. 32-годишният Кърт Стюарт обаче споделя, че се е почувствал на \"седмото небе\" от щастие и дори се е разплакал, когато е чул новината. Сподели:", "date": "2018.03.08", "title": "Жена роди 15 минути, след като научи, че е бременна"}
{"url": "http://pik.bg/%D1%81%D0%BC%D1%8F%D1%85-%D0%B2-%D0%B7%D0%B0%D0%BB%D0%B0%D1%82%D0%B0-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D0%BE%D1%8F-%D1%81-%D0%BA%D1%83%D0%BB%D0%B0%D0%B3%D0%B8%D0%BD-%D0%B8%D0%B7%D0%B2%D0%B8%D0%BA%D0%B0-%D1%87%D0%B5%D0%BD%D0%B3%D0%B5%D1%82%D0%B0-%D0%BD%D0%BE-%D1%82%D0%B5-%D0%BC%D1%83-%D1%81%D0%B5-%D0%BF%D0%BE%D1%81%D0%BC%D1%8F%D1%85%D0%B0-%D0%BD-news733067.html", "text": "Плеймейтката Нора Недкова разказа за пръв път своята версия за скандала с Валентин Кулагин в \"Черешката на тортата\". Устатата блондинка се счепка с гримьора не само словесно, но и го нападна с чантата си. Боят, който е прецедент в цялата история на кулинарното предаване обаче не бе излъчен, тъй като се е разиграл след изключването на камерите в дома на Недкова. \"Нахвърлих се над Кулагин, защото цяла седмица бях длъжна да търпя обиди, провокации и грубо отношение, което не съм заслужила. Преди това два-три пъти съм го виждала и бяхме в добри отношения. За мен бе изненада, че той още от първата вечер ме провокираше и аз поддадох на неговите манипулации. Кулагин е доста хитър и аз просто се отбранявах\", коментира Нора пред \"Лов Стайл\". Когато камерите работели, Кулагин се държал много грубо и грозно с всички участници. А когато ги изключвали  обръщал палачинката - говорил с останалите нормално, все едно са първи приятели.  \"Това лицемерие ми дойде в повече. Нахвърлих се да го бия с чантата си. Алфредо се опита да ни разтърве, а Кулагин започна да пищи. Сега, като се замисля, не съжалявам. Пак бих го направила. Тогава той извика полицията, без да разбера. Органите на реда изобщо не възприеха  насериозно неговите дум, защото представете си колко сериозно могат да звучат от един мъж с червило и с шалчета... Те се посмяха и си тръгнаха\", разказва още Недкова. След скандала помежду им в \"Черешката\" тръгнаха спекулации, че Нора и Валентин ще бъдат сред ВИП-селекцията за \"Биг Брадър\" наесен. \"Кулагин целеше да го забележат и да го поканят във \"ВИП Брадър\". Аз дори не знам кой го е взел в това предаване, защото той не е много известен. Дори не е популярен като гримьор. Бих участвала в \"Брадъра\", само ако този човек не е поканен. Имам какво да покажа. Умна съм, въпреки че ме изкараха глупава\", твърди плеймейтката. Сподели:", "date": "2018.03.08", "title": "СМЯХ В ЗАЛАТА! Нора Недкова проговори за боя с Кулагин: Извика ченгета, но те му се посмяха на червилото и си тръгнаха!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D0%BE%D0%B1%D0%B0-%D0%B8%D0%B7%D0%B1%D0%B8%D0%B2%D0%B0-%D0%B2%D0%B8%D0%BF-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B5%D0%B7-2018-%D0%B3---17-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8-%D0%BB%D0%B8%D1%87%D0%BD%D0%BE%D1%81%D1%82%D0%B8-%D1%81%D0%B8-%D0%BE%D1%82%D0%B8%D0%B4%D0%BE%D1%85-news732456.html", "text": "Последният, който се пренесе при Създателя, бе . Актьорът, известен като Бате Николай бе покосен от инсулт на 77-годишна възраст. Вечно усмихнатият добряк се събра с дъщеря си - Надежда. 33-годишната красавица сложи край на живота си, като се обеси на вратата в дома си в София. На 11 януари почерня семейството на футболната легенда Славният нападател на \"Левски\" изпрати в последния ѝ път майка си Славея. Само от началото на 2018 г. от този свят си отидоха 17 души, сред които актьори, футболисти, певци, бизнесмени и общественици. Набива се на очи плашеща закономерност - всяка от последните няколко седмици започваше с тъжната вест за поредната смърт – сбогувахме се със Стефан Шарлопов, Дядо Добри, футболните легенди Павел Панов, Георги Марков, Цветан Веселинов-Меци... Познавачи в астрологията са песимисти, че такава ще бъде цялата 2018 г., която в китайския календар е годината на Кучето. Според вярванията тази година често е свързана със смърт и съдбовни поврати. В такива прокълнати \"кучешки\" години светът е преживял много важни и определящи съдбата на милиони хора събития: през 1934 г. Адолф Хитлер става фюрер на Германия и разпалва най-кървавата война в историята на човечеството, на 5 май 1946 г. Уинстън Чърчил произнася реч, с която се дава началото на Студената война, през 1994 г. започна Втората Чеченска война - една от най-кръвопролитните вътрешни войни в Русия, през 2006 г. е изпълнена смъртната присъда над Саддам Хюсеин и в Ирак започва тотална криза, която не е изживяна и до днес... Седмица преди кончината на Бате Николай, поредна тъжна вест почерни футболния клуб \"Левски\". На 70-годишна възраст почина \"синята\" легенда . Любимецът на няколко поколения фенове се пренесе в звездния отбор на безсмъртните, където само преди седмица се преселиха завинаги други двама бивши футболисти на тима от \"Герена\" - . По зла ирония на съдбата треньорът и неговият ученик издъхнаха в един ден с няколко часа разлика. Марков почина в неделя, 18 февруари, от инфаркт у дома си. Същата вечер, докато гледа мача с двата отбора, белязали живота му - „Левски“ и \"Ботев\" (Пловдив), го последва и Панов, който навремето го наложи в тима край Бирената фабрика под Тепетата. На 22 февруари и фолкът изгуби един от своите пионери в зората на най-популярния жанр у нас - Легендарният попфолк изпълнител остави във фонотеката на любими хитове на мутрите като \"Али Баба и 40-те бойци\", \"Скитнице\", \"Хитрата лисица\", а феновете и до днес помнят култовата му песен \"Евала, Живков\", с която Панко възпя бившия първи в държавата Тодор Живков. В черния списък попадна и моделката и майка на петмесечно момиченце . Смъртта застигна 29-годишната красавица на магистрала \"Струма\". Заради несъобразена скорост беемвето ѝ с благоевградска регистрация изхвърча от пътя, прескача мантинелата, преобръща се в крайпътно дере, а шофьoрката на автомобила загива на място. Двойно фатален се оказа 13 февруари. В късните часове след дълго боледуване на 84 години почина , политик и бивш кмет на София от 1978-1986 г. Денят бе последен от земния му път и на 103-годишния когото цяла България познаваше като Дядо Добри . Три дни миряните се сбогуваха със Светеца от Байлово, който през целия си живот събира пари за реставрирането и поддържането на православните храмове. Най-големият частен дарител на храм-паметника \"Св. Александър Невски\" за последните 100 години, чийто живот премина в смирение и събиране на милостиня, бе погребан край църквата в родното си село. Предния ден, 12 февруари, тъга завладя и киносредите - на 86 години почина кинорежисьорката , която стои зад едни от най-емблематичните български филми - \"Лавина\", \"Само ти, сърце\", \"Като песен\" и забранения от тоталитарната власт \"Понеделник сутрин\". Внезапната смърт на 5 февруари на един от най-богатите българи - , хвърли в шок близките и приятелите му. 55-годишният бизнесмен от Бургас издъхна в съня си от инсулт и остави зад себе си огромно наследство - многомилионни банкови сметки, седем проспериращи хотела, един от които в Швейцария, бижутерска компания, стоково тържище, хеликоптер, луксозна къща във Владая. Цялата империя на Шарлопов ще бъде поделена между шестимата му наследници - петте деца и вдовицата му Бояна Шарлопова. Журналистическите среди пък изпратиха бившия главен редактор на вестниците \"Дума\", \"Народна младеж\", \"КЕШ\" и \"Поглед\" . Един от първите журналисти, посетили района на Чернобилската АЕЦ една година след аварията, доживя до 78 години. На 25 януари на 83 години почина известната тракийска народна певица . Повече от 65 години тя бе професионален радио- и телевизионен изпълнител и съосновател на ансамбъл \"Загоре\", а репертоарът ѝ наброяваше над 600 песни. Само за два дни, на 15 и 17 януари, родната театрална сцена загуби двама от най-обичаните си актьори. Първо си отиде , само седем месец след самоубийството на дъщеря ѝ Зорница. Кака Мариана, както я наричаха с обич, стана известна на широката зрителска публика с участието си в незабравимото детско предаване \"Сладкарница „Захарно петле\", в което си партнираше с Николай Николаев - Бате Николай. След Аламанчева почина и големият актьор и дългогодишен председател на Съюза на артистите . Поколения зрители го помнят от театралните му превъплъщения, както и от филмите \"Господин Никой\", \"На всеки километър\", \"Васко да Гама от село Рупча\", \"Куче в чекмедже\", \"Петък вечер\" и много други. Една от емблематичните фигури за последното столетие на Бургас – легионерът , почина на 94-годишна възраст на 9 януари. Без аутокю той водеше \"Другата история\" - собствено предаване по СКАТ тв и не е слезе от екран цели 20 години. Григоров с право бе известен като най-стария тв водещ в света. Допреди Коледа бил в отлично здраве, но преживял инцидент - такси едва не го убило на пътя. От удара слабото тяло на Григоров, който тежеше около 50 кг, отхвръкнало във въздуха и се стоварило върху велосипедист. Ветеранът в журналистиката издъхна след 14 дни битка за живота си в болница, където го приемат с жестоко счупена тазобедрена става. Черната година започна още на 6 януари, когато Сатиричният театър изпрати 83-годишния Вели Чаушев . Сподели:", "date": "2018.03.08", "title": "ЕКСКЛУЗИВНО В ПИК! Прокоба избива ВИП българи през 2018 г. - 17 популярни личности си отидоха само за два месеца"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B4%D1%8A%D0%BB%D0%B6%D0%B8%D0%BC-22-%D0%BC%D0%BB%D1%80%D0%B4-%D0%B7%D0%B0-%D0%B1%D1%8A%D1%80%D0%B7%D0%B8-%D0%BA%D1%80%D0%B5%D0%B4%D0%B8%D1%82%D0%B8-news733291.html", "text": "Българските домакинства дължат рекордната сума от 2,2 млрд. лева за бързи кредити, сочат данни на БНБ. Компаниите за заеми отчитат невиждана досега печалба. За миналата година те са спечелили близо 250 милиона лева. Броят им също се е повишил – в момента у нас оперират 157 такива фирми, а преди 2 години са били по-малко от 140. Оскъпяването продължава да е високо, като възлиза на 200%. Финансовите консултанти съветват да си правим добре сметката и да четем договорите внимателно. Според тях основната причина да прибягваме до бързи заеми е, че не умеем правилно да планираме личните си финанси. Сподели:", "date": "2018.03.08", "title": "КРИЗА! Дължим 2,2 млрд. за бързи кредити"}
{"url": "http://pik.bg/%D0%BF%D1%80%D0%B5%D0%BA%D1%80%D1%8A%D1%81%D1%82%D0%B2%D0%B0%D0%BD%D0%B5-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D1%81-%D0%BD%D0%BE%D0%B2%D0%BE-%D0%B8%D0%BC%D0%B5-news733374.html", "text": "Сръбският патриарх Ириней заяви, че подкрепя идеята за промяна на официалното име на Сръбската православна църква - като към името се добави Печка патриаршия. \"Това не означава, че патриархът ще се мести в Печ, Косово. Белград все още е административен център. Печ остава история от нашето минало, където са били патриарсите, архиепископите. Печ остава исторически център на нашата църква. Приемаме всичко, което допринася за запазването на историята, връзката на нашата църква с Печ и Косово, приемаме\", каза патриархът. Ириней подчерта, че промяната на името е много добро предложение. В допълнение към промяната на официалното име, новият проектоустав на СПЦ носи много други промени. Предвидено е първият човек на СПЦ да се нарича архиепископ печки митрополит белградско-карловачки и патриарх на всички сърби. Печката патриаршия съществува в периода 1346-1766. Печките патриарси се титулуват „Отца и оучителя Сръблем и Блъгаром“. В периода 1557-1766 г в диоцеза на Печката патриаршия е и Рилският манастир. Сподели:", "date": "2018.03.08", "title": "ПРЕКРЪСТВАНЕ! Сръбската църква с ново име"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BB%D0%B5%D0%B4-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BF%D0%BE-%D1%80%D0%B0%D0%B7%D0%BF%D0%BE%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D1%81-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5--news733453.html", "text": "По разпореждане на министър-председателя Бойко Борисов, вицепремиерът по обществения ред и сигурността и министър на отбраната Красимир Каракачанов свика на работно съвещание министрите, в чиито ресори са вменени отговорности за състоянието на язовирите в Република България. Заседанието се проведе в Министерството на отбраната. \"Ситуацията в страната е под контрол\". Това увери министърът на отбраната Красимир Каракачанов след заседанието. За състоянието на язовирите докладва и началникът на Пожарната главен комисар Николай Николов, съобщава \"Новини.бг\". Той увери, че ситуацията в Хайредин е овладяна. \"Ние сме овладели ситуацията, няма опасност за живота и здравето на хората. Трябва да се реализира проект от собственика на този язовир\", обясни той. Николов съобщи, че ситуацията в страната е нормална за сезона. Втората ситуация е в община Хайредин - два язовира каскадно закачени горният язовир, прелива през преливника, който е частично повреден и създава проблеми. Именно за него е необходим и проект. Затова се е наложило да обявят бедствено положение и да въведем плана за бедствени ситуации - наводнение. \"Започнаха инженерни работи за да намалят нивото на реката. Пряка опасност за населените места Бързина и Ботево няма - изведохме от 15 къщи девет жители при роднини. Нивата на реките в цялата страна са повишени - най-значително в Северната част. Най-високо се очаква да е нивото на река Янтра. Пряка опасност за населените места няма\", заяви още Николов. По указания на МВР областните управители наблюдават критичните участъци. Те са в готовност да предприемат мерки при допълнителни указания. В Хайредин частни фирми прекарват тежка скална маса с идеята да забавят водите на реката. \"Не очакваме опасни явления. Ситуацията в страната е под контрол\", увери още Николов и допълни, че властите са готови да реагират при промяна на метеорологичните условия. Сподели:", "date": "2018.03.08", "title": "ЕКСКЛУЗИВНО! След извънредното заседание по разпореждане на Борисов: Ситуацията с язовирите е под контрол "}
{"url": "http://pik.bg/%D0%B1%D0%B4%D0%B6-%D1%81%D0%B5-%D1%85%D0%B2%D0%B0%D0%BB%D0%B8-%D0%BC%D0%BE%D0%BD%D1%82%D0%B8%D1%80%D0%B0%D0%BC%D0%B5-%D0%BD%D0%BE%D0%B2%D0%B8-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-led-%D1%82%D0%B0%D0%B1%D0%BB%D0%B0-%D0%BF%D0%BE-%D0%B3%D0%B0%D1%80%D0%B8%D1%82%D0%B5-news733365.html", "text": "\"БДЖ-Пътнически превози” ЕООД започна поетапното монтиране на нови информационни табла в някои гари в страната. Вече са поставени новите LЕD монитори в чакалнята на гара Варна, а до една седмица предстои да бъдат инсталирани такива табла и в гара Пловдив. Следващите гари, в които предстои да бъдат монтирани нови информационни табла, са чакалните на Дупница, Враца, Филипово (в Пловдив), Карнобат и Ямбол. До момента са доставени 25 такива LЕD монитора, които ще заменят използваните досега стари табла. Националният железопътен превозвач предприема мерки за подмяна на морално остарелите информационни табла в гарите, където тяхната поддръжка е изключително нерентабилна. В тази връзка са предприети действия за модернизиране на информационните табла с нови монитори (LED технология). Сподели:", "date": "2018.03.08", "title": "БДЖ се хвали: Монтираме нови електронни LED табла по гарите"}
{"url": "http://pik.bg/%D1%88%D0%BE%D0%BA-%D0%BF%D0%BE%D0%BB%D0%B8%D1%86%D0%B0%D0%B9-%D1%81%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BF%D1%80%D0%B5%D0%B4-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news733455.html", "text": "Сътрудникът на Националната полиция на Украйна Сергей Галасюк, включен в охраната на извънградското имение на президента на страната Петро Порошенко, се застреля на пост, съобщава «Страна». Галасюк е бил старши сержант на Полка с особено назначение на Националната полиция. В деня на самоубийството, 23 февруари, той застъпил пост пред дома на държавния глава. Влязъл в караулката и се застрелял. Остава неясно, защо луксозното имение на Порошенко е било охранявано от Националната полиция, при условие, че тези функции трябва да изпълняват сътрудниците на Управлението за държавна охрана (УГО). Фактът на самоубийството е потвърден едва сега, въпреки че инцидентът е станал още на 23 февруари. Само в една медия е била публикувана информация за това, но тя бързо е била свалена. Официален отговор по случая е получен под журналистически натиск от много украински медии. По случая е образувано досъдебно производство за \"Умишлено убийство\". Сподели:", "date": "2018.03.08", "title": "ШОК! Полицай се застреля пред резиденцията на Порошенко "}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B1%D0%BE%D0%BD%D1%83%D1%81-%D0%BE%D1%80%D0%B3%D0%B0%D0%B7%D0%BC%D1%8A%D1%82-%D0%BA%D0%B0%D1%82%D0%BE-%D0%B5%D0%B6%D0%B5%D0%B4%D0%BD%D0%B5%D0%B2%D0%BD%D0%B0-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE%D1%81%D1%82-news733286.html", "text": "Оргазмът е често пренебрегван под претекст, че по-важни са емоционалната и физическа близост. А всъщност оргазмът е нещо много повече от бонус към сексуалния ви живот. Той има редица положителни ефекти върху жените и много сексолози препоръчват оргазмите да са ежедневни. Оргазмът трябва да се превърне във ваш приоритет, но без да бъде фикс идея, което ще попречи достигането му, поради формирането на психологически натиск от представата, че на всяка цена трябва да достигнете до заветното \"О\". Но просто е важно да не се примирявате с липсата на оргазми, а да намерите каква е тайната на вашето тяло за достигането им. Оргазмите увеличават потока на творческата енергия и допринасят за цялостното физическо здраве. Оргазмите са наистина единственото време, в което мозъците на жените могат да изпитат дълбока релаксация. Всъщност, когато една жена има оргазъм, мозъкът й може да се успокои до нива, съвпадащи само с трансцендентална медитация. Оргазмът помага на жените да увеличат тестостерона и естрогена. Те също така помагат за намаляване на стреса, което поддържа нивата на кортизола под контрол. Когато жените се радват на редовни оргазми, те имат по-положителна нагласа, що се отнася до сексуалните си контакти, което пък води до по-голямо удоволствие с партньора. Оргазмът увеличава и нивата на окситоцин, който пък от своя страна спомага за по-осезаемото усещане за близост с партньора, с когото току-що сте имали оргазъм. Това пък в по-общ план се отразява положително на връзката ви, тъй като изграждате доверие и усещане за близост помежду си. Установено е също, че окситоцинът възстановява мускулната тъкан, буквално правейки ви по-млади. Оргазмът кара жените да се чувстват буквално живи и да преоткриват себе си и вътрешната си сила и красота, независимо от възрастта им. Оргазмът акумулира енергия, до която иначе не бихте имали достъп. Той е най-доброто средство за лекуване на депресивни състояния, вземане на трудни решения, достигане до редица отговори в живота на жените. източник: Розали Сподели:", "date": "2018.03.08", "title": "Много повече от бонус! Оргазмът като ежедневна необходимост"}
{"url": "http://pik.bg/%D1%83%D0%BB%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%BB%D0%B5%D1%81%D0%B2%D0%B0%D1%82-%D1%81-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D1%81%D0%B5-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D0%B8%D0%B2%D0%B0%D0%BD-%D0%B2%D0%B0%D0%B7%D0%BE%D0%B2-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%B7%D0%BE%D0%BD%D0%B0-news733271.html", "text": "С нова визия ще се сдобият улиците в карето между \"Иван Вазов\", \"Авк. Велешки\", \"Цанко Дюстабанов\" и  бул. \"Христо Ботев\" след ремонтите по проекта на Европейската столица на културата за Тютюнев град. Община Пловдив обяви обществена поръчка  за проектиране на реконструкцията и благоустрояване на общо седем улици. Това са \"Иван Вазов\" от колелото на гарата до пл. \"Централен\" и части от ул. \"Авкс. Велешки\", \"Г.М. Димитров\", \"Одрин\", \"Кирил Христов\", \"Екзарх Йосиф\" и \"Кап. Андреев\". С ДДС поръчката е за около 50 000 лева. Офертите ще се отварят на 11 април, след което на избраните фирми се дават 40 дни срок да представят идеен и технически инвестиционен проект.  Реконструкцията ще започне в най-оптимистичен случай в средата на лятото, след като Националният институт за недвижимо културно наследство /НИНКН/ одобри новата визия.  Това означава, че ул. \"Иван Вазов\" ще е изцяло проходима за колите в началото на 2019 година. Добрата новина е, че ул. \"Иван Вазов\" ще бъде отворена изцяло за движение и няма да става пешеходна, каквато идея имаше първоначално в общината, пише \"Марица\".Това беше потвърдено преди няколко дни и от кмета Иван Тотев. В заданието са дадени два варианта, които проектантите трябва да разработят и да предложат на възложителя. Първият е уличното платно да се повдигне с нивото на тротоарите, вторият - да се запазят съществуващите нива на уличното платно и тротоарите. Паважът на уличното платно се запазва и след ремонта, а пешеходните пространства ще се оформят от нови вибропресовани плочки. Около чинарите ще има пейки, подобни на тези, които са направени около дърветата на ул. \"Райко Даскалов\", известна като Малката главна. Реконструкцията предвижда и ново улично осветление със стълбове, високи 9 метра, и лампи, които да пасват на архитектурата на ул. \"Иван Вазов\". Сега улицата е двупосочна, но е затворена между ул. \"Кап. Андреев\" и \"Екзарх Йосиф\". Сподели:", "date": "2018.03.08", "title": "Улици в Пловдив блесват с нова визия, отказаха се да правят \"Иван Вазов\" пешеходна зона"}
{"url": "http://pik.bg/%D1%81%D0%B5%D0%BB%D1%81%D0%BA%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BF%D0%BB%D0%B0%D1%89%D0%B0-3-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-news733377.html", "text": "Глоба в размер на 3000 лв  ще плати кметицата на старозагорското село Самуилово, която е обвиняема по дело за изготвяне на неистински декларации през 2014 и 2015 година. В свое заседание от 7 март състав на Старозагорския окръжен съд е отменил Решение №372/7юни м.г., постановено по АНД №3109/2016 г. по описа на Старозагорски районен съд, с което обвиняемата Анастасия Димитрис е била призната за невинна в извършено престъпление по чл.309 ал.1 вр. чл.26 ал.1 НК. Висшестоящата съдебна инстанция е постановила , че кметицата на село Самуилово е виновна за  това, че в периода от 14.04.2014г. до 13.02.2015г., в условията на продължавано престъпление е съставила 3 броя неистински частни документи: декларации по чл.92 ал.3 от Закона за гражданската регистрация и ги употребила, като ги представила пред кметския наместник /т.е. пред себе си!/, за да докаже, че лицата, от чието име са съставени и подписани декларациите, са изразили съгласието си като собственици на имоти в тяхната собственост да бъдат адресно регистрирани лица от друго населено място. Съдът на основание чл.78а ал.1 НК я освобождава от наказателна отговорност и й налага административно наказание глоба в размер на 3000 лв. Неистинските декларации са позволили на 4 лица да участват в избора на кмет на село Самуилово през 2015 г. Точно на тези избори Димитрис  става кмет още на първия тур, като разликата между нея и съперничката й от  коалиция \"Реформаторски блок\" Живка Жекова беше точно 3 бюлетини, пише \"Монитор\". Случаят беше атакуван пред административния съд, но крайното решение беше в полза на Димитрис. Обвиняемата е осъдена да заплати на държавата 183,60 лв за направеното експертно заключение, решението е окончателно. Сподели:", "date": "2018.03.08", "title": "Селска кметица плаща 3 бона глоба за фалшиви декларации"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D0%BE%D0%B1%D0%BB%D0%B5%D1%87%D0%B5-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BC%D0%B0%D1%80%D0%B8%D0%B5%D1%82%D0%B0-%D0%BC%D0%B5%D0%BB%D1%80%D0%BE%D1%83%D0%B7-%D0%B7%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news733321.html", "text": "Младата българска актриса Мариета Мелроуз се появи на червения килим на церемонията по връчването на наградите на Американската академия за киноизкуство \"Оскар\", облечена в приказна рокля. Мелроуз беше специалният пратеник на филмовия канал bTV Cinema в \"Кодък тиътър\" в Лос Анджелис. Нашата актриса, която има няколко сериозни роли в Холивуд, е получила приятни комплименти за тоалета си в нощта на Оскарите. Мариета Мелроуз избра рокля в цвят пудра с флорални мотиви, рисувани и доизградени с дантела. Роклята е истинско произведение на изкуството и е дело на столичната дизайнерка Тери Георгиева-Караиванова. \"Роклята е много нежна и женствена, в стил 50-те. Много съм щастлива, че чрез Мариета се сбъдна една моя отдавнашна мечта да имам своя рокля на \"Оскарите\", споделя дизайнерката, която повече от 20 години създава красота. Тери е завършила моден дизайн в Националната художествена академия. \"Стилът ми на работа претърпя доста промени през годините. Всяка среща е била много специална и несъмнено е обогатила начина ми на работа. Въпреки промените, продължавам да бъда вярна на стремежа си да създавам красиви и стойностни неща, провокирани от спомен на душата, красива емоция и удоволствие. За мен дрехата е послание, което ни представя пред света, говори за това кои сме ние и как се отнасяме както към себе си, така и към околните\", разказва Тери (на снимката долу) пред \"Ел.бг\". Сподели:", "date": "2018.03.08", "title": "Българска дизайнерка облече актрисата Мариета Мелроуз за \"Оскарите\" (СНИМКИ)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D1%80%D0%BE%D0%B1%D1%83%D1%82%D0%B2%D0%B0%D1%82-%D0%BE%D0%B1%D1%83%D0%B2%D0%BA%D0%B8-%D0%BC%D0%B5%D0%BD%D1%82%D0%B5-%D0%BD%D0%B0-%D0%B8%D0%BD%D0%B2%D0%B0%D0%BB%D0%B8%D0%B4%D0%B8%D1%82%D0%B5-news733300.html", "text": "80 фирми пробутвали обикновени обувки за ортопедични на хора с увреждания, при това на цена от 240 лв. Те са заличени от регистъра на търговците на медицински изделия, по които се отпускат помощните средства. „Знаете ли, че на човек без крака са му доставени галоши?“, попита колегите си депутатът от левицата Михаил Христов, който също има протези на ръцете. Той бе категоричен, че трябва да се предоставят адекватни помощни средства на хората. За помощни средства се отделят 50 млн. лв. на година. Няма нужда фирмите да крадат, защото сега някои хора не знаят, че дори имат изписана протеза. Депутатът предложи държавата да инвестира в завод за производство на помощни средства и така да се оптимизират разходите. Сподели:", "date": "2018.03.08", "title": "СКАНДАЛНО! Пробутват обувки менте на инвалидите"}
{"url": "http://pik.bg/%D0%BC%D0%BE%D1%81%D0%B2-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D0%BC%D0%B5-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-news733390.html", "text": "Опасност от наводнения няма , сочи анализ на състоянието на наблюдаваните от Министерството на околната среда и водите комплексни и значими язовири , съобщиха от пресцентъра на МОСВ. Регистрираното преливане на язовир \" Тича \" в момента е 2 м3/сек. Притокът към язовира за последното денонощие е намалял, а преливните количества към момента не представляват опасност за населението и инфраструктурата по поречието на реката след язовирната стена. Изпусканите през основните изпускатели количества, както и тези, преливащи през преливните съоръжения, не създават потенциално опасни ситуации за населението. Коритата на реките след язовирните стени са в добро състояние и проводимостта им е осигурена, информират от МОСВ. Отговорните институции са предприели превантивни действия и са създали организация и координация за недопускане на потенциален риск от наводнения поради възникналата хидрометеорологична обстановка в страната, вследствие обилния снеговалеж, покачването на температурите и снеготопенето . Комплексните и значими язовири са 53. Сумата от наличните в тях завирени обеми към днешна дата е 4806,5 млн. м3 и представлява 74,1 процента от сумата на общите им обеми. Според основното им предназначение наличните в тях завирени обеми са както следва: питейно-битово водоснабдяване - 88,5 на сто от общия им обем, напояване - 60,5 на сто от общия им обем и енергетика - 81,5 на сто от общия им обем. МОСВ дава и информация за наличните завирени обеми в язовирите с трансгранично влияние: Каскада \"Арда\": язовир \"Кърджали\" - 477,611 млн. м3, което е 96,1 на сто от общия му обем, язовир \"Студен кладенец\" - 352,902 млн. м3, което е 91,0 на сто от общия му обем, язовир \"Ивайловград\" - 120,531 млн. м3, което е 76,9 на сто от общия му обем. В каскада \"Горна Тунджа\": язовир \"Копринка\" - 61,739 млн. м3, което е 43,4 на сто от общия му обем, язовир \"Жребчево\" - 176,716 млн. м3, което е 44,2 на сто от общия му обем. Със запълване над 90 процента към 8 март са комплексните и значими язовири - \"Йовковци\", \"Среченска бара\", \"Тича\", \"Камчия\", \"Ясна поляна\", \"Ахелой\", \"Мандра\", \"Въча\", \"Кричим\", \"Боровица\", \"Кърджали\", \"Студен кладенец\", \"Розов кладенец\" и \"Пчелина\". Чрез месечен график са предписани определени обеми на 21 язовира , които да не се надвишават, с цел плавно и контролирано изпускане на водни маси за осигуряване на свободен обем в тях. Експлоатационните дружества са предприели мерки за изпълнение на условията, поставени в графика. Намаляването на обема се извършва чрез увеличена работа на ВЕЦ и/или контролирано изпускане през основен изпускател, като предвид предстоящия летен сезон и нуждите на населението от питейна вода, ще бъде гарантирано водоснабдяването. За осигуряване на свободен обем контролирано се изпускат язовирите: \"Йовковци\", \"Ястребино\", \"Бели Лом\", \"Тича\", \"Съединение\", \"Георги Трайков\", \"Порой\", \"Ахелой\", \"Ясна поляна\", \"Малко Шарково\" и \"Тракиец\". През преливните съоръжения преливат язовирите: \"Йовковци\", \"Камчия\", \"Ясна поляна\", \"Боровица\", \"Тича\" и \"Пчелина\". При язовирите \" Боровица \" и \" Пчелина \", преливните количества и притока за последното денонощие се запазват в границите на тези от предишното денонощие, като не са регистрирани проблеми при преливането . Притокът към язовирите \"Ясна поляна\" и \"Йовковци\" намалява . При язовир \"Камчия\" се регистрира покачване на притока и преливното водно количество. Преливането на язовира към момента не създава предпоставки за вредно въздействие на водите. Коритото на реката след язовирната стена е с осигурена проводимост, като язовир \"Георги Трайков\" разполага със свободен обем и се изпуска към момента контролирано, с цел поемане на количествата от язовир \"Камчия\", допълват от МОСВ. Сподели:", "date": "2018.03.08", "title": "МОСВ: Наблюдаваме язовирите, няма опасност от наводнения"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B6%D0%B5%D0%BD%D0%B0-%D0%BF%D0%BE%D0%B5%D0%BC%D0%B0-%D0%B5%D0%B2%D1%80%D0%BE%D0%BF%D0%BE%D0%BB-%D0%BE%D1%82-1-%D0%BC%D0%B0%D0%B9-news733383.html", "text": "Белгийката Катрин Бол поема юздите на европейската полицейска агенция Европол, съобщи Съветът на ЕС, цитиран от Франс прес. За пръв път на поста ще застане жена. Бол оглавява белгийската федерална полиция и беше номинирана за четиригодишен мандат. От 1 май тя ще наследи сегашния изпълнителен директор на Европол – британецът Роб Уейнрайт. Името на белгийския полицейски комисар беше избрано през декември м.г. от списък с кандидати и одобрено от 28-те страни членки на ЕС на ниво посланици. Официалното обявяване на кандидатурата беше направено в четвъртък на министерско ниво на среща в Брюксел на министрите на вътрешните работи на 28-те, предава БГНЕС. Комисар Бол вече получи положително становище от комисия на Европейския парламент. Белгийският вътрешен министър Ян Ямбон поздрави Катрин Бол в Туитър като посочи, че назначението й съвпада с 8 март. Европол, със седалище в Хага, има водеща роля в подкрепата на борбата срещу тежката международна престъпност и тероризма. Сподели:", "date": "2018.03.08", "title": "ЗА ПЪРВИ ПЪТ! Жена поема Европол от 1 май"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%BE%D0%B6%D0%B5-%D0%B4%D0%B0-%D1%81%D0%BC%D0%B5-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D1%87%D0%BB%D0%B5%D0%BD%D0%BA%D0%B8-%D0%BD%D0%B0-%D0%B5%D1%81-%D0%BD%D0%BE-%D1%81%D0%BC%D0%B5-%D0%BE%D1%82-%D0%BD%D0%B0%D0%B9-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B8%D1%80%D0%B0%D0%BD%D0%B8%D1%82%D0%B5-news733459.html", "text": "ПП ГЕРБ. За България и другите нови страни-членки на Европейския съюз е ключов въпросът за Многогодишната финансова рамка. Важно е тя да бъде фокусирана върху основните приоритети и да отчита нуждите за развитие на отделни ключови области като инфраструктурна свързаност, образование, иновации, опазване на външните граници на ЕС. Това заяви министър-председателят на България и председател на ГЕРБ Бойко Борисов по време на работна среща с председателя на ЕНП Жозеф Дол в София, съобщиха от пресцентъра на Бойко Борисов посочи, че в качеството си на председател на Съвета на ЕС, се стреми страната ни да работи активно за намирането на общ език между членките по всички актуални теми от европейския дневен ред. „Може да сме една от най-младите членки на ЕС, но в същото време сме едни от най-дисциплинираните. Доказателство за това са прогнозите растежът на БВП на страната през 2018 г. да достигне 4,2%. Освен това България пази много добре външната граница на ЕС и това дава спокойствие на нашите партньори“, подчерта Борисов. Премиерът Борисов и Жозеф Дол се обединиха около мнението, че подходът с шпитценкандидат на партиите за следващите избори за Европейски парламент през 2019 г. трябва да бъде запазен. Бойко Борисов увери своя колега, че ГЕРБ и управляващото мнозинство в парламента ще продължават да поддържат проевропейския дух на страната, защото единственият и най-добрият възможен път пред България е именно евроатлантическият. Двамата разговаряха и за значението на европейската перспектива пред страните от Западните Балкани. Сподели:", "date": "2018.03.08", "title": "Борисов: Може да сме една от най-младите страни-членки на ЕС, но сме от най-дисциплинираните"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B1%D0%BE%D1%80%D0%B1%D0%B0%D1%82%D0%B0-%D0%B7%D0%B0-%D1%80%D0%B0%D0%B2%D0%BD%D0%B8-%D0%BF%D1%80%D0%B0%D0%B2%D0%B0-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news733395.html", "text": "Въпреки постигнатия досега напредък, борбата за равни права за жените продължава, заяви германският канцлер Ангела Меркел в цитиран от ДПА пост в Инстаграм по повод Международния ден на жените. \"Много жени преди нас са правили жертви и са се борили упорито за повече права на жените. Навършват се 100 години, откакто жените извоюваха правото да гласуват, но ние, разбира се, искаме не само да гласуваме, а да можем да определяме политиката във всички области\", каза във видеопослание Меркел. Канцлерът спомена и значителното присъствие на жени в бъдещото правителство. \"Днес си позволявам да кажа също, че новият кабинет ще бъде интересно съчетание от мъже и жени\", отбеляза тя. Меркел изтъкна, че в Германия все още предстои много работа за постигане на пълно равноправие между мъже и жени, но това се отнася с още по-голяма сила за страните, където жените са лишени от основни права. Днешният празник не е само ден, в който се връщаме назад към постигнатото, но и ден, в който заявяваме, че борбата за равни права за жените продължава, заключи тя. На срещата на върха на Г-20 през април 2017 г., в отговор на въпрос дали е феминистка, Меркел каза, че се чувства неудобно да си приписва заслуги за постиженията на активистките. Сподели:", "date": "2018.03.08", "title": "Меркел: Борбата за равни права на жените продължава"}
{"url": "http://pik.bg/%D0%B1%D0%B0%D0%B1%D0%B0-%D0%BC%D0%B0%D1%80%D1%82%D0%B0-%D1%81%D0%BC%D0%B5%D0%BD%D1%8F-%D0%BA%D1%83%D1%80%D1%81%D0%B0-%D0%BF%D1%80%D0%BE%D0%BB%D0%B5%D1%82%D1%82%D0%B0-%D0%B8%D0%B4%D0%B2%D0%B0-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D1%81-21%C2%B0-news733283.html", "text": "Времето през втората седмица на март ще смени категорично посоката и ще извика пролетта по нашите географски ширини по-рано, категорични са синоптиците на БАН. По техни думи температурите през уикенда ще бъдат рекордно високи, като в Централна и Южна България се очаква живакът да стигне и надхвърли дори 21°. Климатолозите са убедени, че затоплянето ще продължи през следващата десетдневна. Най-чувствително ще бъде в края на настоящата седмица и началото на следващата, когато навсякъде температурите ще се движат между 18-20°. Ще има и югозападен вятър, който допълнително ще допринася за бързото топене на снега там, където все още снежната покривна не е изчезнала, коментират метеоролозите. Топлото време обаче ще бъде придружено от солидно количество валежи, като ще има риск от преливания на реки и язовири, част от които са в критично положение и заради стопилия се сняг. Според синоптиците до края на март ще вали дъжд почти през ден, като валежите ще бъдат доста над нормата. Това обаче е характерно за първия пролетен месец, през който има повишена динамика и чести превалявания. Най-обилни те ще бъдат около 13 март, след това към 15-и, 18-и, 23-ти, 25-и, 28 март и в самия край на месеца, смятат специалистите. Сподели:", "date": "2018.03.08", "title": "БАБА МАРТА СМЕНЯ КУРСА! Пролетта идва през уикенда с 21°"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BA%D1%83%D0%BA%D0%BB%D0%B0-%D0%B1%D0%B0%D1%80%D0%B1%D0%B8-%D0%BA%D0%B0%D1%82%D0%BE-%D1%84%D1%80%D0%B8%D0%B4%D0%B0-%D0%BA%D0%B0%D0%BB%D0%BE-%D0%BD%D0%BE-%D0%B1%D0%B5%D0%B7-%D0%BC%D1%83%D1%81%D1%82%D0%B0%D1%86%D0%B8%D1%82%D0%B5-%D0%B8-%D0%BC%D0%BE%D0%BD%D0%BE%D0%B2%D0%B5%D0%B6%D0%B4%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news733404.html", "text": "За 8 март компанията Мател (Mattel) пусна на пазара 17 нови кукли Барби, вдъхновена от знаменити жени. Сред тя са спортистки, учени и художнички. Много обаче са възмутени, че куклите се отличават от оригиналите и не приличат 1:1 на великите жени. Така например куклата, създадена да бъде отражение  на художничката Фрида Кало, е лишена от характерните за прочутата мексиканка мустаци и моновежда. \"Вие ще накарате Фрида да се преобърне в гроба. Тя бе защитничка на хората с ограничени възможности, той като сама бе инвалид и използваше бастун. Освен това тя имаше мустаци и моновежда, което ясно е изразено на портретите й. Вие се подиграхте с тази кукла на нея и нейните картини, на живота й и светоусещането й\", нападнаха Мател потребители в социалната мрежа. Коментиращите отбелязват същ,о че очевидно от компанията искат да създадат една Барби феминистка, но до сега продължават да поддържат западните стандарти за красота. Сред куклите, създадени по подобие на известни жени е Амелия Еърхарт - първата жена-пилот, прелетяла през Атлантическия океан, режисьорът Пати Дженкинс, физикът и математик Катрин Джонсън и други. Сподели:", "date": "2018.03.08", "title": "Пуснаха кукла Барби като Фрида Кало, но без мустаците и моновеждата (СНИМКА) "}
{"url": "http://pik.bg/100-000-%D0%B1%D0%BE%D0%BB%D0%BD%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news733299.html", "text": "Около 100 000 хора с инвалидни пенсии продължават да работят независимо от заболяването си. Това заяви министърът на труда и социалната политика Бисер Петков. „272 454 от хората, които получават инвалидни пенсии, са в работоспособна възраст. Официална статистика за броя на работещите няма, но според нас са около 100 000“, обясни Петков. По данни на Националния осигурителен институт (НОИ) в края на деветмесечието на миналата година над 380 000 българи получават инвалидна пенсия. Само през 2017 г. работа заради болежки са прекъснали 25 638 души. Така всеки трети пенсионирал се през миналата година се оказва с инвалидна пенсия. Предвижда се хората с болежки да преминават през две комисии - медицинска и социална. При първата ще се определя степента на увреждане на служителите, а при втората ще се издава експертиза на работоспособността. Сподели:", "date": "2018.03.08", "title": "100 000 болни пенсионери на работа"}
{"url": "http://pik.bg/%D0%B3%D0%B8%D0%BD%D0%BA%D0%B0-%D0%BF%D0%BB%D0%B0%D1%89%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BB%D1%86%D0%B8-news733452.html", "text": "Собственичката на \"Инерком\" Гинка Върбакова, която е на път да купи ЧЕЗ, започна да рекламира в сайтовете на обвиняемия бизнесмен Иво Прокопиев, видя ПИК. Банер на \"Инерком\" се завъртя днес на сайта Дневник. Компанията се рекламира като най-големият производител на енергия от соларни централи в България. Интересен момент е, че банерът излиза на честа ротация. По тарифите на медията това прави около 500 лв. дневно, като не е ясно за какъв период е пусната кампанията. Не е ясно какво се цели с подобна реклама на \"Инерком\" в Дневник, защото те не продават продукти за шир потреба. Нито пък слънчеви панели. Вероятно става въпрос за намеса в редакционната политика с пари в медиите на Прокопиев. Отдавна се знае, че Капитал и Дневник манипулират читателите си и вече никой не им вярва, защото обслужват корпоративни интереси. Сподели:", "date": "2018.03.08", "title": "Гинка плаща на капиталци"}
{"url": "http://pik.bg/%D0%B2%D1%82%D0%BE%D1%80%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81%D1%82%D0%B0%D0%B2%D0%B0-%D1%84%D1%80%D0%B8%D0%B7%D1%8C%D0%BE%D1%80-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news733422.html", "text": "Депутатът от листата на ГЕРБ Евгени Будинов къса с Народното събрание, за да стане... фризьор и то гей, в Лондон! В парламентарната му група обаче не бива да се притесняват, тъй като актьорът ще отскочи за кратко до столицата на Великобритания, за да представи пред българите постановката на Жан Ноел Фенуик, режисирана от Ивайло Христов - \"На живо от оня свят\". Будинов е майстор на фризури, който умира и се озовава в Ада. Там се среща с разтропана журналистка и известен политик - Албена Михова и Кирил Ефремов. \"Навремето в НАТФИЗ Ивайло Христов ми беше преподавател, затова бях много доволен, когато ме покани да изиграя фризьора-гей. Мечтата ми беше да работя с него, наистина е огромно удоволствие\", признава Будинов. Тримата популярни актьорите ще се срещнат с българската публика в Лондон на 17 март в \"Tuke hall\". Цената на билетите е между 20 и 30 паунда. Сподели:", "date": "2018.03.08", "title": "ВТОРА ПРОФЕСИЯ! Депутат от ГЕРБ става фризьор в Лондон (СНИМКИ)"}
{"url": "http://pik.bg/%D0%BD%D0%BE%D0%B2%D0%B0-%D0%B3%D0%B0%D0%BB%D0%B5%D1%80%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%89%D0%B5-%D0%BD%D0%BE%D1%81%D0%B8-%D0%BC%D0%BD%D0%BE%D0%B3%D0%BE%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%BE-%D0%B8%D0%BC%D0%B5-%D1%81%D0%BD%D0%B8%D0%BC%D0%BA%D0%B8-news733351.html", "text": "\"Галерия 2019“ е предложението за име на пространството на бившия детмаг „Снежанка“, което Община Пловдив ще използва за изложби и изкуство, както през 2019 година, така и след това. Днес ръководителят на екипа арх. Петко Костадинов представи техническия проект. Галерията ще е на обща площ от 1000 кв. метра и ще се ситуира на два етажа. Пространството ще бъде запазено в цялост. Залата на втория етаж ще може да се разделя на две по-малки посредством подвижна стена, като там Предвижда се да има зала за подготовка на картини, рецепция, зона за разглеждане на каталози, голям асансьор, който да побира до 18 човека, както и големи картини. Ще бъде положена специална винилова подова настилка, която ще се положи върху саморазливна замазка. Специално осветление със статични и подвижни прожектори ще осигуряват добрата видимост, като допълнително такова ще има и за всяка картина. Целта е да се постигне равномерно осветление, което е близо до дневна светлина. Според проекта ще има и 4-метрова плътна стена, която ще се използва за проектиране на видеоизложби, като на общо 4 места ще бъдат поставени мултимедии. Сигурността на експонатите ще бъде осигурена чрез цялостна система за видеонаблюдение с десетки камери и спазване на необходимите изисквания дори за микросредата на въздуха. Галерията няма да има постоянна изложба. Тя ще се използва срещу заплащане на база на тарифа, която ще бъде определена от Общинския съвет. Ще бъде управлявана от Община Пловдив или подчинена структура. Няма да се дава за управление от частно дружество или фондация. Това ще е справедливо спрямо другите частни галерии, които се намират в непосредствена близост. \"Ще следим за обратната връзка от страна на гражданите за други предложения за име на галерията, така че всеки, който иска, може да даде своята идея. Водим преговори и за участие на международни изложби. Фондация „Пловдив 2019“ вече има многократни запитвания за условията за ползване. Надявам се международна изложба на световноизвестен художник от ранга на Рембранд да гостува в Пловдив, което ще е наистина голям успех за града\", каза кметът на града Иван Тотев. ще има и малка зала за конференции. Там ще има изградени и големи широки колони, които също ще се използват за поставяне на картини. Сподели:", "date": "2018.03.08", "title": "Нова галерия в Пловдив, ще носи многозначително име (СНИМКИ)"}
{"url": "http://pik.bg/%D0%B2%D0%B8%D1%81%D1%88-%D0%B2%D0%BE%D0%B5%D0%BD%D0%B5%D0%BD-%D0%BE%D1%82-%D0%BD%D0%B0%D1%82%D0%BE-%D0%B8%D1%81%D0%BA%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D1%81-%D1%80%D1%83%D1%81%D0%B8%D1%8F-news733240.html", "text": "Интерфакс, цитирани от \"Фокус\". Председателят на военния комитет на НАТО генерал Петeр Павел говори за нуждата от подобряване на отношенията с Русия, предава агенцията „Винаги съм бил внимателен оптимист. Вярвам, че има възможност за добри отношения между НАТО и Русия. Но за това е нужно повече желание от руска страна, която да успее да убеди Алианса, че Русия е сериозно заинтересована от това.“, заявява той пред Вашингтонския университет „Джордж Вашингтон“. По негови думи Русия е длъжна да продемонстрира своето желание с конкретни стъпки. В същото време действията в Грузия, в Крим и в Украйна „създават напрежение“. Той подчертава, че най-добър пример може да стане Украйна.“ Без решение по Украйна подобряване на отношенията няма да има“. По негово мнение най-доброто решение за района ще бъде въвеждането на миротворческа мисия на ООН. Сподели:", "date": "2018.03.08", "title": "Висш военен от НАТО иска примирие с Русия"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B8-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D0%BB%D1%8A%D1%85%D0%B0-%D0%B8%D0%B7%D0%BB%D0%B8%D0%B7%D0%B0%D0%BC%D0%B5-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news733253.html", "text": "Жителите на махалата са единодушни, че доктор Иван Димитров трябва да получи строго наказание, а някои дори се заканват със саморазправа. В махалата вече пълзят слухове, които изкарват лекаря изпечен екзекутор, убил трима души. Екип на „Марица“ посети къщата, в която живее семейството на убития Жоро, където намери неговата сестра Силвия. Целият квартал „Столипиново“ е настръхнал след убийството на Георги Дживизов, което разтресе града под тепетата в нощта срещу втори март. \"Всички се чувстваме ужасно след случилото се! Вече шести ден не можем да приберем тялото му от моргата, а искаме да го погребем достойно. За мен извършителят не е лекар, а е убиец - държал е незаконно оръжие в дома си. Не мога да си обясня как са го пуснали изобщо! Жоро има двама големи синове - на 18 и 16 години, и шестмесечно момченце. Тези деца сега ще растат без баща - останаха сираци. Не могат да спрат да плачат. Жената на брат ми, която е българка, също е неутешима. Нека му дадат 20 години в затвора“, казва Силвия. Жителите на \"Столипиново\" пък се готвят за протест. „Само да приберем момчето и ще излезем на улицата“, съобщи възрастен мъж, който също живее в къщата на Джевизов. По думите му се очаква да се съберат над 300 души. „Прокуратурата ще реши какво да го прави - и на доктора не му е лесно след тази голяма разправия - той е на 48 години... ще излезе от затвора на 68“, коментира мъжът. Най-често срещаната версия за инцидента, която се шири из квартала, е, че Жоро Джевизов бил отишъл на гаража на Димитров, за да се облекчи, а докторът побеснял и го е гръмнал от яд. Сподели:", "date": "2018.03.08", "title": "ЗАПЛАХИ! \"Столипиново\" настръхна след смъртта на Плъха: Излизаме на улицата!"}
{"url": "http://pik.bg/%D1%88%D0%BE%D0%BA-%D1%82%D1%80%D1%83%D0%BF-%D0%B8%D0%B7%D0%BF%D0%BB%D1%83%D0%B2%D0%B0-%D0%BE%D1%82-%D1%80%D0%B5%D0%BA%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news733446.html", "text": "Труп на човек е изплувал в река Първенецка в района на село Първенец По първоначални данни тялото е на мъж, като е то било видяно от минувачи, съобщава \"Трафик Нюз\". В момента се организира изваждането му, като предстои и оглед, съобщиха от пресцентъра на МВР. . Сподели:", "date": "2018.03.08", "title": "ШОК !Труп изплува от река край Пловдив"}
{"url": "http://pik.bg/%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%BD%D1%8F%D0%BC%D0%B0-%D0%B3%D1%80%D0%B5%D1%88%D0%BA%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-news733445.html", "text": "Правителството е имало през цялото време доклади на службите, до ниво вицепремиер, за ЧЕЗ. Това обяви пред БНТ депутатът от Обединени патриоти и член на енергийната комисия Искрен Веселинов от ВМРО. Той обаче заяви, че не може да подозира кой е крайният купувач, тъй като офшорните фирми фигурират само в една справка. Не е ясно дали това са истинските финансиращи дружества. ББР присъства в таблицата, но няма документ, който да доказва, че те финансират, посочи Веселинов. На въпрос вярно ли е, че е предлагано на държавата да купи ЧЕЗ, той заяви, че не е имало официална покана към българската държава или поне той не знае за такова нещо. Държавата трябва да има своето присъствие и влияние във важните за инфруструктурата на България дружества, изрази той становище на патриотите. Няма нарушение на български държавни органи около ЧЕЗ, имаше изненадващ купувач, обществено напрежение, но като цяло, не виждам фундаментална грешка нито на предишното, нито на сегашното правителство, посочи още народният представител. На въпрос за декларацията на \"Обединени патриоти\", в която вицепремиерът Валери Симеонов бе призован да се извини за изказването си пред БНТ по отношение на патриарх Кирил, че е измамник и агент на КГБ, Веселинов заяви, че този патриарх преднставлява стотици милиони вярващи. Каракачанов също каза, че това не е добър тон. Когато човек е на една позиция, той трябва да се изразява по определен начин. Ние се отграничихме от едно изказване, каза още депутатът от \"Обединени патриоти.\" Сподели:", "date": "2018.03.08", "title": "Искрен Веселинов: Няма грешки на правителството по сделката за ЧЕЗ"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B7%D0%B0-8-%D0%BC%D0%B0%D1%80%D1%82-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B2%D0%BB%D0%B0%D0%BA%D0%BE%D0%B2%D0%B5-%D0%B7%D0%B0-%D1%82%D1%80%D0%B5%D1%82%D0%B0-%D0%BB%D0%B8%D0%BD%D0%B8%D1%8F-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news733409.html", "text": "Кметът на София Йорданка Фандъкова изненада софиянци на 8 март, показвайки как ще изглеждат новите влакове за третата линия на метрото. Тя посочва, че мотрисите са в процес на технически изпитания. \"В производство са още 4 от 20-те влака, като първите ще започнат да пристигат в София през лятото на тази година. Новите влакове са с намалено потребление на електроенергия, намалени нива на шум, както и с опция за движение без машинист. Целият влак е проходим, за разлика от тези, които имаме, при които вагоните са отделени\". Третият диаметър на Софийското метро според Генералната схема за развитие на линиите на метрото, приета още през 1974 г. трябва да свързва югозападната със североизточната част на града. От тази линия са изградени части от трасето край гара Подуяне. Очаква се третият лъч на столичното метро да е окончателно готов до края на 2019 година. Сподели:", "date": "2018.03.08", "title": "Фандъкова изненада софиянци за 8 март, показа новите влакове за трета линия на метрото"}
{"url": "http://pik.bg/%D0%BF%D0%B8%D0%BB%D0%B5%D1%88%D0%BA%D0%B8-%D0%BA%D1%80%D0%B8%D0%BB%D1%86%D0%B0-%D1%83%D0%B2%D0%B8%D1%82%D0%B8-%D0%B2-%D0%B1%D0%B5%D0%BA%D0%BE%D0%BD-news733112.html", "text": "Необходими продукти 8 филийки бекон 8 пилешки крилца Сподели:", "date": "2018.03.08", "title": "Пилешки крилца, увити в бекон"}
{"url": "http://pik.bg/%D0%B5%D0%B7%D0%B8%D0%BA%D1%8A%D1%82-%D0%BD%D0%B0-%D1%86%D0%B2%D0%B5%D1%82%D1%8F%D1%82%D0%B0---%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B3%D0%B0%D0%B4%D0%B0%D0%B5%D1%82%D0%B5-%D0%BF%D0%BE%D1%81%D0%BB%D0%B0%D0%BD%D0%B8%D0%B5%D1%82%D0%BE-%D0%B8%D0%BC-%D0%BD%D0%B0-8-%D0%BC%D0%B0%D1%80%D1%82-news733304.html", "text": "Цветята, които жените получават като подарък на 8 март са особени, заредени със специална енергия, енергията на мъжа, който ги подарява. Тези цветя имат важна роля, защото е важен не само техният външен вид или аромат, но и този енергиен заряд, който неволно и подсъзнателно е заложен в подарените цветя, съобщава \"Новини\". По начина, по който стоят цветята във вазата, може да се разбере как в крайна сметка се отнася мъжът към вас. Как да разберете по букета за отношението на вашият любим? Забележете и запомнете първата мисъл, която ви е дошла в главата, когато сте видели букета. И какво ви се е искало да направите с него. Същото подсъзнателно сте искали да направите и с неговият дарител. Помолете дете да помирише цветята и забележете неговата реакция. Това показва как вашият избраник се отнася към децата. Забележете колко дни са издържали цветята и коя част от тях е изсъхнала по-първа? От трайността им ще разберете продължителността на вашите отношения. Сподели:", "date": "2018.03.08", "title": "Езикът на цветята - ето как да разгадаете посланието им на 8 март"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BF%D0%BE-%D1%82%D1%80%D0%B8-%D0%B4%D0%B5%D1%86%D0%B0-%D0%BD%D0%B0-%D0%B4%D0%B5%D0%BD-%D1%81%D1%82%D0%B0%D0%B2%D0%B0%D1%82-%D0%B8%D0%BD%D0%B2%D0%B0%D0%BB%D0%B8%D0%B4%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%B6%D0%BA%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BD%D0%B0-%D0%BF%D1%8A%D1%82%D1%8F-news733266.html", "text": "По три деца на ден стават жертви на тежки катастрофи, а голямата част от тях остават с тежки увреждания за цял живот. Загиналите пък са 36 - 27 от тях са починали като пътници в автомобилите, докато родителите им са ги возели. Последният регистриран случай в статистиката е от 24 декември, когато при жестока катастрофа на пътя Пловдив – Пещера загиват майка и двете й деца. Тя се удря челно в друг автомобил. Това сочи статистиката на Пътна полиция за изминалата 2017 година, с която „Монитор” разполага. Според цифрите за последните 12 месеца по пътищата са регистрирани 1110 случая на сериозно ранени деца. По вина на водачи от семейството им пък са пострадали 613 деца. Като пешеходци убитите са 4, а са ранени цели 348. Интересна е цифрата на загиналите хлапета, които са били зад волана на колата. Те са 5 за последната година, а 149 са пострадали тежко, докато са шофирали автомобилите на родителите или приятелите си. „През отчетния период на 2017 г. не се отчита намаляване на загиналите деца в сравнение с миналата година, а при ранените намалението е с 50. При децата пътници намалението е с 1 загинало дете и 17 ранени, но при децата водачи има увеличение с 1 загинало дете. При децата пешеходци броят на загиналите е същият, а на ранените е с 2 по-малко”, поясниха от Пътна полиция. От там вече са заложили редица мерки, за да намалят детския травматизъм при катастрофите. На последното, 55-о заседание на Държавно-обществената консултативна комисия по проблемите на безопасността на движението по пътищата е взето решение БЧК също да подпомогне органите на Пътна полиция. Заложено е участие в Националния дарителски фонд за подпомагане на деца, осакатени и тежко наранени от пътнотранспортни произшествия, и организиране на връчването на помощи на пострадалите 2 пъти годишно. Българският червен кръст ще прави и открити уроци по пътна безопасност и първа помощ за ученици от 1-ви до 4-ти клас. В една от стратегиите за опазване на живота на децата, която трябва да бъде изпълнена до 2020 година, са заложени редица мерки, които започват с обучението на децата в пътната безопасност още от детската градина. В една от точките е записано, че това ще става с подкрепа на творческите им изяви, като създаване на разкази, стихотворения и песни за безопасното им участие в пътното движение. Смята се, че по този начин те по-лесно ще възприемат опасността, която ги дебне на улицата или в колата. За по-големите деца пък се планира да се провеждат състезания и конкурси, след които да се връчват сертификати. Така малчуганите ще бъдат стимулирани да научат повече за пътната безопасност. Планира се дори и създаване на условия в средните училища за обучение на учениците за придобиване на правоспособност за управление на МПС. Това обаче не означава, че ще им се дава да шофират автомобили. Обучението ще е основно в теорията, прожектирането на филми и дори импровизирани изпити на листовки. Сподели:", "date": "2018.03.08", "title": "СТРАШНА СТАТИСТИКА! По три деца на ден стават инвалиди заради тежки катастрофи на пътя"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D1%8A%D1%81-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F---%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%BF-news733405.html", "text": "Оскандаленият шеф на кабинета на президента Иво Христов е в дъното на кашата с липсващата стенограма от разговора на Румен Радев с руския партриарх Кирил. Причината за липсата й, въпреки че воденето на такава стенограма по време на международни срещи е задължително, е липсата на достъп до класифицирана информация на бившия журналист, който упорито отказва да я поиска вече повече от година, макар и тя да е задължителна за него. Това съобщиха пред ПИК отлично информирани източници, запознати с протокола на висшите институции в държавата. Днес от ГЕРБ поискаха стенограмата от тази среща да бъде разсекретена и публикувана, но от президентството отговориха, че такава няма (ВИЖТЕ В ОЩЕ ПО ТЕМАТА). Странно тогава как и откъде цитираха думите на Радев към Кирил след обвинителната реч на руския патриарх, разпространена от сайта на Руската православна църква, след като стенограма няма, а наблюдаваното излъчване на разговора е било прекъснато? Иво Христов присъства на разговора между президента и руския патриарх и, както се вижда от записа, през цялото време бърника из лаптопа си. Стенограма обаче няма, пък дори и да е имало, той не може да я даде, а тя трябва да бъде поискана от главния секретар на президентството, защото Христов не би трябвало да има достъп до нея, нито до какъвто и да било друг поверителен документ. Такива документи са с грифове \"за служебно ползване\", \"секретно\" и \"строго секретно\". Очевидно за срещата няма дори \"паметна бележка\", каквито обикновено се правят при провеждането на подобни разговори. Никой без достъп до класифицирана информация не може да чете, камо ли да обнародва такива документи. Част от разговора между Радев и Кирил очевидно вече не е секретен, тъй като е публикуван на сайт, а и няма стенограма, която да го определя като такъв. Ако този разговор е бил с някаква степен на секретност, възниква въпросът какво е правил Иво Христов там и дали това не е причината сега да се твърди, че няма стенограма на разговора. Ако пък не е секретен, възниква въпросът защо не е водена стенограма. Ако има някакъв запис в президентството на тази разговор, защо оттам твърдят, че няма и дали пак причината не е липсващия достъп до класифицирана информация на въпросния Иво Христов. Ако всичко това го няма или го има, но е в нарушение на законите, възниква въпросът има ли въобще пилот в самолета на президентството? И изобщо, крайно време е или шефът на президентския кабинет да поиска достъп до класифицирана информация  да стане ясно дали е допустим на този пост, или да бъде изпратен на заслужен отдих в някоя от близките на сърцето му структури, които обслужва, откакто е там. Защото с тази съпруга и с този шеф на кабинет за президента Румен Радев смело може да се твърди, че е в опасност, за която НСО няма как да помогне. Сподели:", "date": "2018.03.08", "title": "РАЗКРИТИЕ НА ПИК! Скандалът със стенограмата за патриарх Кирил се разгаря - съветникът на президента Радев в дъното на схемата"}
{"url": "http://pik.bg/%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D0%BA%D0%B0%D0%B4%D1%80%D0%B8-%D0%BE%D1%82-%D1%84%D0%B8%D0%BB%D0%BC%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%B2-news733322.html", "text": "Иконата на балканската музика Лепа Брена представи официален трейлър на документалния филм, описващ вълнуващия й път към върха. Биографичната лента за живота и кариерата на юголегендата ще бъде излъчена непосредствено преди началото на шоуто й на 23 март в \"Арена Армеец\". Специално за събитието в София е подготвена по-кратка 30-минутна версия на лентата, която в оригинал е в три части по 40 минути. Освен едни от най-важните моменти и етапи от живота на великата Лепа Брена, българската публика ще има възможност да види за първи път ексклузивни кадри от личния архив на сръбската дива, неизлъчвани до този момент. Междувременно излезе и новият албум на звездата \"Zar je vazno dal se peva ili pjeva\", който се отличава с автограф и специален пръстов отпечатък на певицата. Той ще е и специален жест от Брена за всеки, закупил билет за шоуто й у нас. Дискът ще бъде подаряван в деня на самото събитие срещу представен пропуск при влизане в залата. Въпреки многобройните си ангажименти през последните седмици, Лепа Брена успя да отправи и специален поздрав към родните фенове. Кратко видео послание доказва, че звездата е в страхотна форма и няма търпение да се срещне с българската публика: \"Скъпи мои, ще се видим на грандиозния ми концерт в София, в \"Арена Армеец\" на 23 март. Обичам ви! Ваша Брена\". Сподели:", "date": "2018.03.08", "title": "Лепа Брена показа ексклузивни кадри от филма за живота си! Вижте как поздрави феновете си в България (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D0%BE%D0%B4%D0%BF%D1%83%D0%BA%D0%B0-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80%D0%B8%D0%B7%D0%BE%D0%B2%D0%B0-%D0%B8-%D1%83%D0%BB%D0%B8%D1%87%D0%B8-%D0%B1%D1%82%D0%B2-%D0%B2-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B3%D1%80%D1%8F%D1%85-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA-news733416.html", "text": "Ако вицепремиерът Валери Симеонов бе отправил такива думи, като към патриарх Кирил, към главния равин на Израел, дали щеше да е още вицепремиер!? (ВИЖ ОЩЕ ПО ТЕМАТА) Но с православието можем да се гъбаркаме...Ако той отправи такива думи към равина, той ще бъде отстранен от поста си, а не знам дори дали и физически...Това коментира пред бТВ председателят на ПГ на Обединени патриоти Волен Сидеров. Правя тази аналогия, за да покажа, че има двойни стандарти. Въобще, с Русия е позволено всичко, даже е модно да се ругае и да се псува Русия. И винаги около 3 март става нещо подобно - появяват се някакви хора, които оспорват Освобождението. Тези хора, които оспорват ролята на Русия, според мен, искат да продължаваме да сме под турско робство, обясни той. Православието е единно, главата му е Исус Христос, нашият спасител. А ние сме част от тялото на тази църква. Завършил съм богословие. Да посочиш и да идентифицираш един човек с държава, е невежество. Нападката към висшите йереи, е нападка към цялото православие. Не сме в селско кафене и на мегдана, това не е допустимо, възмути се Сидеров по повод недоволството срещу изказването на патриарх Кирил. Кой тон на Кирил - ла мажор, си бемол?, попита Сидеров на въпрос как може да одобрява тона на патриарха по време на срещата с президента Румен Радев. Гостът в студиото на \"Лице в лице\" уличи бТВ, която, по думите му, е водеща телевизия, в най-големия грях към българската държава. Казвате, че Русия е лоша, а Америка е добра, манипулирате, защо не казвате нищо за американския посланик, попита лидерът на \"Атака\". Защо не се възмущавате от тези посланици на САЩ, които казаха, че трябва да се направи помашка партия у нас?, попита още той водещата. Патриарх Кирил не се караше на българската държава, той изрази недоволство, че ние непрекъснато неглижираме, под влияние на соросоидни, антибългарски организации, ролята на Русия в нашето възраждане, посочи той на реплика на водещата, че руският патриарх е държал недопустим тон у нас. Вие лично сте част от един кръг, който се опитва да неглижира Русия, директно обвини Сидеров Цветанка Ризова. Не съм част от кръг, щастлива съм, че не съм част от кръг, отсече водещата. И подлизурски заяви на Сидеров, че й е любим гост, и винаги е добре дошъл. На въпроса й какво ще направи Сидеров, ако Валери Симеонов не се извини за думите си срещу Кирил, лидерът на \"Атака\" посочи, че ще помисли. Тази коалиция може да продължи и без той да е вицепремиер, тя не се крепи на него. Знам, че ви е любим политик, но политиците се сменят, животът продължава, коментира Сидеров. Вие аритметика ли правите вече, попита той Ризова. На въпрос за ЧЕЗ Сидеров посочи, че Ризова има аборигенски подход, тъй като се вайка за това, че ЧЕЗ съди страната ни във Вашингтон. Сподели:", "date": "2018.03.08", "title": "СКАНДАЛ В ЕФИР! Сидеров подпука Цветанка Ризова и уличи бТВ в най-големия грях към българската държава!"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%BF%D1%80%D0%B8-%D1%80%D0%B5%D0%BA%D1%82%D0%BE%D1%80%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D0%B1%D0%B0%D0%B3%D0%B0%D0%B6-news733417.html", "text": "Изоставен багаж на метростанция „Св. Климент Охридски“ затвори временно достъпа до нея. Службите са извършили проверка на място. Влаковете преминаваха през метростанцията без да спират, съобщиха от пресцентъра на Столична община. Метростанцията вече е отворена за пътници. Сподели:", "date": "2018.03.08", "title": "ОТ ПОСЛЕДНИТЕ МИНУТИ! Затвориха метрото при Ректората заради изоставен багаж"}
{"url": "http://pik.bg/%D1%81%D0%BB%D0%B5%D0%B4-%D0%B2%D0%B8%D1%86%D0%B0-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B6%D0%B5%D0%BD%D0%B8-news733414.html", "text": "И президентът Румен Радев поздрадви българските жени, макар и със закъснение. Изпревари го съпругата му Деси Радева, която отпочна деня с виц, посветен на 8 март: \"- Защо мъжът не може едновременно да е красив и интелигентен?- Защото тогава ще е жена.\" Закачката породи въпроса умен или красив е нейният мъж. Преди минута държавният глава публикува честитка на страницата си във Фейсбук, която гласи: \"Честит празник, скъпи български жени! Пожелавам Ви да сте все така вдъхновяващи и обичани, да обичате и да дарявате с нежност и любов всички около Вас!\" Сподели:", "date": "2018.03.08", "title": "След вица на Генерал Деси и Румен Радев поздрави българските жени"}
{"url": "http://pik.bg/%D0%B5%D0%B4%D0%B8%D0%BD-%D0%BC%D0%B5%D1%81%D0%B5%D1%86-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B4%D0%B5%D0%B1%D0%BD%D0%B0%D1%82-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BC%D0%BE%D0%B1%D0%B8%D0%BB%D0%B5%D0%BD-%D1%82%D0%B5%D0%BB%D0%B5%D1%84%D0%BE%D0%BD-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B8-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%B4%D0%B0%D0%BC%D0%B0-news733334.html", "text": "Полицията успя да открие нагла обирджийка, обрала непълнолетно момиче в центнъра на Кюстендил. 27-годишната С.Ц. не се съжалила над девойчето и задигнала пари, документи и мобилния й телефон. След близо месец издирване, най-сетне полицията успя да разплете кражбата, съобщава Струма БГ. С.Ц. дори не успяла да се отърве от задигнатия мобилен телефон, който бил открит и иззет от нея. Работата по случая продължава РУ-Кюстендил, изяснява се съпричастността на грабителката и към други противозаконни деяния. Сподели:", "date": "2018.03.08", "title": "Един месец ченгетата дебнат млада жена! Мобилен телефон разобличи опасната дама"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%81%D1%80%D0%B5%D0%B4%D0%B5%D1%86---%D0%BE%D1%82-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B0-%D0%B4%D0%BE-%D0%BF%D0%B5%D1%87%D0%BA%D0%B0%D1%82%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D0%B2%D0%B0-%D1%80%D0%B5%D0%B7%D0%B0%D1%87%D0%BA%D0%B0-news733411.html", "text": "38-годишната жена, която пострада от пожара в Средец, е починала в 12,02 часа, съобщиха от ОДМВР-Бургас. Тя е била настанена в отделението по реанимация във Военна болница във Варна. Едното от пострадалите деца, 11-годишно момче, е с 88% изгаряния и продължава да е в отделението. Най-малкото дете, 8-годишно момче, е с по-малко изгаряния и е преведено в Клиниката по изгарянията. Така жертвите от пожара стават четири. Причината за инцидента е забравена бензинова резачка на мъжа до печка с твърдо гориво и вследствие на високата температура бензинът се е взривил и е довел до обгаряне на къщата. Мъжът е работил като дървосекач. Сподели:", "date": "2018.03.08", "title": "Трагедията в Средец - от забравена до печката бензинова резачка"}
{"url": "http://pik.bg/%D1%80%D0%B0%D0%B7%D0%BC%D0%B8%D0%BD%D0%B0-%D1%81%D0%B5-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D1%81-%D0%B4%D0%B2%D0%B0%D1%82%D0%B0-%D1%8F%D0%B7%D0%BE%D0%B2%D0%B8%D1%80%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0-news733332.html", "text": "Хората от врачанските села Бързина и Ботево засега могат да си отдъхнат. Ситуацията с двата язовира \"Рогозен\" и \"Бързина\" започва да се нормализира. \" Сподели:", "date": "2018.03.08", "title": "РАЗМИНА СЕ! Ситуацията с двата язовира във Врачанско се нормализира"}
{"url": "http://pik.bg/%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%B8%D0%B2%D0%B0%D0%BD%D0%BE%D0%B2-%D0%B7%D0%B2%D1%8A%D0%BD%D0%BD%D0%B0-%D0%BD%D0%B0-%D0%B1%D0%B0%D0%B1%D0%B0-%D0%BE%D1%82-%D0%BF%D0%BE%D0%BF%D0%BE%D0%B2%D0%BE-%D1%82%D1%8F-%D0%BC%D1%83-%D1%85%D0%B2%D1%8A%D1%80%D0%BB%D0%B8-22-%D0%B1%D0%BE%D0%BD%D0%B0-%D0%BF%D1%80%D0%B5%D0%B7-%D1%82%D0%B5%D1%80%D0%B0%D1%81%D0%B0%D1%82%D0%B0-news733319.html", "text": "Възрастна жена от Попово е дала 22 000 лева на мошеник, представил се за полицейски инспектор. При въвеждането й в заблуждение е използвана схемата \"съдействие на служители на реда за залавянето на телефонни измамници\", съобщават от ОД на МВР в Търговище. Неизвестен мъжки глас се обадил в сряда по стационарния телефон на 82-годишната самотноживееща жена и помолил за съдействие. Представител се за \"инспектор Иванов\" от полицията. Той посъветвал жената, след като постави в торбичка наличните си пари и ги хвърли от терасата, да се скрие и да не излиза известно време от дома си, за да не я видят извършителите на измами. Мнимият полицейски служител я уверил, че веднага след задържането на измамниците, парите ще й бъдат върнати. Случаят се разследва в досъдебно производство. Измамата е първата за годината на територията на Районното управление \"Полиция\" в Попово. Сподели:", "date": "2018.03.08", "title": "\"Инспектор Иванов\" звънна на баба от Попово, тя му хвърли 22 бона през терасата"}
{"url": "http://pik.bg/%D0%B4%D0%B0-%D1%81%D1%80%D0%B5%D1%89%D0%BD%D0%B5%D1%88-%D1%81%D1%80%D0%BE%D0%B4%D0%BD%D0%B0%D1%82%D0%B0-%D1%81%D0%B8-%D0%B4%D1%83%D1%88%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B5-%D0%BF%D0%BE-%D0%BB%D0%B5%D1%81%D0%BD%D0%BE-%D0%B8-%D0%BF%D0%BE-%D1%83%D1%81%D0%BF%D0%B5%D1%88%D0%BD%D0%BE-news733254.html", "text": "Да срещнеш идеалната си половинка онлайн е много по-вероятно, отколкото да разчиташ на това най-красивият мъж на света случайно да се блъсне в теб и като извинение за навехнатия глезен да те заведе на вечеря. Чисто статистически, онлайн можеш да се срещнеш с много повече хора, отколкото в реалния свят. Ние имаме най-малко 5 причини, заради които горещо приемаме онлайн запознанствата като единственото лечение на синдрома „прекалено готин, за да си намери гадже“, от който страдат не един и двама познати. Причина 1: Има предостатъчен избор Във виртуалното пространство можеш да зададеш критерии за търсене и да намериш поне 8 души, които отговарят на всичките ти изисквания. Само в България в социалните мрежи регистрация имат 3 милиона души. В световен мащаб са над милиард само във Фейсбук. При тези цифри не може да се твърди, че човек не може да си намери половинка. Само трябва да я потърси. Причина 2: Първо си говорим, после се целуваме Общуването във виртуалния свят е първо интелектуално и после на всички останали нива. Дори да сте харесали някой заради безпаметно красивата му брада, плочки или заради огледалните му очила, все ще трябва да намерите интересни думи да му го кажете. После, когато вече разберете, че сте си говорите много хубаво, съвсем естествено е да се зароди и желанието за целуване. А обратният вариант, в който първо се целуваме, а после се чудим за какво да си говорим, рядко води до положителен край. Причина 3: Проверката е висша форма на доверие В интернет можеш да научиш наистина много неща за някой само по името. Обстоен преглед на Фейсбук, търсене в Гугъл и за 30 минути можеш да научиш повече за някого, отколкото той самия ще се сети да разкаже за година. Така лесно може да се прецени имате ли общи интереси, пречи ли ви фактът, че е бил някога барман или фактът, че това, че снима повече от добре всъщност е огромен плюс. Виждаш кои са приятелите му, имате ли общи, събираш информация по всякакви начини и правиш информиран избор. Нещо, което реалните срещи категорично не предлагат. Причина 4: По-умни сме онлайн В Мрежата имаш време да помислиш преди да говориш, т.е да пишеш. Изказвайки мислите си писмено, успяваме да го кажем по-добре, по-красиво, по-загадъчно. А и никой не заеква докато пише. Причина 5: Може да го правиш по всяко време Една от основните причини много хора да не могат да срещнат своята половинка е липсата на време. Реално ни остава много малко време за забавления между работата и домашните задължения. Човек не може да излиза на срещи всеки ден с нови хора, докато онлайн такива ограничения не съществуват. Идеалната половинка може да изпрати съобщение в два следобед, докато се борите с ексела. Сподели:", "date": "2018.03.08", "title": "Да срещнеш сродната си душа в мрежата е по-лесно и по-успешно"}
{"url": "http://pik.bg/%D0%B7%D0%B0%D1%89%D0%BE-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BF%D1%80%D0%B5%D0%B4%D0%BF%D0%BE%D1%87%D0%B5%D1%82%D0%B5-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D1%83%D0%BD%D0%B8%D1%84%D0%BE%D1%80%D0%BC%D0%B0-%D0%B8-%D0%BA%D1%83%D0%B1%D0%B8%D0%BD%D0%BA%D0%B8%D1%82%D0%B5-%D0%BF%D1%80%D0%B5%D0%B4-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news733274.html", "text": "Учителка от Горна Оряховица предпочете военната униформа и тежките кубинки пред учениците. Сега тя е командир на едно от отделенията в града, като под нейното ръководство са петима мъже и една жена. „Военната професия е призвание. Кара ни да бъдем по-отговорни и дисциплинирани“, споделя 47-годишната Людмила Рачева пред БНТ. Тя има диплома за учител, но казва, че винаги е мечтала да служи в армията. Преди 17 години Людмила влязла в системата на Министерството на отбраната като кадрови войник и оттогава работи във военното формирование в Горна Оряховица. Тя споделя, че в началото на военната й кариера мъжете я подценявали. Днес обаче Рачева е командир на отделение, а на нейно пряко подчинение са петима мъже. Тя е майка и съпруга. Людмила споделя, че не се чувства по-малко женствена във военната униформа. Сподели:", "date": "2018.03.08", "title": "Защо учителка предпочете военната униформа и кубинките пред учениците?"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D1%84%D1%80%D0%B8%D0%BD-%D1%89%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B4%D0%BE-%D0%BC%D0%B0%D0%B9-news733356.html", "text": "Министърът на външните работи на Турция Мевлют Чавушоглу съобщи, че операцията на въоръжените сили на Турция \"Маслинова клонка“ в сирийския град Африн, ще бъде завършена към месец май, предава , като се позовава на турския телевизионен канал Haber Turk. Турският външен министър също е заявил, че Анкара може да проведе съвместна операция с Багдад на границата между Турция Ирак, след изборите през май в Ирак, информира още \"Фокус\". Съответното е било обсъдено в разговор между първия дипломат на Анкара и иракския министър-председател Хайдер ал-Абади. Сподели:", "date": "2018.03.08", "title": "Турция: Операцията в Африн ще приключи до май"}
{"url": "http://pik.bg/%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D0%BD%D0%B5-%D0%BF%D0%BE%D1%81%D0%BB%D1%83%D1%88%D0%B0-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B8-%D0%B6%D0%B8%D0%B2%D1%8F-122-%D0%B3%D0%BE%D0%B4%D0%B8%D0%BD%D0%B8-news733367.html", "text": "Тя пушела цигари, пиела алкохол, яла мазни храни и сладкиши. Жан Калмен от Франция била на 122 години и пет месеца, когато умряла през август 1997 г. Тогава тя официално получила титлата на най-възрастния човек, който някога е живял. Тайната на дълголетието й, както казала тя, е да се противопостави на това, което лекарите й казаха. Жан пушела цигари, пиела алкохол, а на закуска винаги пиела две чаши кафе. На 120-годишна възраст Жан издала музикален албум, озаглавен \"Любовникът на времето\", а на 122-годишна възраст получила официалното звание за най-възрастния човек, който някога е живял. Калмен често е яла говеждо месо, ястията й се състояли от много подправки. Когато навършила 85 години, започнала да става в 6:45 сутринта и да се моли. Докато седяла в един фотьойл, тя правела упражнения и след това пиела зехтин. Тя почина през август 1997 г., почти сляпа. Сподели:", "date": "2018.03.08", "title": "Тази жена не послуша лекарите и живя 122 години"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-%D0%B0%D0%BB%D0%B1%D0%B0%D0%BD%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B2%D0%BD%D0%BE%D1%81%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%B8-%D0%BF%D1%80%D0%B5%D0%B4%D0%B8-2009-%D0%B3-news733282.html", "text": "Албания ще забрани вноса на автомобили, произведени преди 2009 г., съобщи албанският министър на туризма и околната среда Бленди Клоси, съобщи МИА. Тази стъпка на правителството е с цел да се намали замърсяването на въздуха в страната, каза той. Министърът уточни в предаването \"Отворено студио\" на тиранската телевизия Нюз 24, че мярката е в интерес на гражданите, тъй като старите коли са един от най-големите замърсители. Сподели:", "date": "2018.03.08", "title": "ЧЕЛЕН ПРИМЕР! Албания забранява вноса на автомобили, произведени преди 2009 г."}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BF%D0%B5%D1%80%D0%BD%D0%B8%D0%BA-%D0%B4%D0%B0-%D0%BF%D0%BB%D0%B0%D1%82%D0%B8-%D0%BA%D0%BE%D0%BC%D0%BF%D0%B5%D0%BD%D1%81%D0%B0%D1%86%D0%B8%D0%B8-%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-news733406.html", "text": "„Топлофикация Перник” дължи компенсации на потребителите за случаите, в които е оставила своите потребители без парно за повече от 48 часа покрай заради зачестилите аварии, които оставиха различни части на града без топлоподаване тази зима. Такава е позицията на председателя на Комисията за енергийно и водно регулиране Иван Иванов. „Независимо от уверенията на управителя на „Топлофикация Перник“ АД, че до края на отоплителния сезон няма да бъдат допуснати други аварии, КЕВР е длъжна да упражни дадените й правомощия и да търси трайно решения на възникналите проблеми с осигуряване на качественото топлоснабдяване в гр. Перник. След приключване на започналата на 1 март 2018 г. проверка по постъпилите в КЕВР жалби от потребители на „Топлофикация Перник“ АД, регулаторът ще изготви доклад, който ще бъде публично оповестен“, обяви Иванов. В последно време са получени и множество жалби от граждани, като Иванов подчерта, че по всяка от жалбите проверяващият екип на КЕВР е изискал от дружеството документи, информация и становища. Част от материалите са вече предоставени, като успоредно с това Комисията е настояла и за допълнителна информация и сведения по всяка жалба. В съответствие с установения ред, на всяка от жалбите ще бъде даден конкретен отговор. По инициатива на регулатора , информира ръководителят на КЕВР. Той обяви, че ще изиска ръководството на дружеството стриктно да спазва изискванията на нормативната уредба и практиката през последните години, които предвиждат при прекъсването на топлоснабдяването за период над 48 часа, потребителите да не заплащат стойността на недоставената през съответния период топлофикационна услуга. Пояснено беше, че дружеството дължи такива компенсации на потребителите, независимо от типа договори, които те имат с топлопреносното дружество, в т.ч. и по програмата „Лоялен клиент“ за преференциални цени на доставяната топлоенергия. Във връзка с постъпващи сигнали, че „Топлофикация Перник“ АД отказва компенсации на тези клиенти, на предстоящата тристранна среща КЕВР ще изиска тези договори от „дружеството и ще настоява те също да бъдат компенсирани. „Типът на договора “ , каза доц. Иван Иванов. Председателят на Комисията Иван Иванов информира, че на проведена среща с областния управител на Перник и управителя на „Топлофикация Перник“ АД, от дружеството са дали разяснения относно причините за зачестилите аварии по част от топлопреносната мрежа на града. Голяма част от нея е била изградена паралелно с амортизирани участъци на водоснабдителната мрежа и при пробиви, студената вода облива прилежащите участъци на топлопреносната мрежа, които са с много висока температура. Това съприкосновение води до пробиви в топлопреносната мрежа, което налага подмяната и на част от мрежата на ВиК оператора, са заявили от Топлофикация Перник“ АД. „Енергийният регулатор е изпълнил всички изисквания, свързани с приемането на необходимата регулаторна рамка по отношение на проектите за интерконекторни газови връзки със съседни страни и няма вина за тяхното забавяне“, поясни в отговор на въпроси председателят на КЕВР. По думите му във връзка с всички възникващи въпроси регулаторът коректно и своевременно е изпълнявал задълженията си и е давал необходимите становища и съгласие. „Не считам, че съществува опасност за доставките на природен газ за България в резултат на възникналия спор между Украйнския газопреносен оператор и „Газпром, тъй като той не засяга доставките към Европа, вкл. в южно направление към България, Гърция и Турция“, коментира председателят на КЕВР. Той припомни, че в гласуван Регламент на ЕК се разглеждат три нива на опасност за прекъсване на снабдяването с природен газ за потребители в страна-членка на ЕС. При най-високото, трето ниво е въведено задължение на съседните страни да подпомогнат с доставки на природен газ застрашената страна-членка. Такива възможности вече има през българо-гръцката газова връзка „Кулата-Сидерокастро“ и през интерконектора с Румъния. Освен това, посочи доц. Иван Иванов, за България са възможни доставки и по досегашния газопровод с Турция, след като вече е практически възможна реверсивна връзка в посока към България. в следващите дни предстои тристранна среща в Комисията с представители на Община Перник и ръководството на „Топлофикация Перник“ АД за трайно решение на проблемите, които съпътстват работата на топлофикационното дружество не освобождава топлофикационното дружество от задължението да доставя качествена услуга, след като и в неговите Общите условия ясно е указано, че при прекъсването на услугата за период, надвишаващ 48 часа, доставчикът дължи компенсации Сподели:", "date": "2018.03.08", "title": "Шефът на КЕВР: \"Топлофикация\"-Перник да плати компенсации на клиентите"}
{"url": "http://pik.bg/%D0%B0%D0%B7-%D0%BC%D0%B8%D1%81%D0%BB%D1%8F-%D1%87%D0%B5-%D0%BD%D0%B0%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B5-%D0%BC%D0%BD%D0%BE%D0%B3%D0%BE-%D0%BA%D1%80%D0%B0%D1%81%D0%B8%D0%B2-%D1%82%D0%B0%D0%BA%D0%B0-%D1%87%D0%B5-news733358.html", "text": "След големите си успехи на модния фронт Десислава Радева реши да честити Осми март с виц във фейсбука си. Очевидно тя споделя личния си опит. Остава да разберем какъв е мъжът до нея - грозен и интелигентен, красив и тъп или...недай Боже, някой джендър. Аз мисля, че нашият президент е определено много красив, така че... Сподели:", "date": "2018.03.08", "title": "Аз мисля, че нашият президент е много красив, така че..."}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5-%D0%B2-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BD%D0%BE%D0%B2%D0%BE-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5-%D1%81-%D0%B3%D0%B8%D0%BD%D0%BA%D0%B0-%D0%BC%D0%BE%D0%BD%D0%B8%D0%BA%D0%B0-%D0%B8-%D1%87%D0%B5%D0%B7-news733357.html", "text": "Корнелия Нинова се оплете в нов скандал с неясни задкулисни игри, двойни стандарти и лицемерие. Лидерката на БСП бе хваната по долни гащи от ГЕРБ с разкритието, че съпругата на евродепутата от червените и лидер на ПЕС Сергей Станишев - Моника, била пиар на купувачката на ЧЕЗ Гинка Върбакова (ВИЖТЕ В ОЩЕ ПО ТЕМАТА). БСП побърза да се разграничи и обяви, че бизнесът на Моника Станишева няма нищо общо с тях. Да, в бизнеса на съпругата на Станишев няма нищо лошо, тя е пиарка и си върши работата за клиент, който я е наел. В лицемерието на Корнелия Нинова обаче има - тя трябва да отговори знаела ли е за тези връзки, защо не е съобщила, в какви зависимости вкарва това БСП и защо тогава докарва клети пенсионери от страната с автобуси да протестират в София срещу Гинка и ЧЕЗ? Знае ли въобще Нинова какво става в партията й как ще обясни на избирателите си, ако се окаже, че зад рамото на Гинка Върбакова наднича не кой да е, а именно партията, която тя оглавява и бившият лидер на социалистите? Какво съвпадение?! Корнелия Нинова вместо да праща прессъобщения, скалъпени на крак, да излезе и да обясни, не на медиите, а на клетите пенсионери, които вчера докара до София, защо не им е съобщила за тези задкулисни връзки. Да обясни защо вчера, докато държеше речи пред пенсионерите, не спомена този така интересен факт. Ако не е знаела, означава ли това, че са абсолютно верни твърденията на нейни съпартийци, че тотално е изпуснала юздите на левицата, подкрепя ли я партията или около нея се въртят само протежетата й. Да обясни и какво е това постоянно шизофренно поведение, както днес с ЧЕЗ и Гинка Върбакова, така и с „Истанбулската конвенция“ съвсем наскоро. Първо я подкрепя на форум на ПЕС, после тук гърми, че е против, а от ПЕС казват, че поведението й е недопустимо и е излъгала. Опраднанието, че в случая с Гинка ставало дума за частни интереси, не върви, защото бившият лидер на БСП, член на партията, лидер на ПЕС и евродепутат на социалистите индиректно е обвързан със сделката чрез съпругата си, за която Спас Гърневски от ГЕРБ съобщи, че е пиар на Върбакова. Аргументите на Нинова, че бизнесът няма нищо общо, и дете в първи клас няма да приеме. Защото е недопустимо да ревеш от сутрин до вечер, че не знаеш коя е Гинка, че сделката е тъмна, а фирмата „Инерком“ е несериозна, а в същото време член на БСП в лицето на Станишев, чрез съпругата му Моника да печели дивиденти от това. Станишева е пиарка и си върши работата, но Нинова е партиен лидер и трябва да си върши нейната - да казва истината, ако има претенции да е политик и да представлява елекотрата си. Колкото и да се разграничава, Нинова дължи обяснения на първо място пред избирателите, същите тези клети пенсионери, които вчера употреби пред Министерски съвет в опит да се докопа до властта и викаха \"БСП\" за нейното его и пиар. На второ място на съпартийците си, които берат срама вместо нея и изпадат във все по-дълбока изолация и политическо безвремие. Сподели:", "date": "2018.03.08", "title": "Докога лицемерие в БСП?! Корнелия Нинова в ново задкулисие с Гинка, Моника и ЧЕЗ"}
{"url": "http://pik.bg/%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B1%D0%BB%D1%8A%D1%81%D0%BD%D0%B0-65-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B7%D0%B5%D0%B1%D1%80%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0%D1%82%D0%B0-%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D1%87%D0%B5%D1%80%D0%B5%D0%BF-news733443.html", "text": "Лек автомобил \"Мерцедес\" блъсна 65-годишна жена на пешеходна пътека във Варна. Инцидентът е станал около 15:00 часа на бул. \"Осми Приморски полк\", съобщават от ОД на МВР. 39-годишна жена е водачката на автомобила \"Мерцедес\", помел пресичащата жена. 65-годишната жена е пострадала сериозно и е настанена за лечение в МБАЛ \"Св. Анна\" в морския град. Жената е постъпила в болницата с фрактура на черепа и опасност за живота. Работата по случая продължава. Сподели:", "date": "2018.03.08", "title": "\"Мерцедес\" блъсна 65-годишна жена на зебра, пострадалата е със счупен череп "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BC%D0%B0%D0%BD%D0%B8%D0%B0%D0%BA-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-news733402.html", "text": "Лора Крумова била обект на дългогодишен тормоз, който дупнишки пенсионер упражнявал върху нея. Фермерът Венци Венев затрупвал тв водещата с писма, в които ѝ се обяснявал в любов. Нервите на Лора се скъсали, когато напористият мъж на преклонна възраст преминал границата и ѝ предложил брак. Обожателят на Крумова живеел в село Бистрица, Дупнишко, и намирал всевъзможни начини да се свързва с тв звездата. Освен с писма я атакувал и с телефонни обаждания, като умолявал горещо да го посети. Опитвал се да я спечели, фукайки се, че има голямо имане и ако му станела жена, обещавал да я заведе на околосветско пътешествие. Лора приемала с чувство за хумор романтичните пориви на пенсионера, но с времето ѝ втръснало да се държи любезно. Мъжът ѝ Сотир пък изобщо не обръщал внимание на конкурента си за нейното сърце, но за разлика от него, дядо Венци проявявал ревност. „Пожелавам ѝ да има още пет деца, нека е жива и здрава. Не зная колко я обича нейният приятел, но аз щях да я нося на ръце и щеше да си живее живота си с мен“, коментира пенсионерът в свое интервю. В родното си село той бил известен с лютия си нрав и местните никак не го долюбвали. Преди години се пробвал в кметските избори, но съселяните му не му гласували доверие и постигнал нисък резултат. Преди няколко месеца ухажорът на Крумова отново влязъл в епицентъра на скандала, защото шефът на полицията в Дупница отказал да пререгистрира притежавания от него пистолет „Магнум“. Полицаите нахлули в дома на дядо Венци и иззели с протокол оръжието му. Сега пенсионерът се притеснявал, че ако не успеел да продаде пищова си до една година, щял да отиде в полза на държавата. Затова решил да пробва да направи замяна – оръжие срещу няколко декара земя. Спомнял си, че навремето дал много пари, за да го вземе, и цели 17 години органите на реда му давали разрешително за ползване. Този път обаче не уважили молбата му, въпреки че фермерът имал скъпа техника и инвентар, които сам охранявал. Понеже вече нямало как да се отбранява, поставил камери на стойност 2000 лева в имота си, които да го пазят от апаши. Сподели:", "date": "2018.03.08", "title": "ЕКСКЛУЗИВНО В ПИК И \"РЕТРО\"! Пенсионер маниак преследва Лора Крумова"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B8%D1%8F-%D1%88%D0%B5%D1%84-%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%BE%D1%80%D0%B3%D0%B0%D0%BD-%D0%B8-%D1%81%D1%80%D0%B5%D1%89%D1%83-%D0%BD%D0%B5%D1%84%D0%B5%D0%BB%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-news733421.html", "text": "Казусът \"Гинка и ЧЕЗ\", в който от днес е замесено още едно женско име - това на Моника Станишева, съпруга на лидера на ПЕС, бе коментиран в студиото на Би Ти Ви от депутата от БСП Антон Кутев. \"Тук става дума за долна лъжа, лъжа, правеща внушение! Не знам какво още да кажа!\", заяви социалистът. Той коментира и избора на шеф на антикорупционния орган. \"Този човек - Пламен Георгиев, ще трябва да се бори с корупцията в държавата! Той, който спря проверка към шефа на митницата. И той за благодарност беше направен зам.-министър, последва възходяща кариера и ето - шеф на Комисията за борба с корупцията. Беше направен абсолютно безобразен законът и че изборът на човека в момента (аз нямам нищо против него като човек), но законът направи така, че той да бъде поставен на тази позиция от мнозинството в парламента. Когато Цветан Цветанов те е посочил и избрал ти после не можеш да направиш нищо против Цветан Цветанов (извинявам се, че посочвам името на Цветанов като пример). Когато това управление назначава този човек, това само доказва, че този закон е нефелен\", заяви Кутев. Припомняме, че днес в пленарна зала прехвърчаха искри между опозицията и управляващото мнозинство заради избирането на Пламен Георгиев за шеф на Комисията \"Нямам доверие на закона, нямам доверие на мнозинството, нямам доверие на Борисов и на Цветанов.  Ако този човек, прокурорът, навремето си беше свършил работата, сега Борисов нямаше да е на власт и нямаше да е министър-председател. Ние ще продължим протестите срещу ЧЕЗ, въпреки че те са инициирани от други политически сили, а ние само участваме в тях\", заяви Антон Кутев. за противодействие на корупцията и за отнемане на незаконно придобитото имущество. Кандидати за поста бяха ръководителят на комисията за конфискация Пламен Георгиев, предложен от ГЕРБ и членът на комисията за конфликт на интереси Николай Николов, издигнат от БСП. Сподели:", "date": "2018.03.08", "title": "Антон Кутев скочи срещу новия шеф на антикорупционния орган и срещу \"нефелния\" закон "}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D0%B8%D0%B2%D0%B0%D1%82%D0%B0-news733359.html", "text": "Европейската комисия стартира наказателна процедура срещу България за данъчно облагане за горива. Комисията иска от страната ни да промени разпоредбите си относно ДДС, приложими за дружествата, търгуващи с горива, и за използването на активите на дружествата за нестопански цели. Комисията изпрати официални уведомителни писма на България с искане да приведе разпоредбите си за данъка върху добавената стойност (ДДС) в съответствие с правото на ЕС. Единият от случаите е свързан с факта, че понастоящем малките дружества, търгуващи с горива, са задължени да плащат авансово прекомерно високи суми, за да гарантират, че могат да платят дължимото от тях ДДС, разяснява ситуацията Нова телевзия. За големите дружества е достатъчно само да внесат гаранция в размер, равен на дължимото по сделките им ДДС. Комисията смята, че националното законодателство не е съвместимо с нормите на ЕС   и със свободата на стопанска инициатива (член 16 от Хартата на основните права на ЕС). Отделно от това България се приканва да промени правилата си за начисляване на дължимия ДДС в случаите когато стопански активи се използват за частни или нестопански цели и когато стопански активи се прехвърлят в друга държава членка. Ако България не предприеме действия по тези две искания в следващите два месеца, Комисията може да изпрати мотивирано становище на българските органи. Сподели:", "date": "2018.03.08", "title": "Еврокомисията стартира наказателна процедура срещу България заради горивата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8%D1%8F-%D0%B1%D0%BE%D0%B9-%D0%B2-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8---%D0%BC%D0%BB%D0%B0%D1%82%D0%B8%D0%BB%D0%B8-%D0%BB%D0%B8-%D1%81%D0%B0-%D1%81%D0%B5-%D0%B2%D0%BE%D0%BB%D0%B5%D0%BD-news733410.html", "text": "Мистериозен бой в стаята на \"Обединение патриоти\" развълнува в последните часове социалните мрежи, след като неясно кой пусна слуха, че Волен Сидеров е влязъл в схватка с Валентин Касабов, за да защити честта на руския патриарх Кирил, когото вицепремиерът Валери Симеонов вчера нарече \"агент на КГБ\". Депутатът от НФСБ застана зад лидера си и каза, че искането на \"Атака\" да се извини е абсурдно в интервю за ПИК TV по-рано днес (ВИЖТЕ В ОЩЕ ПО ТЕМАТА). Явно заради пререканията между патриотите на някого му е хрумнало, че ще звучи смешно да пусне подобна фалшива новина в социалните. Малко след това мястото на единия боец в измислената битка бе сменено - и във фейсбук, а дори в някои уж сериозни медии, се появи информацията, че не Касабов се е бил с Волен Сидеров, а самият Валери Симеонов. Затова ПИК се зае да разбули мистерията кой кого е бил и имало ли е въобще бой. Стана ясно, че вицепремиерът Валери Симеонов въобще не е стъпвал в парламента, а е на конференция за национален парк \"Пирин\" в Банско, така че участието му в евентуалния бой, се оказа невъзможно. Лидерът на \"Атака\" и шеф на ПГ на \"Обединени патриоти\" Волен Сидеров пък е бил в Народното събрание за кратко рано сутринта и не се е засичал с никого от НФСБ, включително с Валентин Касабов, който по-късно даде интервю пред камерата ни. Така че истината е една - никой никого не е бил, никой не е посягал на лидера \"Атака\" Волен Сидеров нито по време на вчерашните разговори на висока нота на сбирката на \"Обединените патриоти\", нито пък днес. \"Аз съм боксьор, тежа 100 килограма, непрекъснато тренирам и никога не бих си позволил да посегна на никого, камо ли на Волен Сидеров. Нали се сещате, ако го направя, какви ще са последствията\", категоричен бе Касабов пред ПИК. По повод пък на разпространените по-късно съобщения, че всъщност не Касабов е бил Волен, а Волен е бил Валери Симеонов, се налага уточнението, че и Симеонов също е много добър боксьор и бивш състезател от Ямбол, така че едва ли би останал пасивен към физически посегателства върху себе си. А ако беше посегнал на Сидеров, това щеше да е най-малкото видимо и също със сериозни последствия. Самият Сидеров публично се оплака, че Симеонов не е откликнал на поканата му да разговарят в парламентарната група за изявленията му срещу руския патриарх Кирил, за които лидерът на \"Атака\" настоява вицепремиерът да се извини, но той отказва. И други членове на парламентарната група на патриотите обявиха пред ПИК, че дебатите им по темата са били доста разгорещени вчера и Касабов и Сидеров са се скарали, а и останалите са повишили тон, но до ръкопашни схватки не се е стигнало. \"Да, ние се караме и спорим и винаги ще спорим, но това не се отразява на коалицията ни и няма да се отрази\", категоричен бе Касабов пред ПИК. Патриотите са убедени, че това са фалшиви новини на червени медии, които умишлено се опитват да отклонят вниманието от своите неблагополучия към партньорите на ГЕРБ в управлението, за да нагнетяват напрежение между тях. Според патриотите опитите да бъдат скарани с манипулации отляво са обречени на пълен неуспех, тъй като са направени много глупаво и веднага могат да бъдат разобличени. Тъй че засега Волен Сидеров си остава бит единствено в НАТФИЗ, където нахлу през октомври 2015 т. от някакъв човек, който го удари в окото, а сетне се установи, че е привърженик на враждуваща с \"Атака\" патриотична организация. Сподели:", "date": "2018.03.08", "title": "САМО В ПИК! Цялата истина за мистериозния бой в \"Обединени патриоти\" - млатили ли са се Волен Сидеров, Валери Симеонов и Валентин Касабов?"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B3%D0%B8%D0%BD%D0%BA%D0%B0-%D0%BC%D0%BE%D0%BD%D0%B8%D0%BA%D0%B0-%D0%B8-%D1%87%D0%B5%D0%B7-%D0%BE%D0%B1%D0%B7%D0%BE%D1%80-news733371.html", "text": "Скандалът с разкритието, че съпругата на лидера на ПЕС, евродепутат от БСП и бивш председател на партията Сергей Станишев - Моника, е пиар на купувача на ЧЕЗ Гинка Върбакова, както разкри в парламента депутатът от ГЕРБ Спас Гърневски, се разгаря. Народният представител разкри, че пиар агенцията на Станишева й обслужва \"Инерком\" (ВИЖТЕ В ОЩЕ ПО ТЕМАТА). Както първо ПИК съобщи, Гърневски заяви в Народното събрание, че докато БСП правят протести срещу Гинка, жената на техния евродепутат работела за Върбакова. \"Вече две седмици нагнетявате обществото, че Бойко Борисов стои зад сделката с ЧЕЗ и \"Инерком\". Сипете лъжи без аргументи. Вчера се появи писмена следа, която ясно показва кой стои зад компанията купувач\", заяви Гърневски. Той припомни прессъобщението разпространено от медиите вчера на което стои името на Моника Йосифова, като пиар на компанията. \"Една малка техническа грешка ви издаде. Не просто БСП, а БСП и ПЕС стоят зад тази сделка. Сега стана ли ви ясно кои са гадовете. Вчера Корнелия Нинова и шайка ги търсеха пред Министерски съвет, а те се оказаха на \"Позитано\", заяви Гърневски. От БСП побързаха да се разграничат и заявиха, че нямат нищо общо с бизнеса на Моника Станишева. Не казаха обаче знаела ли за това Корнелия Нинова и защо не е съобщила, а вместо това лицемерно протестира и казва, че не знаяе коя е Гинка и че сделката била мътна. Сподели:", "date": "2018.03.08", "title": "Корнелия, Гинка, Моника и ЧЕЗ (ОБЗОР)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%B2%D1%8A%D1%80%D0%BD%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D1%82%D1%80%D0%B0%D0%B9%D0%BA%D0%BE%D0%B2-%D0%B8-%D0%B4%D1%8F%D0%BD%D0%BA%D0%BE%D0%B2-news733362.html", "text": "Само три часа след началото на разпоредителното заседание по делото срещу бившите министри Симеон Дянков и Трайчо Трайков, както и бизнесмена Иво Прокопиев, специализираният съд прекрати и върна делото на прокуратурата. Тримата са подсъдими заради приватизацията на държавния дял от енергодружеството EVN преди седем години. Това е втори съдебен състав на втори съд, който връща обвинителния акт за уточняване и „по некомпетентност”, предава Би Ти Ви. Сподели:", "date": "2018.03.08", "title": "ИЗВЪНРЕДНО! Спецсъдът върна на прокуратурата делото срещу Прокопиев, Трайков и Дянков"}
{"url": "http://pik.bg/40-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%80%D0%BE%D0%B4%D0%B8-%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%B0-%D0%B2-%D1%81%D0%B5%D0%BB%D0%BE-%D0%B1%D0%B0%D0%BD%D1%8F-news733373.html", "text": "40-годишна жена роди на площада в село Баня тази сутрин. Екшънът се разиграл около 8 часа. Веска се разхождала в градинката, когато изведнъж получила силни болки. Тя се хванала за ограда и започнала да вика, съобщава \"Марица\". Продавачи на вестници и търговци, които били наблизо, чули адските викове на жената и тръгнали към нея. Те познавали Веска, знаели, че е бременна, но никой не очаквал, че тя ражда. Докато помагачите стигнат до нея, бебето се родило. Наоколо всичко станало в кръв. „Скоро няма да мога да забравя тази гледка. Всичко беше в кръв, плацента, беше неописуемо”, разказа Стамен Гешев, кмет на Баня.  Хората наблизо повикали линейка, намесили се и общопрактикуващи лекари. Жената е откарана заедно с бебето в болница. Веска и мъжът й Димитър дошли в Баня преди няколко години и според местните доста се черпели. Веска има 12 раждания. В къщата, в която живее семейството, се грижи за поне 5 от децата. Сподели:", "date": "2018.03.08", "title": "40-годишна жена роди на площада в село Баня"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%BE%D1%82-%D0%B5%D0%B2%D1%80%D0%BE%D1%81%D1%82%D0%B0%D1%82-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%81%D0%BC%D0%B5-%D0%BF%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B2-%D0%B5%D1%81-news733289.html", "text": "България заема четвърта позиция в ЕС по брой умишлени убийства на 100 000 жители, с коефициент 1,8 на сто. Това показват данни от анализ на Евростат. Пред нас по показател „умишлено убийство“ са само трите балтийски републики - Литва, Латвия и Естония. Най-малко жертви на убийства пък има регистрирани в Австрия, Холандия и Испания. Според статистиката у нас през 2016 г. са извършени 79 убийства и 26 опита за убийства. Престъпленията с нанасяне на телесна повреда са 820. За същата година НСИ отчита 97 осъдителни присъди за извършени убийства в различни периоди, като за това са осъдени 100 лица. Сподели:", "date": "2018.03.08", "title": "ШОКИРАЩИ ДАННИ ОТ ЕВРОСТАТ! Четвърти сме по убийства в ЕС  "}
{"url": "http://pik.bg/%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D1%82%D0%B0%D0%BD%D0%B0-%D1%81%D1%82%D1%80%D0%B0%D1%88%D0%BD%D0%BE-%D0%BC%D0%BB%D0%B0%D0%B4%D0%B8-%D0%BC%D0%B5%D1%80%D0%B8%D0%B9%D0%BD%D0%B4%D0%B6%D0%B5%D0%B8-%D0%BF%D1%80%D0%BE%D0%B2%D1%8F%D1%82-%D0%BE%D1%88%D1%84%D0%BE%D1%80%D0%BA%D0%B8-%D0%B4%D0%B0-%D0%B2%D1%8A%D1%80%D1%82%D1%8F%D1%82-%D0%B8-%D0%BE%D1%86%D0%B5%D0%BD%D1%8F%D1%82-%D0%B4%D0%B5%D0%BB%D0%B0%D0%B2%D0%B5%D1%80%D0%B8-news733348.html", "text": "Само за няколко дни българският език понесе тежки поражения от разнии по-първи хора в държавата и като правопис, и като правоговор, а словотворчеството разраства в невиждани размери. Ето как звучи например една фраза, съставена от думи, сътворени от всевъзможни родни фактори: млади МЕРИЙНДЖЕИ правят оШФорки да въртят и ОЦЕНЯТ дЕлавери. Езиковедите и граматиците веднага да зарязват сложните си дискурси за суфикси и префикси и да се захващат с изработването на речник на новия български език, защото скоро ще престанем да разбираме какво ни говорят от медиите и парламента. След като възмутената от зет си ромка сътвори новата дума МЕРИЙНДЖЕЙ, която след дълго умуване открихме, че означава МЕНИДЖЪР, се появи Гинка от Пазарджик, която пък, представяйки се за бизнес дама, измисли думата оШФорка. В редичката на последоватеите на проф. Балан се записа и президентшата Генерал Деси с глаголната форма \"оценя\". Днес обаче лидерът на \"Воля\" Веселин Марешки счупи глупомера по правоговор като нарече коалициията на Обединените патриоти \"коалиция дЕлавера\", явно имайки предвид думата дАлавера. След като беше изловен, че не знае как се изговаря, а вероятно и как се пише тази дума, пламенен негов съпратиц започна да пита \"А как се пише думата \"деля\", натъртвайки силно на Я-то. Но дори и самият Марешки остана озадачен от тази трактовка. Очевидно е, че нивата на грамотност сред сегашните депутати и разни първи \"лейдис\" (също израз на Десисава Радева от днешния 8 март) не са от най-високите и затова, както след 1944 г. бяха въведени дублетните фори на правопис и правоговор заради новите управници, надошли във властта от шумата в Серозападна България, така и сега ще трябва да се създаде и нов речник на българския език, иначе ще престанем да се разбираме не само като социални прослойки и като политици и граждани, а дори и като българи. През миналия мандат депутатът от ГЕРБ Красимир Велчев предложи всички, които се кандидатират за депутати, да преминават през психотестове. Много мъдро положение, което обаче не беше приложено. Сега само добавяме към него всички кандидати за някакви постове и претендиращите им за първи места роднини да преминават и през тестове за правопис и правоговор, защото напоследък като четем и слушаме разни по-първи хора из държавата започваме да не се чувстваме българи. Сподели:", "date": "2018.03.08", "title": "В ПОЛИТИКАТА СТАНА СТРАШНО! Млади МЕРИЙНДЖЕИ провят оШФорки да въртят и ОЦЕНЯТ дЕлавери"}
{"url": "http://pik.bg/%D0%BA%D0%BC%D0%B5%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%8F%D0%B7%D0%BE%D0%B2%D0%B8%D1%80-%D1%80%D0%BE%D0%B3%D0%BE%D0%B7%D0%B5%D0%BD-%D0%B4%D0%B0-%D0%B7%D0%B0%D0%BB%D0%B5%D0%B5-%D0%BA%D1%8A%D1%89%D0%B8-news733361.html", "text": "4 семейства от село Бързина са евакуирани заради опасността, идваща от язовир „Рогозен“, каза кметският наместник на село Бързина, Община Хайредин Трифон Трифонов, цитиран от Фокус. Той посочи, че има опасност къщите на семействата да бъдат залети от река Бързица, в която се оттичат водите, изпускани от язовир „Рогозен“. „През цялата нощ екипи на РСПБЗН-Враца работят на язовира. С 3 помпи се изпомпва вода от язовира, очакват се още помпи от Плевен“, каза Трифон Трифонов. Камиони изсипват натрошен камък на преливника на язовира. Сред евакуираните семейства има и 4-ри деца, които в момента са на училище. Семействата са настанени при близки и роднини в селото. Сподели:", "date": "2018.03.08", "title": "Кмет алармира: Има опасност язовир \"Рогозен\" да залее къщи "}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B7%D0%B0-%D1%87%D0%B5%D0%B7-%D0%BC%D0%BB%D0%B0%D0%B4-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%D1%81%D0%B5-%D0%B2%D1%8A%D0%B7%D0%B1%D1%83%D0%B4%D0%B8-%D0%BE%D1%82-%D0%BC%D0%B8%D0%BD%D1%83%D1%82%D0%BA%D0%B8%D1%82%D0%B5-%D0%B2%D0%BD%D0%B8%D0%BC%D0%B0%D0%BD-news733250.html", "text": "Сделката с ЧЕЗ отново скара ГЕРБ и БСП. Искри прехвърчаха между депутатите Валентин Николов и Стоян Мирчев. Но вместо диалог, телевизионната проява беше белязана от превъзбуденото държание на социалиста Мирчев, който не престана да прекъсва събеседника си. \"От началото на скандала реакциите на правителството са хаотични. Чешкото правителство хвана г-н Борисов в пет тежки лъжи. Томаш Плескач даде цялата поредица на събитията от 2009 г. Срещнали са тогава трудности и започват да мислят как да напуснат България\", мина веднага в атака младежът от БСП. \"Готови сме за избори. Искаме оставката на правителството не от вчера. Последователни сме още от 2004 година, че сме против приватизацията на ЧЕЗ. Ситуацията е само около ЧЕЗ. Политиката ни е една и съща към трите ЕРП-та. Ако се продават от другите дружества, тогава държавата да се опита да купи\", нахъсано обясни Мирчев плановете на БСП в студиото на Нова. \"БСП са последователни – искат властта от 2009 г., но не им се получава. Колегата не е в темата, говори неща, които са му написали\", каза Николов. Думите му бяха посрещнати остро от Мирчев: \"Аз не чета, да видяхте да чета?\". Николов продължи да изобличава БСП: \"Е.ОН, когато продаде Енерго-ПРО – къде беше БСП тогава? Питаме се, защо ги интересува само ЧЕЗ? Това се питаме. Те искат това – да провалят сделката и да минат към индийската компания, която е на второ място. Това е държанието им, БСП иска да се съсредоточи върху провала на европредседателството\". Мирчев подскочи и прекъсна безцеремонно колегата си. \"Това е некултурна работа, какво да кажа. Колегата доста некултурно ме прекъсва\", спокойно каза Николов. \"ДАНС и разузнаването са направили доклад за всички участници в сделката за ЧЕЗ\", каза важната новина Николов. Това естествено не се хареса на нахъсания червен кадър, който отново го прекъсна с нова словесна атака: \"Искаме спирането на тази процедура и провеждането на нова\". \"Да, за да дойдат индийците\", подхвърли Николов. \"Г-н Бойко Борисов съобщи, че е готов с Гинка Върбакова, държавата да влезе с контролираща квота от 34%. Моето лично мнение е - подчертавам, че мнението е мое, че държавата не трябва да влиза в ЧЕЗ\", завърши бившият шеф на АЕЦ \"Козлодуй\" Валентин Николов. Сподели:", "date": "2018.03.08", "title": "ВИСОКО НАПРЕЖЕНИЕ! Депутати се скараха за ЧЕЗ, млад социалист се възбуди от минутките внимание по телевизията"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B4%D0%B0%D0%BC%D0%B8%D1%82%D0%B5-%D0%B7%D0%B0-8-%D0%BC%D0%B0%D1%80%D1%82-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D0%BE%D0%BB%D0%B5%D1%82%D0%B8-%D0%B2-%D0%B1%D0%B8%D0%B7%D0%BD%D0%B5%D1%81-%D0%BA%D0%BB%D0%B0%D1%81%D0%B0-%D1%81%D0%BD%D0%B8%D0%BC%D0%BA%D0%B8-news733376.html", "text": "Националният превозвач България Ер изненада дамите на борда на самолетите си за 8 март, като направи полетът им по-специален, комфортен и вкусен. По случай Международния ден на жената много представителки на нежния пол получиха възможност да пътуват в по-удобната и просторна бизнес класа безплатно. Минути след настаняването на пасажерите удобно по местата им, стюардите и стюардесите по всички полети на авиокомпанията имаха удоволствието да разкрият, че предстои изненада. На всички дами на борда бяха раздадени талони, с които да се включат в томболата за награди. Големите късметлийки бяха избрани на случаен принцип. На част от дамите бе връчен и друг подарък от авиокомпанията, с който да удължат празника си – безплатен ъпгрейд до бизнес класа при следващ полет. С него те могат при следващото си пътуване с националния превозвач да се насладят на специален кетъринг в бизнес класа, както и да се възползват от приоритетно преминаване през чек-ин и качване в самолета, допълнителен чекиран багаж до 23 кг и достъп до бизнес салоните на летищата. За втора поредна година авиокомпанията подарява ъпгрейд до бизнес класа на дамите за 8 март, позволявайки им да се возят като кралици на празника им. Тази година, обаче, те имаха възможност да се насладят и на новите ястия в кетъринг менюто за бизнес класа, което България Ер въведе през февруари. Сподели:", "date": "2018.03.08", "title": "България Ер изненада дамите за 8 март с безплатни полети в бизнес класа (СНИМКИ)"}
{"url": "http://pik.bg/%D0%B0-%D1%81%D0%B5%D0%B3%D0%B0-%D0%B4%D0%B5-%D0%BD%D1%8F%D0%BC%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0-%D0%BE%D1%82-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-news733372.html", "text": "Разговорите на президента с патриарх Кирил и водената от него делегация не са били засекретявани, нито е водена стенограма, съобщиха от прессекретариата на държавния глава. От там изрично подчертаха, че българските национални интереси се отстояват твърдо и отговорно на всяка международна среща на президента Румен Радев. ПИК припомня, че по-рано днес от парламентарната група на ГЕРБ излязоха с настояване президентът да разсекрети стенограмата от срещата си с руския патриарх. Така щели да отпаднат неяснотите какво е предизвикало острото изказване на главата на Руската православна църква по време на посещението му у нас. Сподели:", "date": "2018.03.08", "title": "А, сега де!? Няма стенограма от разговора на президента и руския патриарх"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B7%D0%B0-%D0%BF%D0%B8%D1%80%D0%B8%D0%BD-news733363.html", "text": "Заместник министър-председателят Валери Симеонов ще участва днес на работна среща в рамките на консултантска мисия на представител на Международния съюз за защита на природата IUCN в Национален парк „Пирин”. В срещата е предвидено да вземат участие още Херве Летие – експерт към IUCN, представители на МОСВ, служители на Дирекция „Национален парк Пирин”, както и кметът на Разлог г-н Красимир Герчев и представители от ръководствата на общините Гоце Делчев, Сандански и Симитли. Домакин на срещата ще бъде кметът на община Банско, г-н Георги Икономов. Целта на мисията на международния експерт е да направи преглед на Проекта на Плана за управление на Национален парк Пирин и да удостовери, че същият е в съответствие с решенията на Комитета за световно наследство и обезпечава опазването на обекта. След работната среща се предвижда брифинг с представители на медиите от 16:30 ч. в Заседателната зала на Общинска администрация Банско. Сподели:", "date": "2018.03.08", "title": "Вицепремиерът Симеонов събира световни експерти за \"Пирин\" "}
{"url": "http://pik.bg/%D0%B7%D0%B0%D1%89%D0%B8%D1%82%D0%B0-%D1%82%D0%BE%D1%87%D0%B0%D1%82-%D0%BD%D0%B8-%D0%BA%D0%B0%D1%80%D1%82%D0%B0%D1%82%D0%B0-%E2%80%93-%D0%B3%D1%83%D0%B1%D0%B8%D0%BC-%D1%81%D0%B0%D0%BC%D0%BE-100-%D0%BB%D0%B2-news733293.html", "text": "Ще загубим само 100 лева, ако някой измамник ни източи банковата карта. Така, ако ни застигне подобно нещо, то банката ще покрие задължително изтеглената сума над стотарка. Това решиха депутатите, след като гласуваха на второ четене Закона за платежните услуги и платежните системи. Досега максималният размер, над който банката възстановява неразрешени картови разплащания, бе 300 лв. Въвежда се и максимален срок от 35 работни дни за отговор по жалба на клиент от страна на доставчик на платежни услуги. При подаване на жалба институцията трябва да отговори до 15 работни дни. Ако не може да го направи, законът задължава да обясни писмено на клиента защо и кога ще отговори, като до максимум 35 работни дни трябва да даде отговор на подадената жалба. Сподели:", "date": "2018.03.08", "title": "ЗАЩИТА! Точат ни картата – губим само 100 лв."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%87%D0%B5%D1%81%D1%82%D0%B8%D1%82%D0%B8-8-%D0%BC%D0%B0%D1%80%D1%82-%D1%81-%D0%B2%D0%B8%D1%86-%D1%81%D1%80%D0%B5%D1%89%D1%83-%D0%BC%D1%8A%D0%B6%D0%B5%D1%82%D0%B5-news733310.html", "text": "Съпругата на президента Румен Радев Десислава отново привлече вниманието в социалните мрежи като пусна поздрав за женския празник. Мъжът й още не е направил това, но явно тя го замества, както се случи и миналата година. Президентшата обаче избра доста безвкусен начин да отбележи 8 март, като пусна виц срещу мъжете. пише Радева. Сподели:", "date": "2018.03.08", "title": "ЕКСКЛУЗИВНО В ПИК! Деси Радева честити 8 март с виц срещу мъжете"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%B4%D0%B2%D0%B5-%D1%81%D0%B5%D0%BB%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%B5%D0%BD-%D1%8F%D0%B7%D0%BE%D0%B2%D0%B8%D1%80-news733264.html", "text": "Живеещите в близост до речното корито от врачанските села Бързина и Ботево ще бъдат евакуирани, съобщи кметът на община Хайредин Тодор Алексиев. Това се налага заради опасността от преливането на язовир „Бързина”. Цяла нощ аварийна група е работила на язовира в опит да намали опасността от заливането на къщите от двете села, пише \"Монитор\". На водоема са монтирани сифони, за да се облекчи притока през преливника, но положението остава напрегнато и затова се вземат превантивни мерки за евакуиране на хората. Част от тях ще отидат при роднини и близки, а друга част ще бъдат настанени в дома за стари хора в Хайредин. Сподели:", "date": "2018.03.08", "title": "Евакуират две села във Врачанско заради опасен язовир"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B8-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B1%D0%B0%D1%82%D0%B0%D0%BB%D0%B8%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB---%D0%B8%D1%81%D0%BA%D0%B0-%D0%B7%D0%B0%D0%BA%D0%BE%D0%BD-%D1%81%D1%80%D0%B5%D1%89%D1%83-%D0%BA%D0%BE%D0%B0-news733317.html", "text": "Лидерът на \"Воля\" Веселин Марешки също скочи в дълбоките води на споровете за изявлението на руския патриарх Кирил пред българския президент Румен Радев и скандалите около сделката с ЧЕЗ. Марешки заяви, че е омерзен от поведението на \"Обединени патриоти\" и определя като недопустимо поведението им. \"По този начин се слага прът в колелото на българо-руските отношения, които са взаимоизгодни. Заставаме на страната на злите сили, които противопоставят нашите два народа с обща култура, език и религия. Нямаме интерес да ни противопоставят с руския народ. Не подкрепяме обаче и това, че наш гост може да се държи назидателно към българска институция. За нас няма съмнение, че руската държава е спомогнала за освобождението ни, но не може и да се държи такъв топ. Историята не трябва да се изопачава и не бива да ни разделя. Ние ще направим движение за законопроект, така че да не се допуска участие на коалиции в предизборната борба, защото това води до напрежение\", заяви Марешки. Според него патриотите разиграват циркове и не било редно да са в коалиция. \"Ако трябва да ги избираме по делата, на първо място слагам Валери Симеонов, защото той работи за българския туризъм без измама. Но ето, че на първо място пред публиката е Каракачанов, който е само на думи и не върши нищо. Затова не трябва да се допуска влизането на такива безпринципни коалиции, постоянно се карат, ама после няма ли повод да се разделят. Само властта ли ги събира?\", попита още Марешки. Той бе категоричен, че подкрепя делата на Валери Симеонов, но подкрепя делата му. Лидерът на \"Воля\" заяви, че подкрепя искането на ГЕРБ за разсекретяване на стенограмата от срещата между Румен Радев и патриарх Кирил, за да се види има ли скандал. Сподели:", "date": "2018.03.08", "title": "ПЪРВО В ПИК TV! И Марешки се включи в баталиите около патриарх Кирил - иска закон срещу коалициите (ОБНОВЕНА)"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%89%D0%B5-%D1%81%D1%8A%D0%B7%D0%B4%D0%B0%D0%B4%D0%B5-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%BF%D0%B0%D0%BD%D0%B4%D0%B0-%D0%BF%D0%B0%D1%80%D0%BA-%D1%82%D1%80%D0%B8-%D0%BF%D1%8A%D1%82%D0%B8-%D0%BF%D0%BE-%D0%B3%D0%BE%D0%BB%D1%8F%D0%BC-%D0%BE%D1%82-%D0%B9%D0%B5%D0%BB%D0%BE%D1%83%D1%81%D1%82%D0%BE%D1%83%D0%BD-news733307.html", "text": "Китай ще обособи огромен резерват за големите панди, който ще е три пъти по-голям от Йелоустоунския национален парк в САЩ. Целта е да се осигурят общуване и оптимални възможности за размножаване на дивата популация на черно-белите бамбукови мечки, които са известни с мудното си възпроизводство. Вече са осигурени поне 10 млрд. юана (1,6 млрд. долара) за следващите 5 години за Национален парк на големите панди в планински район на Югозападен Китай, съобщи в. „Чайна дейли”, цитиран от БГНЕС. Плановете за парка, който ще се простира върху 27 134 кв. км., бяха обявени в началото на миналата година от управляващата комунистическа партия и Държавния съвет – китайското правителство, пише вестникът. Създаденият през 1872 г. Йелоустонски парк е първия национален парк в САЩ и обхваща 8 983 кв. км. Плановете за китайския парк целят събиране в един район на диви панди, които в момента са изолирани в няколко различни части на страната – в провинциите Съчуан, Шънси и Гансу. Средствата за новия панда парк са осигурени благодарение на споразумение между Китайската банка и Управлението по горско стопанство в Съчуан. Банката ще обезпечи финансирането до 2023, така че бедността сред хората в отдалечените райони да бъде облекчена и да се изградят нужната инфраструктура и други обекти за парка. Сподели:", "date": "2018.03.08", "title": "Китай ще създаде гигантски панда парк, три пъти по-голям от Йелоустоун"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B5%D1%80%D0%BD%D0%B8-%D1%81%D1%80%D0%B5%D0%B4%D0%B5%D1%86-%D0%B1%D0%B0%D1%89%D0%B0-%D0%B8-%D0%B4%D0%B2%D0%B5%D1%82%D0%B5-%D0%BC%D1%83-%D0%B4%D0%B5%D1%86%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B6%D0%B8%D0%B2%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-news733323.html", "text": "Баща и двете му деца изгоряха живи при пожар в Средец. Други трима - жена и още две деца, са в болница с тежки изгаряния. За ужасната трагедия съобщиха от ОД на МВР в Бургас. Сигналът е подаден снощи в 22:14 часа. Пламъците бързо са погълнали къщата на ул.\"Захари Стоянов\" №11 и отнели живота на 34-годишен мъж с инициали А.И., 6-годишно момиченце и 12-годишно момченце. Тежко пострадали са други трима - жената, с която загиналият е живеел на семейни начела и две деца - на 11 и 8 години. Те са откарани във Клиниката по изгаряния във Варна с опасност за живота. Сподели:", "date": "2018.03.08", "title": "ТРАГЕДИЯ ПОЧЕРНИ СРЕДЕЦ! Баща и двете му деца изгоряха живи при пожар"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-%D1%81%D0%BD%D0%B8%D0%BC%D0%BA%D0%B8-news733325.html", "text": "Сътрудничеството с Германия по важните теми от европейския дневен ред обсъди министър-председателят Бойко Борисов с представители на Комисията по европейски въпроси на Бундестага. Отчетени бяха резултатите дотук от воденото от България председателство на Съвета на ЕС, като беше изтъкната ключовата роля на страната ни за активизиране на диалога със страните от Западните Балкани и стимулирането на реформите в тях. В разговора Бойко Борисов посочи, че приобщаването към ЕС изисква установяване и утвърждаване на добросъседски отношения, при които няма нерешени политически въпроси, както и стимулиране на регионалното сътрудничество по общи проекти в сферата на енергетиката, сигурността и инфраструктурното свързване. Дискутирана беше и темата за миграцията като беше отбелязана необходимостта от ефективно управление и контрол на външните граници на ЕС за сигурността на Съюза и за безпроблемното прилагане на правото на свободно движение. Заедно с това премиерът Бойко Борисов заяви, че присъединяването на България към Шенгенското пространство остава приоритет, който ще засили общата европейска сигурност. Дунавската стратегия, Брекзит, Многогодишната финансова рамка, Механизмът за сътрудничество и оценка също бяха във фокуса на разговорите между българския министър-председател и немските депутати. Сподели:", "date": "2018.03.08", "title": "Премиерът Бойко Борисов на важна среща с представители на Бундестага (СНИМКИ)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BF%D0%BE%D0%BB%D1%88%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%B5%D0%B2%D1%80%D0%B5%D0%B8%D1%82%D0%B5-%D0%B7%D0%B0-%D1%81%D1%80%D0%B0%D0%BC%D0%BD%D0%B8%D1%8F-%D0%B0%D0%BA%D1%82-%D0%BF%D1%80%D0%B5%D0%B7-1968-%D0%B3-news733375.html", "text": "В четвъртък държавният глава на Полша Анджей Дуда се извини на евреите, изгонени от страната преди 50 години по време на антисемитската кампания на комунистическия режим, предава Фокус, като цитира АФП. „Свободната и независима Полша днес, моето поколение, не носи отговорност и не трябва да се извинява, но... на тези, които бяха изгонени тогава... бих искал да кажа, моля, простете на Републиката, поляците и Полша от онова време, заради извършването на такъв срамен акт\", заяви Дуда. Извинението му идва в резултат на засиленото напрежение между Полша и Израел по новия спорен законопроект за Холокоста, който еврейската държава вижда като опит на Варшава да отрече, че сред участвалите в геноцида над евреите по време на Втората световна война има поляци. Сподели:", "date": "2018.03.08", "title": "Президентът на Полша се извини на евреите за \"срамния акт\" през 1968 г."}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%B8-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B8%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%B8%D0%BB%D0%BC-%D0%B2-%D1%81%D0%BE%D1%84-news733237.html", "text": "Въвежда се временна организация на движението за заснемане на игрален филм. Това съобщиха от пресцентъра на Столична община. Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент”, както следва: - От 08.00 до 20.00 часа на 8 март 2018 г.: - на ул. „Червена стена” между ул. „Петър Станчев” и бул. „Джеймс Баучер”, в частта зад х-л „Маринела”; - на ул. „Петър Станчев” между бул. „Джеймс Баучер” и ул. „Червена стена”. Сподели:", "date": "2018.03.08", "title": "ВАЖНО! Вижте къде забраняват паркирането и спирането на коли заради снимането на филм в София"}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-8-%D0%BC%D0%B0%D1%80%D1%82-%E2%80%93-%D0%B4%D0%B5%D0%BD-%D0%BD%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BA%D0%BE%D0%BB%D0%B5%D0%B6%D0%BA%D0%B0%D1%82%D0%B0-%D0%B8-%D0%BD%D0%B0-%D0%BC%D0%B0%D0%BC%D0%B0-news733248.html", "text": "На 8-ми март светът отбелязва Деня на жената. Но фокусът в много региони е различен – от уважение към постиженията на жените до времето, в което можем да изразим обичта си към жената, приятелката или колежката си, пише socbg.com Нещо като Свети Валентин или Деня на майката, но по времето на социализма. Какво обаче разказва историята за този празник? Причината за отбелязването на специален ден на жената са многобройните протести за подобряване на условията на труд, породени от бурната индустриализация в началото на XX век. Календарната дата се свързва с първата масова проява на жени работнички, състояла се на 8 март 1857 г. в Ню Йорк. Жените от шивашки и текстилни предприятия излизат на протест против лошите условия на труд и ниските заплати. Демонстрацията е разпръсната с полиция, но тази проява дава тласък след две години да се създаде първият женски работнически синдикат. Най-известният и масов протест на жени е през 1908 г. в Ню Йорк, в който се включват 15 000 жени. Основните им искания са за по-малък работен ден, по-добро заплащане и право на гласуване. За първи път Денят на жената е отбелязан в САЩ през 1909 година, а организатор е социалистическата партия в страната. След американските социалисти, традицията бързо се пренася на Стария континент. По улиците на европейските столици жените започват своя протест и настояват за повече граждански права. Днес звучи невероятно, но до второто десетилетие на ХХ век в много европейски държави жените не са имали право да гласуват и да заемат пост в държавната администрация. Гласът на жените може да се чува вкъщи, но обществото хич и не е държало да го чува. В онези първи години на ХХ-ти век жените са поели своя марш и срещу дискриминацията по пол при кандидатстване за работа. Лека вметка – своеобразен шампион по ограничаване на равните права в Европа май ще се окаже Швейцария, където жените получават правото да отидат до урните едва през 1971 година. И то, защото при референдум през 1959 година мъжете отказали да им доверят правото на избор на управници. За основоположник на този празник се смята германката Клара Цеткин. На 26 август 1910 г. в Копенхаген на международна конфренция на жените социалистки стотина делегатки от 70 страни обсъждат въпроса за създаване на международна организация за права и свободи на всички жени. Тогава Клара Цеткин предлага да се отбелязва всяка пролет международен ден за борба на жените за равноправие в памет на нюйоркската демонстрация от 1857 г. В началото празникът бил честван само в няколко европейски страни и САЩ. Българките са едни от първите, които го отбелязват – на 11 април 1911 г. Освен това, те са и тези, които предлагат датата 8 март. Решението е взето на Втората международна конференция на жените комунистки в Москва през юни 1921 г. На нея българките, чиято делегация е водена от хасковската социалистка Ана Маймункова (по известна като Ана Май, зверски убита в Дирекцията на полицията по време на априлските събития от 1925 г.), правят предложение да се установи един и същ ден, в който да се чества денят за борбата на жените за равноправие, и това да е 8 март. Ана Май е Руската феминистка Александра Колонтай, единствената жена народен комисар в първото съветско правителство, пък предлага на Ленин да направи 8-ми март официален празник в Съветския съюз. Така, че макар честванията да са тръгнали от САЩ, те са сериозно „прегърнати“ от комунистическия режим в СССР. През 20-те години на миналия век празникът се позабравя и честванията поутихват. Но през 60-те години с масовото разпространение на феминизма, отново се преражда.  Следващите години празнуват повече от един милион работнички по света, но постепенно масовото честване замира. Но не и в СССР и соцблока, както и в някои от така наречените развиващи се страни. На 8-ми март 1965 година с декрет на Президиума на Върховния съвет на СССР денят е обявен за официален неработен ден, за да бъдат отбелязани „усилията на съветските жени в изграждането на комунизма, защитата на родината по време на Великата отечествена война за техния героизъм…“. ООН определя 1975 г. за Международната година на жената и именно оттогава организацията празнува и 8-ми март като ден на жената. Две години по-късно по време на заседанието на Генералната асамблея на ООН датата е обявена за Международния ден, в който да отбелязваме, че жените имат същите права като мъжете. Днес Осми март е официален празник в Албания, Армения Азербайджан, Беларус, Босна и Херцеговина, Казахстан, Китай, Камерун, Киргизстан, Куба, Македония, Молдова, Монголия, Полша, Русия, Сърбия, Таджикистан, Украйна, Узбекистан, Черна гора, Виетнам. В България Осми март първоначално се отбелязва с беседи в тесен кръг от жени  социалистки, а след 9 септември 1944 г. се превръща в общонационален празник, въпреки че деня е работен. Празникът набира широка популярност у нас през 60-те години на миналия век. В предприятията се обсъжда и полива приноса на жените в производството, културата, науката и обществения живот. Някои другарки се качват на крана и пускат мустаци, но гордо празнуват Деня на жената. Шегаджиите нарекоха Осми март Ден на колежката заради банкетите и многобройните букети от карамфили и зюмбюли във всяко учреждение. По времето на социализма 8 март се отбелязва повсеместно. 3,50 лв. за чорапогащник от профсъюзната организация, три карамфила и банкет според възможностите на съответното предприятие. Нямало е мъж по улицата, който да не стиска в ръка поне по едно букетче – я карамфилче, я лаленце, я зюмбюлче. Най-малкото – за майка си. Защото от училище те знаеха, че „8 март е ден на мама“ и трябваше да поднесат поне едно цвете на тази, която ги е родила и възпитала, на тази, която е майка на техните деца или на тази, която ще им стане такава. И на някоя друга, която просто обичат. Учителките се прибираха в домовете си с по 30-40 букетчета, дарени им от учениците. Традиция. А подаръците за бита стават „любими” за всяка съпруга. Миксери, прахосмукачки, пепелници, вази, покривки, дори бърсалки за под са получавали трудовите домакини на социализма. Тогава тези неща трудно са се намирали, така че биха минали за подарък, макар и не особено ласкателен. В България 8 март продължава да се чества и днес. Мъжете показват внимание, уважение към жените край себе си. По улиците носещите цветя мъже създават особена, мила и леко приповдигната атмосфера. За много хора обаче празникът завинаги си остава „комунистически“, на който жените получават поувехнал карамфил от своите колеги и го игнорират заради политическия му привкус. А в последно време някак неутрално си 8-ми март у нас се измести към майката и много хора го възприемат именно като такъв – Денят на мама. Сподели:", "date": "2018.03.08", "title": "Спомени от соца: 8 март – Ден на жената, на колежката и на мама"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81%D1%8A%D1%81%D0%B8%D0%BF%D0%B0-%D0%B1%D1%81%D0%BF-%D0%B2%D0%B8%D0%B5-%D0%B8-%D0%BF%D0%B5%D1%81-%D1%81%D1%82%D0%BE%D0%B8%D1%82%D0%B5-%D0%B7%D0%B0%D0%B4-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-news733305.html", "text": "Пореден жесток удар понесоха от БСП след разкритие на депутатът от ГЕРБ Спас Гърневски прочетено в декларация от името на парламентарната група. \"Вече две седмици нагнетявате обществото, че Бойко Борисов стои зад сделката с ЧЕЗ и \"Инерком\". Сипете лъжи без аргументи. Вчера се появи писмена следа, която ясно показва кой стои зад компанията купувач\", заяви Гърневски. Той припомни прессъобщението разпространено от медиите вчера на което стои името на Моника Йосифова, като пиар на компанията. \"Една малка техническа грешка ви издаде. Не просто БСП, а БСП и ПЕС стоят зад тази сделка. Сега стана ли ви ясно кои са гадовете. Вчера Корнелия Нинова и шайка ги търсеха пред Министерски съвет, а те се оказаха на \"Позитано\", заяви Гърневски. Той припомни, че по времето когато Драгомир Стойнев е бил министър на енергетиката е имал предложение от страна ЧЕЗ държавата да закупи активи от енергийното дружество. Той обаче е отказал, а сега искат държавата да се намеси. \"Дори лицемерието ви трябва да има някакви граници и докато вчера занимавахте с развозването на пенсионери, да ги ползвате, през това време Европейската комисия ни извади от черния списък, където вие ни вкарахте\", заяви Гърневски. Веднага след него на трибуната излезе Драгомир Стойнев, който обвини депутатите и председателят на парламента, че позволяват подобен език на един депутат, а това рушало рейтинга на всички. Стойнев определи думите на Гърневски като манипулации и отрече някой да му е предлагал каквото и да е от страна ЧЕЗ, когато той е бил министър. Той запита кой не казва истината за енергийното дружество и как министри и премиер не били на едно мнение. \"Не приемаме в този договор да има клауза в която бъдещия купувач да сътрудничи за държавата в арбитража. Кой е този българин който е готов на такова нещо. БСП многократно е заявявала, че е за такава сделка, но или изцяло купува ЧЕЗ или не участва“, заяви Стойнев като определи случващото се в момента като абсолютно недопустимо и скандално. По думите му при това положение държавата застава зад Гинка Върбакова и заяви, че не я познава, като искал да научи коя е тя и как и хора от ГЕРБ не я познават. Сподели:", "date": "2018.03.08", "title": "ПЪРВО В ПИК TV! Гърневски съсипа БСП: Вие и ПЕС стоите зад сделката с ЧЕЗ! Жената на Станишев обслужва Гинка (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%BE%D1%82-%D1%82%D1%80%D0%B8%D0%B1%D1%83%D0%BD%D0%B0%D1%82%D0%B0-%D0%BF%D1%80%D0%B8%D1%88%D0%B8%D1%85%D0%B0-%D1%8F-%D0%BA%D1%8A%D0%BC-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-news733295.html", "text": "Корнелия Нинова отново започна да се тресе от парламентарната трибуна и да се хвали какво прави като опозиция. Соцлидерката изпадна в истински екстаз, като започна да хули правителството и отново захапа премиера Бойко Борисов. Причината за трусовете на Нинова беше дебатът за шеф на новата Антикорупционна комисия. Особено я разгневи гаф на Цветан Цветанов. Зам.-председателят на парламентарната група на ГЕРБ я приши към Иван Костов, като обяви от трибуната, че е била зам.-министър в неговото правителство, което, разбира се, не е вярно. при гласуването за кандидата на БСП Николай Николов се оказа, че единствено социалистите си го харесват. В крайна сметка за председател на комисията беше избран Пламен Георгиев. Сподели:", "date": "2018.03.08", "title": "ЕКСКЛУЗИВНО В ПИК TV! Корнелия Нинова се тресе от трибуната, пришиха я към Иван Костов "}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D1%80%D0%BE%D0%B2%D0%B0%D0%B4%D0%B8%D1%8F-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D1%81%D0%B5-%D1%83%D1%81%D0%B5%D1%82%D0%B8-%D0%BF%D0%BE-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%B5%D1%82%D0%B0%D0%B6%D0%B8-news733302.html", "text": "Няма информация за нанесени материални щети след земетресението от снощи, няма и информация за пострадали. Това каза кметът на Провадия Филчо Филев. Очаква се информация от кметовете и кметските наместници дали има щети и пострадали и в областта. Филев добави, че трусът, макар и не много силен, е усетен значително от живущите във високите блокове на града. \"Около 00:13 часа се усети земетресението, което трая около 7-8 секунди. По данни на Националния институт по геодезия силата на труса е 3,2 по скалата на Рихтер. В момента очакваме информация от кметовете на населени места, от директорите на социални и учебни заведения за това дали има щети. Нямаме информация за пострадали, надявам се и да няма. До 10:00 часа съм разпоредил всички кметове, кметски наместници и директори да предоставят информацията за всички обществени сгради в града“, обясни той пред радио \"Фокус\". Филчо Филев коментира още, че в района на Провадия земетресения под 1,8 по скалата на Рихтер са чести, но такива над 2,5 се случват през няколко години, като по-тежък случай е било това от 2003 година, когато е имало и наненeсени материални щети. Сподели:", "date": "2018.03.08", "title": "Кметът на Провадия: Земетресението се усети по високите етажи"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B2%D1%80%D1%8A%D1%85%D1%81%D0%B5%D0%BA%D1%80%D0%B5%D1%82%D0%B5%D0%BD-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B8%D0%B7%D1%82%D0%B5%D1%87%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news733232.html", "text": "Russia Today, цитирани от \"Фокус\". Свръхсекретен документ за израелските военни системи и тактики е изтекъл в интернет, предава телевизионният канал Официален документ разкриващ две свръхсекретни израелски военни системи, които никога не са били показвани публично е изтекъл в интернет. Израелската армия описва инцидента като „сериозна грешка в сигурността на информацията“. Изтеклият документ е бил подписан от министърът на отбраната на Израел Авигдор Либерман и разкрива секретна информация относно военните способности и оперативни методи , пише израелският вестник Haaretz, цитиран от RT. Едната от тях е била толкова секретна, че било забранено да се споменава в телефонни разговори. Сподели:", "date": "2018.03.08", "title": "СКАНДАЛ! Свръхсекретен документ на Израел изтече в интернет"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%81%D0%B5%D1%87-%D0%B2-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%BF%D0%B0%D1%80%D0%BA-%D0%B2-%D1%81%D0%BE%D1%84%D0%B8%D1%8F-news733252.html", "text": "Масова незаконна сеч в Западния парк в София. Дърветата се изсичат от роми от квартал \"Факултета\". Продават се и за ползват за огрев. Според възмутени граждани, ако порочната практика не се спре, съвсем скоро паркът ще заприлича на сечище. Екип на „Здравей, България” се срещна с жители на кварталите „Западен парк” и „Гевкелийски”, както и с представители на общината. Деница публикува снимки в социалните мрежи, които прави в края на февруари, докато разхожда кучето си в парка. Тя разказа, че ежедневно се натъква на подобни гледки. Всеки ден идват хора, които режат дървета, за да се отопляват или да ги продават. Бракониерите обяснили, че това не били отрязани дървета, а вече паднали и те просто ги събират. Местните разказват, че са подавали многократно сигнали на телефон 112. Проблем е обаче да се обясни къде точно се случва сечта в парка. Затова, според хората, е много важно той да бъде райониран и когато човек се обади на подаде сигнал, да може да обясни точно в кой район се намира и да може да се реагира. Според хората Западният парк също така трябва да бъде охраняван. По данни на МВР от началото на годината са задържани 9 души и са написани 10 акта. От Столична община обясниха, че са склонни на всякакви предложения и предприемат различни мерки за решаване на проблема. По думите им достъпът до парка с годините е ограничен и няма как патрули на полицията да влязат, защото има бетонни заграждения. От общината обясниха още, че от началото на годината са задържани четири каруци. Отрязаните дървета са иззети, а наказанието е административна санкция от 1000 до 5000 лв. Глобите обаче не се плащат, защото в повечето случаи хората, които режат дърветата, са под 18 години. Срещу двама души има образувано досъдебно производство. От общината обясниха също така, че се правят проучвания за видеонаблюдение, но поставянето на камери било трудно за осъществяване. Има и няколко охранителни поста. Сподели:", "date": "2018.03.08", "title": "Масова незаконна сеч в Западния парк в София"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D1%80%D0%B5%D1%89%D0%B0-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news733329.html", "text": "България ще запази установените близки отношения с Великобритания в бъдеще, тъй като отговарят на интересите на двете държави и на стратегическото им партньорство в НАТО. От особено значение е поддържането на вече създаденото отлично сътрудничество по въпросите на сигурността, посочи министър-председателят Бойко Борисов при срещата си с Дейвид Дейвис, държавен секретар по излизането на Великобритания от ЕС. Двамата бяха единодушни, че България и Великобритания ще запазят добрите си партньорски отношения в политиката, икономиката, туризма и сигурността. По време на разговора си с държавния секретар на Обединеното Кралство Великобритания и Северна Ирландия българският премиер отбеляза, че въпреки процеса на Брекзит, Европа трябва да остане обединена и силна. От своя страна Дейвис поздрави премиера Борисов за доброто водене на председателството на Съвета на ЕС. Сподели:", "date": "2018.03.08", "title": "ПЪРВО В ПИК! Премиерът Борисов проведе среща с държавния секретар на Великобритания"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5-%D0%B5%D0%BC%D0%B8%D1%80%D0%B0-%D0%BD%D0%B0-%D0%BA%D0%B0%D1%82%D0%B0%D1%80---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news733336.html", "text": "Емирът на Катар пристигна у нас на първото си държавно посещение в България. Преди минути той започна срещата си с премиера Бойко Борисов. Преди това шейх Тамим бин Хамад Ал-Тани се видя с президента Румен Радев. \"С моя приятел, емира Тамим, както се разбрахме да си говорим, на него и неговата делегация, добре дошли. Отчетохме, че нашите приятелски отношения имат резултати и смятам, че е дошло времето за по-амбициозни проекти\", заяви Борисов. От своя страна емирът заяви, че е изключително благодарен на премиера Борисов. „Благодаря ви за гостоприемството, много съм щастлив да съм в България. Поздравяваме ви по случай вашия национален празник“, заяви още шейх Тамим бин Хамад Ал-Тани. Той отправи покана към премиера да посети Катар в най-скоро време. Фокус на разговорите беше поставен върху  възможностите за повече инвестиции от Катар в България, както и инфраструктурните проекти за свързаност на Балканите и Европейския съюз. Премиерът Борисов запозна емира на Катар с картата на транспортните коридори №4, №8, №9 и №10 и го информира за срещите със Световната банка, Европейската банка за възстановяване и развитие и Европейската инвестиционна банка. Той допълни, че между България и Катар вече е имало няколко добри за бизнеса и свързаността сделки, но е дошло времето двете страни да си поставят по-амбициозни задачи в сферата на инвестициите. Емирът на Катар Шейх Тамим бин Хамад Ал-Тани поздрави премиера Борисов за председателството на ЕС и изрази увереност, че то ще бъде успешно. „Договорихме се, че вече не бива да губим време в говорене, трябва да работим. Затова обсъдихме няколко стъпки за сближаването между нашите две страни и по-конкретно в сферата на инвестициите“, каза емирът на Катар. По време на срещата на специална церемония бяха подписани и три меморандума за сътрудничество в областта на енергетиката, образованието и младежта и спорта. В сферата на енергетиката Шейх Мухаммад бин Абдулрахман Ал Тани - вицепремиер и министър на външните работи на Катар и министърът на енергетиката Теменужка Петкова подписаха меморандум, който позволява двете страни да си сътрудничат при изграждането на нова инфраструктура за доставки на втечнен или компресиран природен газ от Катар за страната ни и региона на Югоизточна Европа. България и Катар ще подкрепят участието на своите национални енергийни компании в съвместни проекти в областта на проучването, добива, преноса и дистрибуцията на въглеводороди. Те ще разгледат конкретни варианти за съвместни дейности, включително чрез създаване на смесена компания или други механизми. Министърът на младежта и спорта Красен Кралев и министърът на културата и спорта на Катар Салах Бин Ганим Ал Али подписаха Меморандум за разбирателство, който цели насърчаването на развитието на програми за младежки и спортен обмен, координиране на позиции и мнения по време на световни и международни форуми, свързани с младежкия сектор, обмен на информация и предложения въз основа на интересите на младежките центрове и спортните федерации в България и в Катар. В сферата на висшето образование ректорът на Софийския университет „Св. Климент Охридски“ проф. дфн Анастас Герджиков и президентът на Катарския университет д-р Хасан Рашед Ал-Дерхам  подписаха меморандум за сътрудничество с цел установяване на ефективни академични отношения и културни връзки. Документът предвижда двете институции да съдействат за обучението и развитието на академичния състав, както и в обмена на знания и опит и осъществяване на съвместна дейност в различните сфери на науката и образованието. Двамата лидери приветстваха подписването на документите, а емирът Шейх Тамим бин Хамад Ал-Тани използва случая да покани българския премиер Бойко Борисов на посещение в Катар и благодари за сърдечното посрещане в Министерския съвет. Сподели:", "date": "2018.03.08", "title": "ПЪРВО В ПИК TV! Премиерът Борисов прие емира на Катар - ето какво се договориха (ОБНОВЕНА)"}
{"url": "http://pik.bg/%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B5-news733328.html", "text": "Пешеходка е била блъсната преди минути на Околовръстното в София. Причината е банална - неправилно пресичане. Инцидентът е станал до комплекс \"Царско село”. Пострадалата веднага е откарана в \"Пирогов”, а състоянието й е много тежко, предава Нова телевизия. Сподели:", "date": "2018.03.08", "title": "Блъснаха пешеходка на Околовръстното в София, с опасност за живота е"}
{"url": "http://pik.bg/%D0%BD%D0%BE%D0%B2-%D0%B1%D0%B8%D0%B7%D0%BD%D0%B5%D1%81-%D1%80%D0%B8%D0%B0%D0%BD%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%B3%D0%B0%D1%89%D0%B8-%D0%BF%D0%BE-%D0%B8%D0%BD%D1%82%D0%B5%D1%80%D0%BD%D0%B5%D1%82-news733330.html", "text": "Риана подписа договор с компанията за продажби по интернет \"TechStyle\", за да създаде линия бельо, съобщи \"Контактюмзик\". Певицата, която има успешна линия козметика \"Fenty Beauty\", e създавала бельо и за \"Емпорио Армани\". Сделката с \"TechStyle\" се подготвя отдавна и първите мостри са вече готови. \"TechStyle\" са работили и с други знаменитости, като Кейт Хъдсън и Ким Кардашиян Уест. Преди две години Риана създаде колекция от маратонки за \"Пума\". Сподели:", "date": "2018.03.08", "title": "НОВ БИЗНЕС! Риана продава гащи по интернет "}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-8-%D0%BC%D0%B0%D1%80%D1%82-%D1%81-%D0%BC%D0%B0%D1%81%D0%BE%D0%B2%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8-%D1%81%D1%82%D0%B0%D1%87%D0%BA%D0%B8-news733268.html", "text": "В сектора на железопътните превози стачката започна в полунощ в четвъртък и ще продължи до 21 ч. Националната компания Trenitalia увери, че високоскоростните влакове Frecce ще се движат по разписание, но движението на останалите влакове може да бъде засегнато, предава БНТ. Гарантирано е обаче движението им в отрязъците от 6 до 9 ч. и от 18 до 21 ч., за да може хората да отидат и да се върнат от работа. Железопътната компания Italo увери, че на 8 март ще се движат 35 от общо 70 влака. При авиопревозвачите стачката ще е от 13 до 17 ч. Най-голямата авиокомпания в страната Alitalia предупреди пътниците, че в четвъртък може да настъпят „някои промени” в разписанието на полетите. Редица вътрешни и международни полети ще бъдат отменени. Заради стачката Alitalia въвежда извънреден план, който позволява повторна резервация на билети за първите възможни полети след възобновяването на обичайното разписание. Предвижда се, че ¾ от пътниците ще могат на продължат пътя си същия ден. Най-големите италиански профсъюзи обявиха, че ще организират национални стачки по повод международния ден на жената. Синдикатът Usb обяви, че стачката ще е 24-часова, защото борбата с всяка форма на дискриминация и насилие над жените е голяма част от общата борба на организацията. Сподели:", "date": "2018.03.08", "title": "Италия отбелязва 8 март с масови транспортни стачки"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news733337.html", "text": "Председателят на парламентарната група на ГЕРБ Цветан Цветанов разкри какви за новите правила, които ГЕРБ въвежда за работа с общините и кметовете на малки населени места. \"Срещнахме се с Националното сдружение на кметовете на кметства, за да разгледаме предложенията им за това как да се гарантира финансов ресурс за тези малки населени места. Разговаряхме с тези достойни кметове на кметства, за да чуем техните проблеми. Да създадем работна група с участието на представители на изпълнителната и законодателната власт, с Националното сдружение, за да можем да решаваме проблемите и да търсим формата при гласуването на бюджетите за гарантиран праг, който да бъде на разположение на кметствата“, заяви Цветанов. „Има кметове на кметства, които не са получили нито един лев добавка за закупуването на строителни материали или за решаването на най-неотложните проблеми на месните хора. Дадоха ни пример, че за 1 кг пирони кметът трябва да пише докладна и да ходи няколко пъти до общинския кмет. А някой път общинският кмет иска да разбере и къде ще бъдат забити пироните. Не бива да си позволяваме да изпадаме в такава ситуация“, каза още той. „От сдружението имат и предложения, свързани с прага за избираемост на кметовете на кметства. Това е доста дискусионна тема и трябва да се направи задълбочен анализ, да чуем и кметовете на общините“, допълни той. „Не трябва да се прави никаква спекулация, тук има представители на различни политически формации. Разговаряме с кметовете на кметства, за да решаваме проблемите, а не да говорим за политическите си пристрастия“, заяви Цветан Цветанов. Сподели:", "date": "2018.03.08", "title": "ПЪРВО В ПИК TV! Цветан Цветанов с важни новини за местната власт (ОБНОВЕНА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B2%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B7%D0%B0-%D1%87%D0%B5%D0%B7-%D0%B0%D0%BA%D0%BE-%D0%B3%D0%B8%D0%BD%D0%BA%D0%B0-%D0%BD%D0%B5-%D0%BF%D0%BB%D0%B0%D1%82%D0%B8-news733335.html", "text": "Две са възможностите за бъдещето на ЧЕЗ, ако фирма \"Инерком Груп\" на Гинка Върбакова не спази срока, даден й за плащане по сделката. Първата е - ЧЕЗ остава собственик и пристъпва към преговори с класираната на второ място индийска фирма. При втората възможност, сделката се разваля, а ЧЕЗ остава собственик и не продава нищо на никого. Ако се стигне до втората възможност, то Гинка Върбакова ще загуби и банковата гаранция, която е в размер на 5 млн. евро. Преговорите между ЧЕЗ и \"Инерком Груп\" продължават и днес. Очаква се те да приключат утре, когато ще бъдат съобщени и повече подробности около сделката. Сподели:", "date": "2018.03.08", "title": "ГОРЕЩА ТЕМА! Две възможности за ЧЕЗ, ако Гинка не плати"}
{"url": "http://pik.bg/%D1%82%D0%BE%D1%80%D0%BC%D0%BE%D0%B7-2-%D0%BC%D0%B8%D0%BB%D0%B8%D0%BE%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B2%D1%81%D0%B5%D0%BA%D0%B8%D0%B4%D0%BD%D0%B5%D0%B2%D0%B5%D0%BD-%D1%81%D0%B8%D0%BB%D0%B5%D0%BD-%D1%88%D1%83%D0%BC-news733267.html", "text": "Силен шум тероризира денонощно 2 млн. българи. По последни данни 80% от шума в големите градове се дължи именно на трафика. В над 90 на сто от точките, в които се правят замервания в София, децибелите са над нормата - често с близо 20 децибела над позволеното. А силата на звука, която може да причини увреждане на слуха ни, е от 80 децибела нагоре. Автомобилен трафик тормози и жителите на Пловдив, Бургас, Варна, Русе и Плевен.Съвсем скоро в проверката за техническата изправност на автомобилите ни ще се включат и шумомери – уреди, с които ще се мери дали шумът, издаван от колата ни на пътя, е над нормата. Мярката е част от по-строгия контрол, който държавата въвежда при прегледите, информира Нова телевизия. Най-високи децибели се отчитат при гонките в малките часове на нощта. А при сън и 30 децибела са достатъчни, за да развалят почивката ни. Световната здравна организация препоръчва шумът в града да не минава 55 децибела: \"Продължителното излагане на силен шум първо влошава. Шумът въздейства върху мозъка. Може да влияе върху кръвното налягане, сърдечния ритъм, функцията на жлезите. Въздейства и върху психиката – прави ни по-тревожни, раздразнителни, напрегнати, по-ниско концентрирани”, обяснява д-р Георги Ангов, отоневролог. Ограничаването на движението в центъра на града и по-добри пътни настилки са част от мерките срещу шума. Другият вариант е на големите булеварди да бъдат изградени шумоизолиращи стени, каквито вече има в София и Пловдив. Сподели:", "date": "2018.03.08", "title": "ТОРМОЗ! 2 милиона българи жертви на всекидневен силен шум"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%82%D1%83%D0%BD%D0%B5%D0%BB%D0%B0-%D0%BF%D1%80%D0%B8-%D1%81%D0%B5%D0%BB%D0%BE-%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B0-%D0%BD%D0%BE-%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B1%D1%8A%D1%80%D0%B7%D0%BE-news733341.html", "text": "Тунелът край симитлийското село Железница ще бъде затворен за ден. Ще бъдат осъществени ремонтни дейности, уведомиха от Агенция \"Пътна инфраструктура“. Въпреки това, тунелът беше отворен в 13 часа. Иначе той трябваше да остане затворен от 09:00 до 17:00 часа. За всички преминаващи МПС беше осигурен обходен маршрут по стария път Благоевград-Симитли. Сподели:", "date": "2018.03.08", "title": "ВАЖНО ЗА ШОФЬОРИТЕ! Затвориха тунела при село Железница, но пуснаха движението бързо"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%83%D0%BA%D1%80%D0%B0%D0%B9%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%B0%D0%BA%D1%82%D0%B8%D0%B2%D0%B8-%D0%BD%D0%B0-%D0%B3%D0%B0%D0%B7%D0%BF%D1%80%D0%BE%D0%BC%E2%80%9C-news733236.html", "text": "Украйна започна заради нарушаване на украинското антимонополно законодателство. По думите на украинския премиер Володимир Гройсман, вече са предприети такива действия срещу имуществото на на \"Газпром\". Той призова руската компания да изпълни изискванията на украинския съд, както и решението на Стокхолмския арбитраж, по силата на което тя дължи на Киев над 4.6 милиарда долара, Премиерът уточнява, че е \"Газпром сбит Украини\" и \"Международен консорциум за управление и развитие на газопреносната система на Украйна\", както и ценни книжа на \"ЮжНИИГипрогаз\" и \"Газтранзит\". През 2016 г. антимонополната комисия на Украйна постанови, че е налице от страна на \"Газпром\" на пазара на природено газ в страната, и наложи . За година тази сума се удвои. От своя страна \"Газпром\" обжалва това решение, но съдилищата на всички инстанции признаха исканията на Киев за основателни. \"Газпром\" е длъжен на Украйна, както и категоричен е Гройсман. В противен случай украинската страна ще проучи възможността за запориране на активи на компанията зад граница, добави той. На 28 февруари Стокхолмският арбитраж задължи \"Газпром\" долара за неизпълнени доставки на газ за транзитиране. \"арести\" на активи на \"Газпром\" четири дъщерни компании предаде Дойче веле. запорирано имущество на компаниите злоупотреба с монополно положение глоба на руския концерн в размер на 86 милиарда гривни да изпълни искането на антимонополната служба решението на Стокхолмския арбитраж, да доплати на украинския \"Нафтогаз\" 4.63 милиарда Сподели:", "date": "2018.03.08", "title": "СКАНДАЛ! Украйна \"арестува\" активи на \"Газпром“"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BF%D0%BE%D0%B5%D0%BC%D0%B0-%D0%BD%D0%BE%D0%B2%D0%B8%D1%8F-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D0%BE%D1%80%D0%B3%D0%B0%D0%BD-news733303.html", "text": "Депутатите избраха Пламен Георгиев за председател на новата мегаструктура за борба за корупцията. За кандидата на ГЕРБ гласуваха 148, 66 бяха против, а четирима се въздържаха. Николай Николов, предложен от БСП, беше отхвърлен преди това. Според приетите правила за избран се счита кандидатът, за който са гласували повече от половината депутати в зала. Като вече избран председател Пламен Георгиев ще предложи свой заместник и трима членове на комисията. Те също ще бъдат избрани от депутатите. В дебатите от ГЕРБ попитаха бил е кандидатът Николай Николов общински съветник в Ловеч. От БСП изтъкнаха, че общинските съветници се избират от хората, а зам.-министрите, какъвто е бил Пламен Георгиев - от правителството. Зам.-председателят на ПГ на БСП Антон Кутев заяви: „Важното е дали Пламен Георгиев, който ще изберете, е в състояние да се бори с корупцията дори тогава, когато е във вашите редици“. Депутатът от ГЕРБ Иван Миховски попита: „След като не е притеснително, че Николай Николов е бил общински съветник от БСП, защо го нямаше в автобиографията му“. Лидерът на „Воля“ Веселин Марешки изтъкна: „Дебатът започна да се извращава, не знам дали нивото може да падне по-ниско“. „Малко смирение и повече възпитание. Да се концентрираме върху професионалните качества, да изразим надежда, че избраният кандидат ще скъса пъпната си връв с ГЕРБ или БСП“, призова той. Председателят на ПГ на ГЕРБ Цветан Цветанов беше категоричен, че БСП са скрили факта, че предложеният от тях кандидат е бил общински съветник. Той припомни, че от ГЕРБ не са влезли в политически сблъсък при избирането на Мая Манолова за омбудсман. Според него предлагането й за поста е политически ход с цел тя да не бъде кандидат за лидер на БСП. Пламен Георгиев Димитров, който е предложен от ГЕРБ и „Обединени патриоти“, е бил прокурор в Софийска районна и Софийска градска прокуратура, зам.-административен ръководител в Специализираната прокуратура, както и зам.-министър на правосъдието. От 2013 година до момента е председател на Комисията за отнемане на незаконно придобитото имущество. Удостоен е с наградата „Джовани Фалконе“- за висок професионализъм и принос в борбата с престъпността. Пламен Георгиев е преминал обучение в академията на ФБР за борба с корупцията в публичната сфера. \"Очаквайте разкрития, скоро ще видите. Ще бъдат хванати хора с пари, това ще се случи съвсем скоро. Корупцията е наистина негативно явление, но има начин да се бори. Съвсем скоро, буквално до седмици, очаквайте нови и нови резултати и то много сериозни“, заяви Георгиев след избора му. „Започваме много сериозна борба с корупцията. Този един месец го използвахме по много интензивен начин. Няма да чакате резултатите след 2-3-10 месеца, а буквално след седмици ще започнат да „валят“ първите резултати“, коментира той. „Вече започнахме акции, ако погледнете политическата принадлежност на лицата, срещу които бяха първите акции ще си обясните колко независимо действаме“, посочи председателят. „Днес се наслушах на страхотни глупости, които ме разочароват. Толкова години съм градил авторитета си и сега да се политиканства на мой гръб - не беше достойно“, заяви той. „В работата ми нищо няма да ме разколебае. Високите резултати, които сме постигали досега, ще бъдат пренесени в новата комисия“, каза още Пламен Георгиев. Сподели:", "date": "2018.03.08", "title": "ПЪРВО В ПИК TV! Пламен Георгиев поема новия антикорупционен орган"}
{"url": "http://pik.bg/%D0%BE%D1%82%D0%B4%D1%8A%D1%85%D0%BD%D0%B5%D1%82%D0%B5-%D1%81%D0%B8-%D0%B3%D1%80%D0%B8%D0%BF%D1%8A%D1%82-%D1%81%D0%B8-%D0%BE%D1%82%D0%B8%D0%B2%D0%B0-news733251.html", "text": "След грипната епидемия от грип А, започва един малък пик на епидемия от тип Б. В момента мога да кажа, че хората еднакво боледуват от грип тип А и тип Б. Това означава, че грипът си отива. Това каза пред камерата на Би Ти Ви проф. Тодор Кантарджиев, директор на Националния център за заразни и паразитни болести. \"Не искам да деля вирусите на зимни, пролетни, летни. Не е вярно твърдението, че при зимните инфекции и грип кашляш, а лятото дрискаш. Инфекциите, които циркулират сега, не се следят с такова внимание, защото те не водят до сериозни усложнения. При грипът е точно обратното - там има усложнения, които могат сериозно да навредят на здравето на човека. Инфекциите в сегашния период протичат една седмица и не заплашват сериозно здравето на човека. Той си остава трудоспособен - боли ни гърлото, имаме суха кашлица, чувстваме се неразположени, презнощта не можем да спим. Това са коронавирусите. Трябва да пием чай. Хубаво е да се направят консултации с личните лекари, защото може да става въпрос и за алергия. Често се бъркат алергиите с вирусите\", даде пример той. \"Трябва да се вземат много добри мерки за справяне с полово предаваните болести и инфекциите по време на бремеността. Трябва да има превенция и ранно диагностициране. В противен случай демографската криза ще продължи. В Националния център до дни започваме безплатни прегледи за установяване на полово предавани болести\", разкри проф. Кантарджиев. Сподели:", "date": "2018.03.08", "title": "ОТДЪХНЕТЕ СИ! Грипът си отива"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B8%D1%81%D0%BA%D0%B0-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5-news733263.html", "text": "ГЕРБ поиска президента Румен Радев да разсекрети стенограмата от разговора си с руския патриарх Кирил, след като избухна скандалът за острите думи на духовното лице, отправени към българския държавен глава по време на срещата им на \"\"Дондуков\" 2. Красимир Велчев и Тома Биков от ГЕРБ мотивираха искането на партията с факта, че преди това Кирил се срещнал с премиера Бойко Борисов, а премиерът е заявил, че България е благодарна на българските опълченци и руските воини, дали живота си за свободата на България, както и на всички други националности, загинали на наша земя и ги е изброил. \"Това е наша официална позиция, която се заявява на всеки 3 март\", поясни Биков. От ГЕРБ искат да разберат каква позиция е изразил българският президент пред руския патриарх и дали тя не се разминава с официалната държавна позиция, за да взриви така Кирил. Депутатите заявиха, че след като вече е разсекретена стенограма от заседание на КСНС за фалита на КТБ, която би трябвало да е далеч по-секретна, не и трябвало да е проблем да се извади на светло и стенограмата от тази среща. По повод на думите на вицепремиера Валери Симеонов за патриарх Кирил, депутатите заявиха, че това не е позиция на правителството и обясниха, че Симеонов се е изказал в лично качество и като лидер на НФСБ и че всички са възрастни хора, за да отговарят за думите си. Велчев допълни, че не вогат да контролират поведението на никого и няма да извикат родителите му на родителска среща. Сподели:", "date": "2018.03.08", "title": "ИЗВЪНРЕДНО В ПИК TV! ГЕРБ иска разсекретяване на стенограмата от срещата на президента Радев с руския патриарх Кирил"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-30-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%82%D1%83%D0%B2%D0%B0-news733216.html", "text": "Земен трус с магнитуд 3.0 по скалата на Рихтер е бил регистриран тази сутрин на 376 км западно от Кизил, Тува, съобщават от Алтае-Саянския филиал на Единната геофизична служба на Руската академия на науките. Според информацията, епицентърът на труса, който е бил усетен в 01:21 часа бъларско време, е бил в точка с координати 51.13 градуса северна ширина и 89.09 градуса източна дължина, на около 3 километра от границата с Република Алтай. Няма информация за пострадали и разрушения. Сподели:", "date": "2018.03.08", "title": "Трус! Земетресение с магнитуд 3.0 по Рихтер е било регистрирано в Тува"}
{"url": "http://pik.bg/%D0%BA%D0%B0%D0%B2%D0%B0%D0%BB%D0%B5%D1%80-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%B0%D0%BC%D0%B8-%D1%81%D0%BD%D0%B8%D0%BC%D0%BA%D0%B0-news733228.html", "text": "Водещият на „Здравей, България“ по Нова телевизия Виктор Николаев раздава цветя в ефир. Той изненада приятно дамите от екипа на сутрешното предаване, давайки им по една саксия с иглика. Запасил съм се с цяла щайга, похвали се той. Пожелавам ви да сте все така красиви, умни и добри, добави водещият. 8 март е международният ден на жената. В много страни по света на този ден мъжете изразяват своята симпатия и внимание към жените около тях. Прието е да подаряват цветя по случай празника. Сподели:", "date": "2018.03.08", "title": "КАВАЛЕР! Виктор Николаев изненада всички дами (СНИМКА)"}
{"url": "http://pik.bg/%D1%83%D0%B2%D0%BE%D0%BB%D0%BD%D1%8F%D0%B2%D0%B0%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-news733230.html", "text": "Професори и доценти ще бъдат уволнявани, ако се установи, че са заели академичната си длъжност чрез плагиатство. Това прие днес парламентарната образователна комисия като част от Закона за развитие на академичния състав. Неговата цел е да ограничи разрастването на учените „на кило“, след като законът „Игнатов“ преди осем години позволи всеки университет да си произвежда професори. На онези доктори и доктори на науките, които са станали такива чрез плагиатство, ще бъде отнемана научната степен. Това ще става, без да има давност, тоест независимо кога е бил преписан научният труд. Същото важи и за учени, които умишлено са използвани измислени или манипулирани данни в изследванията си. Университети, които не се съобразяват системно с тези разпоредби на закона, ще бъдат предлагани за отнемане на програмната акредитация, записаха още депутатите, пише \"Монитор\". Ако институт на Българска академия на науките направи същото, ще бъде отнета акредитацията на докторантските му програми. За плагиатство вече учените ще могат да се жалват не само в съда, но и в специална комисия по етика към министъра на образованието и науката. До момента оплакванията бяха, че процедурите са твърде дълги и тромави. Благодарение на това проф. Величко Адамов се задържа с години като ректор на Стопанска академия – Свищов. Учените вече ще трябва да отговарят на специални наукометрични показатели – публикации или цитати в престижни научни списания с висок импакт-фактор, за да могат да станат доценти или професори. Онези, които са заели тези длъжности по времето на закона „Игнатов“, но не отговарят на тези критерии, няма да бъдат уволнявани, но няма да имат право да бъдат ръководители, да участват в журита и да водят докторанти. Предложенията за тези промени бяха внесени още по времето на служебния министър проф. Николай Денков, но тогава ректорите оказаха остра съпротива срещу тях. В крайна сметка обаче комисията прие повечето от неговите идеи. Двама бивши министри консултираха депутатите вчера по време на приемането на поправките – служебният Николай Денков и Анелия Клисарова от БСП. Сподели:", "date": "2018.03.08", "title": "Уволняват професори заради плагиатство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2-%D1%81%D1%85%D0%B2%D0%B0%D1%82%D0%BA%D0%B0-%D0%BA%D0%BE%D0%B9-%D0%B4%D0%B0-%D0%B1%D1%8A%D0%B4%D0%B5-%D1%88%D0%B5%D1%84-%D0%BD%D0%B0-%D0%BC%D0%B5%D0%B3%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0%D1%82%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BA%D0%BE%D1%80-news733224.html", "text": "Депутатите влизат в словесна схватка кой да бъде шеф на настоящият ръководител на комисията за конфискация Пламен Георгиев, предложен от ГЕРБ и няколко депутати от \"Обединени патриоти\", или настоящият член на комисията за конфликт на интереси Николай Николов, издигнат от БСП. Гледайте на живо по ПИК TV! Сподели:", "date": "2018.03.08", "title": "ИЗВЪНРЕДНО В ПИК TV! Депутатите в схватка кой да бъде шеф на мегаструктурата за борба с корупцията - гледайте НА ЖИВО!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BA%D0%B0%D1%81%D0%B0%D0%B1%D0%BE%D0%B2-%D1%81%D0%BA%D0%B0%D1%87%D0%B0-%D0%BE%D1%81%D1%82%D1%80%D0%BE-%D0%BD%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B8-%D0%B0%D1%82%D0%B0%D0%BA%D0%B0---%D1%81%D1%82%D0%BE%D1%8F%D1%82-%D0%BB%D0%B8-%D0%BE-news733276.html", "text": "Буря предизвика в парламента декларацията на Волен Сидеров и \"Атака\" срещу коалиционният им партньор и вицепремиер Валери Симеонов, в която настояват да се извини на руския патриарх Кирил, че го нарече агент на КТБ. Депутатът Валентин Касабов от НФСБ е категоричен, че позицията не е на цялата група на „Обединени патриоти”. Припомняме, че тя е гласувана само от ВМРО и „Атака”. Депутатите от партията на Симеонов НФСБ се разграничиха от становището, в което се настоява той да се извини. Валентин Касабов обясни, че е зам.-председател на парламентарната група и че становището, което е разпространено от ВМРО и „Атака”, не е приемано. Стоят ли от НФСБ зад лидера си Валери Симеонов и ще се разцепят ли патритите в парламента, вижте ексклузивни разкрития от Касабов пред камерата на ПИК TV. \"Няма за какво да се извиняваме! И на извънземните ли да се извиняваме? Този човек идва тук като нечий чужд патриарх, той не е наш. Той няма нищо общо с православието, а е един олигарх. Повтарям - той не е патриарх, а олигарх. Има официални данни за това от руските митнически служби от 1996 г., когато въпросният митрополит тогава вкарва за 14 млрд. долара цигари и за още 4 млрд. вина по втория начин. А как става патриарх, питайте тях. Носи часовници за 30 хиляди долара, има вили в Швейцария. Това свят човек ли е? Това е просто олигарх\", категоричен е Касабов. Според него, ако патриарх Кирил е дошъл в България в качеството си на дипломат, трябва да се държи като такъв. Щом не го правел, ние трябва да реагираме. \"Никак няма да решаваме проблема с Волен Сидеров, това е детска градина от страна на \"Атака\" и ВМРО. Не са пораснали, ще ги изчакаме да пораснат и няма да обръщаме внимание. Ние сме зрели хора и това няма да накърни целостта на коалицията. Това е малка вътрешна драма. Днес вече няма разправии и всичко мина. В нашата коалиция постоянно има някакви драми, както ги наричат медиите. Вие хващате сега една малка част от тях. Като три различни партии, е нормално всеки да има различно мнение, ние обсъждаме и стигаме до консенсус. Нито се клатим, нито клатим управляващата коалиция. На БСП и ДПС може да им се иска, те заявиха, че са готови за избори, но ще почакат. На разни дребни приказки и заяждания, ние няма да отговаряме, нито пък ще правим драма от това. Няма разпад и сме заедно, нормално е да има дебат за всяко нещо, това е демократично\", каза Касабов. Той посъветва лидерът на ВОЛЯ Веселин Марешки да си гледа хапчетата и бензините, а да не дава предложения за закон срещу коалициите. \"Да дойде с една дебела тетрадка да му предадем първите знания в политиката, защото още нищо не му е ясно. Той е много далеч и не е наясно въобще с това, което става в политиката и парламента. Той може да ни каже, че сме извънземни, но това не значи, че ние трябва да му отговаряме\", каза депутатът от НФСБ. Той бе категоричен, че Валери Симеонов няма за какво да се извинява и няма да се извини. \"Това означава да кажем на черното бяло или обратното. Няма как да стане! Ако те искат да се извиняват, да се извиняват. На който си искат да се извиняват. Ние стоим твърдо зад Валери Симеонов\", обяви Валентин Касабов. Сподели:", "date": "2018.03.08", "title": "САМО В ПИК TV! Депутатът Валентин Касабов скача остро на Волен Сидеров и \"Атака\" - стоят ли от НФСБ зад Валери Симеонов и цепят ли се \"Обединени патриоти\" (ОБНОВЕНА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D1%85%D1%80%D0%B0%D0%BD%D0%B8-%D0%B8-%D0%BD%D0%B0%D0%BF%D0%B8%D1%82%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B8%D1%82%D0%BE-%D0%BE%D0%B3%D0%BB%D0%B0%D0%B4%D0%BD%D1%8F%D0%B2%D0%B0%D1%82%D0%B5-%D0%BF%D0%BE%D0%B2%D0%B5%D1%87%D0%B5-news733476.html", "text": "Храните се, но скоро след това отново сте гладни – колко нечестно! За да се предпазите от скорошното огладняване след хранене, вижте заради кои 6 храни и напитки огладнявате повече. Най-често човек посяга към дадена храна или пък напитка, за да укроти глада си. Технически всяка храна, дори и така нареченият джънк фууд, може да ви засити поне за известно време. Колко точно сити ще бъдете и колко време ще продължи това чувство варира в зависимост от вида храна, която сте консумирали. Обикновено мазнините, фибрите и белтъчините (протеинът) са съставките, които карат човек да се засища. Ето защо храните и напитките, които не съдържат тези компоненти, лесно ще ви накарат да огладнеете отново скоро. Още по-конкретно – вижте заради кои 6 храни и напитки огладнявате дори повече: Пълнозърнестият хляб може да бъде с високо съдържание на фибри, но той е по-преработен от други пълнозърнести храни като освен и киноа, например. Освен това с пълнозърнестия хляб липсват другите две съставки, укротяващи глада – мазнини и протеини. За да не огладнявате повече след консумацията на пълнозърнест хляб, съчетайте неговата консумация с полезни мазнини и протеини, идващи от яйца и авокадо. Плодовете осигуряват много витамини, минерали и фибри. Плодовите фрешове трябва да присъстват във вашето меню, но не разчитайте, че те ще ви заситят. Всъщност липсата на протеин и мазнини в плодовете ще ви накара да огладнеете бързо, след като консумирате плодов фреш на гладно. Ако все пак сте гладни, но имате подръка само плодове, по-добре ги изяжте, защото по този начин те все пак са по-засищащи, пише Rozali.com Друг „капан”, свързан с напитките и огладняването, са зелените смутита. Те са с ниско съдържание на калории, високо съдържание на плодова захар и недостатъчно белтъчини и мазнини, заради което човек огладнява дори повече скоро, след като ги консумира, пише трафикнюз.бг. Ако искате да си приготвите наистина засищащо смути, изключете плодовете от него и ги заменете само със зелени листни зеленчуци. Авокадото като плод прави изключение заради своите полезни и засищащи мазнини. Въпреки че в белтъка на яйцето се съдържат от 3 до 4 грама протеин (който е засищащ), ниското количество калории и мазнини може да ви изиграе лоша шега. Ето защо, за да не огладнявате отново скоро, след като сте се нахранили само с белтъци, най-добре винаги включвайте цялото яйце в омлета си, например. Жълтъкът на яйцето съдържа хранителни вещества като полезния за очите лутеин заедно с белтъчини и здравословни мазнини. Много хора избират обезмаслените млечни продукти заради вероятното по-малко количество съдържащи се калории в тях. Обезмаслените млечни продукти обаче могат да ви накарат да огладнеете много бързо, след като сте ги изяли. Обяснението е просто: Тъй като в обезмаслените млечни продукти няма мазнини, които да забавят разграждането на захарта (лактозата), тялото много бързо усвоява тази храна. По тази причина е най-добре да избирате продукти, които съдържат поне 2% масленост. Киселите краставички, както и киселото зеле, са много полезни и едни от най-добрите естествени пробиотици. В тези храни обаче се съдържа много сол, а голямото количество натрий кара човек да се чувства по-жаден. Често хората бъркат именно жаждата с глад и консумират ненужно повече храна. За да се предпазите от „огладняване”, след като сте се хранили с кисели краставички, просто пийте повече вода. Сподели:", "date": "2018.03.08", "title": "ВНИМАНИЕ! Няколко храни и напитки, заради които огладнявате повече"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81%D0%B5-%D1%82%D1%80%D0%B5%D1%81%D0%B0%D1%82-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%82%D0%B2%D1%8A%D1%80%D0%B4-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B1%D0%B5%D0%B7%D1%83%D1%81%D0%BB%D0%BE-news733241.html", "text": "Главата на най-голямата православна църква в света да бъде наречен измамник... Какво мислите вие за това, г-н Никодимов. Един ислямист, един джихадист не смее да ги каже тези думи. Това е като човешки организъм, чиято глава са те, а ние - хората, сме тялото. Това е все едно да отрежеш главата. Това заяви в сутрешния блок на БНТ Волен Сидеров по повод острите думи, които изрече Валери Симеонов по адрес на руския патриарх Кирил. \"Симеонов трябва да се извини, безусловно. Не може да се накърнява вярата. \", отсече Сидеров. Лидерът на \"Атака\" пусна декларация от името на парламентарната група на \"Обединени патриоти\", с която се разграничават от думите на вицепремиера. Това разбуни коалицията, след като депутатите от НФСБ заявиха, че не я подкрепят. Симеонов пък категорично заяви пред ПИК, че няма за какво да се извинява и потвърди, че патриарх Кирил е Цигарения митрополит на Русия и е известен като агент Михайлов от КГБ. Волен Сидеров стигна още по-далеч. \"Поканих го в парламентарната група, но той явно смята, че Министерският съвет е нещо по-висше и не дойде\", разкри лидерът на \"Атака\". Той добави, че въпреки всички скандали, отношенията ни с Русия остават традиционно добри. Преглъщал съм много обиди по мой адрес, махал съм с ръка в името на някакъв път и отборна игра. Това обаче е недопустимо \"Ще помоля всички коментатори, политици и всичколози да спрат с условностите. В средата на 19 век няма нация, ние сме заличени и никой не знае, че има българи. И това, че се освободихме, се дължи на Русия, която реши да помогне на християнските поробени народи. Ако не беше руската държава, нямаше нито румънци, нито финландци да участват. Да, благодарим им, но, ако не беше решението на руския император, те нямаше да дойдат\", каза Сидеров. Запитан какво мисли за думите на руския патриарх, политикът отвърна: \"Не мога да давам оценка на главата... Не съм толкова дорасъл. Всеки, който смята, че е толкова велик да го прави, е или комплексиран тип, или е много-много зле. Как ще давам оценка?! Това да не е махленско кафене, в което да обсъждаме кой влязъл и кой излязъл\". \"Стабилността на една коалиция се държи на принципите, не може да прекрачваш граници. Аз направих най-много компромиси за тази коалиция и моля това да не се забравя. Когато нападаш вярата няма отстъпление\", завърши Волен Сидеров на въпрос дали коалицията е стабилна. Сподели:", "date": "2018.03.08", "title": "БОМБА В ЕФИР! Патриотите се тресат! Волен Сидеров твърд: Валери Симеонов да се извини, безусловно! Джихадист не би посмял да изрече тези думи за патриарх Кирил"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BB%D0%B0%D0%BD%D0%B8%D1%80%D0%B0-%D0%BE%D1%82%D0%BB%D0%B0%D0%B3%D0%B0%D0%BD%D0%B5-%D0%BF%D1%80%D0%B8-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%B0%D1%82%D0%B0-%D0%B7%D0%B0-%D0%BA%D0%B0%D0%BD%D0%B0%D0%B4%D0%B0-%D0%B8-%D0%BC%D0%B5%D0%BA%D1%81%D0%B8%D0%BA%D0%BE-news733219.html", "text": "Американският президент Доналд Тръмп планира 30-дневна отсроча при въвеждането на митата за Канада и Мексико, във връзка с напредъка по Северноамериканското търговско споразумение (НАФТА), съобщават Reuters и Фокус, като се позовават на Washington Post. Според говорителя на Белия дом Сара Сандърс митата може да бъдат отлагани както за Канада и Мексико, така и за други страни в полза на националната сигурност. Официално митата върху вноса на алуминий и стомана трябваше да бъдат обявени на церемония днес, но от Белия дом обявиха, че може подписването да бъде отложено за петък, за да се изчистят някои правни въпроси. Според високопоставен американски служител въпросните мита ще влезнат в сила две седмици след подписването им от президента Сара Сандърс коментира, че е възможно допълнително отлагане на митата за Канада и Мексико в зависимост от хода на преговорите за НАФТА, както и за други страни, ако е в интерес на националната сигурност на САЩ. Сподели:", "date": "2018.03.08", "title": "Доналд Тръмп планира отлагане при въвеждането на митата за Канада и Мексико"}
{"url": "http://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BE%D0%B1%D1%80%D0%B0%D1%85%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B4%D0%BE-%D0%B4%D1%80%D0%B0%D0%B3%D0%B8%D1%87%D0%B5%D0%B2%D0%BE-%D0%BD%D0%B0%D0%BF%D1%80%D1%8A%D1%81%D0%BA%D0%B0%D0%BB%D0%B8-%D0%B4%D0%B5%D0%B6%D1%83%D1%80%D0%BD%D0%B8%D1%8F-%D1%81-%D0%BB%D1%8E%D1%82%D0%B8%D0%B2-%D1%81%D0%BF-news733247.html", "text": "Двама мъже обраха бензиностанция близо до Драгичево. Сигналът е подаден минути преди 01.00 часа след полунощ. В бензиностанцията, част от голяма верига, влезли двама маскирани. Те заплашили дежурния служител и след което го напръскали с лютив спрей, взели оборота, събран до момента. Най-вероятно те са избягали с лек автомобил. Двамата извършители се издирват. Полицията разследва инцидента. Сподели:", "date": "2018.03.08", "title": "СРЕДНОЩЕН УДАР! Маскирани обраха бензиностанция до Драгичево! Напръскали дежурния с лютив спрей и избягали с оборота"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2%D0%B4%D0%B8%D0%B3%D0%BD%D0%B0-%D0%BF%D1%80%D0%BE%D0%B2%D0%B0%D0%B4%D0%B8%D1%8F-%D0%BD%D0%B0%D0%BA%D1%80%D0%B0%D0%BA-news733242.html", "text": "Земетресение с магнитуд 3.5 по Рихтер е било регистрирано в Провадия. Няма данни за щети. Хората обаче се уплашили. От БАН заявиха, че са последвали няколко слаби вторични труса. Сподели:", "date": "2018.03.08", "title": "ИЗВЪНРЕДНО! Земетресение вдигна Провадия накрак"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D1%8A%D1%81%D0%B8%D0%BF%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news733301.html", "text": "Съпругата на президента Румен Радев – Десислава, не спира да срива имиджа на бившия летец като държавен глава с нескончаемите си гафове. Генерал Деси, както е по-известна първата дама, сякаш нарочно подкопава рейтинга на мъжа си и името му на възпитан и почтен военен със злобните си и крайно обидни за електората му изблици във „Фейсбук“. Поведението, публичното говорене, модният стайлинг на бившата счетоводителка и пиарка са в пълен противовес на имиджа, който Радев опитва да наложи и с който спечели изборите. Деси Радева вилнее словесно в социалните мрежи, не се съобразява с никакви норми на протокола по официални срещи, държи да изпъква и да е на първа линия на публичния интерес при всеки удобен случай, ползва държавни привилегии като охрана, шофьор и кабинет, без да я е ясно на какво основание са ѝ причислени… Така първата дама и преносно, и буквално съсипва Румен Радев и желания от него образ на президент от народа, работещ скромно уж в полза роду, стремящ се единствено да се бори с неправдите, а не да си оправя живота. Именно това обаче прави съпругата му Деси Радева, която преди кандидатирането му не е и мечтала за подобна публичност, от която сега не спира да се възползва, за да разпространява фейсбук мислите си. Затова и рейтингът на Радев още на първата година е тотално свален – изравни се с този на самата институция, която тя по традиция поддържа. Първата дама не спира да излага президента и да го съсипва със словесните си пасквили още откакто написа за болната си от СПИН котка, та чак до отминалия наскоро национален празник, когато злобно скочи на електората на Радев. Президентшата Деси Радева размаха пръст на критиците си във „Фейсбук“ заради скандала с кичозната ѝ рокля на 3 март. Вместо смирено да наведе очи и да преглътне критиката, изживяващата се като първа дама реши да нападне недоволните с нахален пост в личния си фейсбук профил, изпускайки нерви и съсипвайки мъжа си с поредния гаф, в който правописните и граматически грешки са най-малкият проблем (ВИЖТЕ В ОЩЕ ПО ТЕМАТА). „Хора, честно ли важното в момента са моят и на вицепрезидента тоалети?! Това ли е темата? Дори в деня на националния празник?! Дори тогава ли не можем да потиснем желанието си да сме пенкелери? И да празнуваме заедно. И да МИСЛИМ заедно. Къде сме? Каква е реалността? Какво е бъдещето ни? За какво говоря ли? За онова синьо-червено и какво-ли-още-не, дето ни дели от 90-те. За онова Левски-ЦСКА, в което влизаме с охота. Така ли ще оцелеем като нация - ядящи се помежду си? Това ли са ни проблемите? Ако да - с мед да ги намажеш! На приема снощи, преди да зазвучи химна, се пошегувах с г-жа Йотова: \"Да вземем да се уговаряме предварително, м?\" Тя отвърна с усмивка: \"Карай, току виж решили, че сме се уговорили.\" Не вярвах, че това ще се превърне в поредното отвличане на внимание от истинските проблеми на България. И все още не вярвам, че дотолкова сме отвикнали да мислим и да отсяваме важното. Тук е мястото да цитирам Томас Джеферсън: Ако една нация очаква да бъде невежа и свободна, това не е било, и няма и да го бъде! А всички мои критици искам да уверя, че за мен е важно как ме оценя човекът до мен. Защото съм негов избор. Не ваш! Не градете образ, който няма нищо общо с действителния. Ще рухне - рано или късно. (Правило на маркетинга). Поздрав за съпруга ми, избран за президент с над 2 млн. гласа. Некупени! И не предимно червени! И нека е ясно - няма да спра да го подкрепям! Защото той пък е моят избор в личен план. П.С. Модните корифеи и стайлинг специалистите, приемете поздравите на Невена Николова. Дано ви светне защо работи предимно в Лондон, а не в София. Дръжте стандарта ;) Обичаме ви!”, гласеше нахалното изявление на съпругата на Румен Радев, с което за пореден път го опозори и го принизи на нивото на говорене в кварталния фризьорски салон. Сподели:", "date": "2018.03.08", "title": "САМО В ПИК И \"РЕТРО\"! Деси Радева съсипа президента"}
{"url": "http://pik.bg/%D0%B1%D0%BE%D0%BC%D0%B1%D0%B0-5-%D0%B3%D0%BE%D0%B4%D0%B8%D0%BD%D0%B8-%D0%B3%D0%B8%D0%BD%D0%BA%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%BF%D1%80%D0%BE%D0%B4%D0%B0%D0%B2%D0%B0-%D0%B0%D0%BA%D1%82%D0%B8%D0%B2%D0%B8%D1%82%D0%B5-%D0%BD%D0%B0-%D1%87%D0%B5%D0%B7-news733246.html", "text": "Гинка Върбакова има подписан договор с ЧЕЗ, според който няма право да препродава българските активи на ЧЕЗ в следващите 5 години. Това са последните новини от Прага, съобщава Нова телевизия. Иначе утре ще бъде обявено какво точно са се договорили двете страни. Водени са били някакви преговори за придобиване на някакви активи, но тогава българското правителство не е проявило интерес, продължават да твърдят от чешката компания. През януари 2017 г. са започнали конкретните разговори за продажба на българските активи, но не споменават точна дата. Сподели:", "date": "2018.03.08", "title": "БОМБА! 5 години Гинка не може да препродава активите на ЧЕЗ"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BD%D0%BE%D0%B2%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-16-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BF%D0%B5%D1%82%D1%8F-%D0%BA%D0%BE%D1%8F%D1%82%D0%BE-%D1%83%D0%B4%D1%83%D1%88%D0%B8-%D0%B4%D0%B5%D1%82%D0%B5%D1%82%D0%BE--news733243.html", "text": "Прокуратурата изнесе нови, зловещи данни за ужасяващото престъпление в казанлъшкото село Средногорово. Там 16-годишната ученичка Петя удуши собственото си дете 10 минути, след като го роди. Свидетел на всичко е бил бащата на бебето Стефан: \"Бащата е разказал всичко, бил е свидетел. Майката също признава вината си. Той не е искал детето да бъде убивано. Имал е намерение двамата да гледат заедно детето. В момент, в който тя не е била наблюдавана какви действия върши тя, го е направила - с ръце е удушила детето\", разказа пред Нова телевизия прокурор Таня Димитрова. Тя допълни, че бащата също ще бъде подведен под отговорност, защото бил пълнолетен, а заживял с момичето, което нямало навършени 16 години. \"Стефан живееше в селото от година и половина, той е някъде от македонския край. Тук работеше като охрана на къщата, в която се е разиграло всичко. В никакъв случай не съм знаел, че живеят заедно. Бащата на момичето и Стефан работеха като строители. Не е имало нищо, което да ме притесни\", каза кметът на селото Илиян Илиев. Сподели:", "date": "2018.03.08", "title": "ЗЛОВЕЩИ РАЗКРИТИЯ! Прокуратурата с нова информация за 16-годишната Петя, която удуши детето си"}
{"url": "http://pik.bg/%D0%B5%D0%BC%D0%B8%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D1%80-%D0%BD%D0%B0-%D0%BF%D1%8A%D1%80%D0%B2%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news733223.html", "text": "Емирът на Катар пристига у нас на първото си държавно посещение в България, съобщава Нова телевизия. Визитата е по покана на държавния глава Румен Радев, а официалното посрещане ще бъде пред сградата на президентската институция на „Дондуков“ 2. Двамата държавни глави ще проведат среща на четири очи. По време на визитата си в България шейх Тамим бин Хамад Ал-Тани ще разговаря и с министър-председателя Бойко Борисов. Сподели:", "date": "2018.03.08", "title": "Емирът на Катар на първо посещение в България"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BA%D0%B0%D0%B7%D0%B0-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-news733226.html", "text": "Генералният секретар на ООН Антонио Гутериш нарече дискриминацията на жените – най-големия проблем на съвременността, предава . Антонио Гутериш счита, че международната общност трябва да преодолее сериозните препятствия в борбата с дискриминацията и експлоатацията на жените. В своето послание за Осми март, той заявява, че достигането на джендърното равенство, а също така и разширение на правата и възможностите на жените „се явява незавършената задача на нашето време и най-големият проблем в областта на правата на човека в днешния свят“. \"В историята на защита на правата на жените е настъпил повратен момента и в наше време исторически насложеното неравенство, което способства за угнетението и дискриминацията „е привлекло толкова много внимание, както никога до сега\", казва още Гутериш, цитиран от \"Фокус\". Сподели:", "date": "2018.03.08", "title": "Генералният секретар на ООН каза кой е най-големият проблем на съвременността"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BE%D1%82-%D0%B0%D0%BB%D0%B5%D0%BD%D0%B0-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D1%80%D0%B5%D0%B4%D0%B8-%D0%BF%D1%8A%D0%B7%D0%B5%D0%BB%D0%B0-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news733225.html", "text": "Предложения за работа в съдружие ще ви донесе добри приходи. Бъдете внимателни при преговори и за финансово съдружие. Уговорените срещи са неуспешни, а задачите си изпълнявате с много усилия, но въпреки това успехът е с вас. Печелите добре, ако се занимавате с търговска дейност. Вашите планове могат да се осъществят, но трябва да сте дейни и да не прехвърляте задълженията си на колеги, които ще ви създадат проблеми. Не губете времето си със странични занимания. Отложете подготовката за подписването на банкови, приходни и разходни документи, ако не сте ги прегледали заради липса на време. Трудностите може да блокират пътя ви, заради недоглеждане и пропуски при изпълнения на служебните задачи, които са ви поставили сутринта. Неприятен факт е, че се лишавате от уважението и важната подкрепата на колегите си. Сами си създавате проблеми на работното място, от които този път няма да излезете сухи и невинни. Късметът не ви подкрепя според очакванията ви. Не допускайте провал заради прибързаност. На работното си място отхвърляте задачите си с лекота. Не се натоварвайте с отговорностите на колегите си. Отложете планираните срещи, ако не сте обмислили добре идеите, които искате да обсъдите. Днес сте склонни да се поддадете на странично влияние, без да осъзнавате, че неприятели искат да ви отклонят от поставените цели. Позволили сте си необмислени промени, които затрудняват изпълнението на служебните ви задачи. Следобед ще изчезне цялата ви самоувереност. Не ви съветвам да пътувате. Промените няма да ви харесат. За съжаление трябва да се примирите с всичко, което се случва и да приемете ставащото безропотно, колкото и да ви е трудно. Не предприемайте рисковани начинания, които ще провалят целия ви ден и ще изнервят вашите колеги. Стабилизирайте позициите си и резултатите, които постигнахте сутринта. Настроението ви е променливо, заради проблеми, които искате на всяка цена да разрешите. Вашите колеги са готови да ви повярват и помогнат, ако провеждате спокойно разговорите си с тях.  Сторете го и успехът е с вас. Не ви съветвам да пътувате, защото сте разсеяни, напрегнати и нервни. Изненадата ви са интересни запознанства. Заредени с добро настроение ще осъзнаете, че трудностите са преодолими. Вървете уверено към целта си. Денят не позволява договаряне на съвместен бизнес и подписване на финансови документи. Не допускайте разходи, които могат да доведат до личните ви загуби. Трудностите на работното място са породени от грешки на колегите ви. Ще се справите, ако проявите нужното търпение и се задълбочите в работата си. Идеите ви ще бъдат подкрепени. Приемете предложената помощ. Не се захващайте с новите си задачи в този ден, ако не са спешни и със срокове, които трябва да спазите. На работното място не допускайте финансови загуби, защото днешният ден ви обещава само и единствено материални успехи. Бъдете отговорни към себе си и не проявявайте доверчивост. Късметът може да ви изневери. Измамниците ви дебнат, ако палазувате в голям магазин. Предпазвайте от кражби. Преценете реалните си професионални възможности. Не отлагайте изпълнението на текущите си служебни задачи. Начинанията не само са успешни, а и ще ви донесат признанието, към което се стремите от месеци. Вникнете в идеите на колегите си, за да не усложните ненужно отношенията си. Начинанията са успешни. Не доказвайте възможностите си като рискувате и се впускате в авантюри. Изненадващи промени в материалното ви положение са резултат от приключени съвместни проекти, по които работите. Ще ви донесат печалби, които ще изненадат и вас и колегите ви. Сподели:", "date": "2018.03.08", "title": "САМО В ПИК! Ексклузивно от Алена: Хороскопът реди пъзела за деня на всяка зодия"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B2-%D0%BF%D0%BE%D1%80%D0%B5%D0%B4%D0%B5%D0%BD-%D1%80%D1%83%D0%BD%D0%B4-%D0%B7%D0%B0-%D1%87%D0%B5%D0%B7-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0-%D0%B3%D0%B8%D0%BD%D0%BA%D0%B0-%D0%B8--news733249.html", "text": "Скандал за добро утро си спретнаха депутатите от БСП Таско Ерменков и колегата му от ГЕРБ Александър Иванов. Не искаме да връщаме нищо, реагираме на стиуацията такава каквато е. Правителството връща проблемите от 2013 година. Това заяви Ерменков в сутрешния блок на Би Ти Ви по повод вчерашния протест организиран от левицата. Иванов контрира, че социалистите вместо да се извинят на пенсионерите, че са ги докарали на това ниво, решили да ги доведат до София да видят Министерски съвет. Емренков се защити, че не яхат никаква вълна, а били част от вълната. Иванов го контрира, че присъстващите на протеста дори не са знаели за какво са там. „Това е сделка между две частни компании. Г-жа Върбакова води преговори с ЧЕЗ, като фирма спечелила търга“, заяви Иванов. Депутатът от ГЕРБ допълни, че основната цел на Корнелия Нинова е да десредитира правителство с всякакви скандали и да саботират добрите новини свързани с правителството, като оценката на Европа за икономическото подобрение на България. Двамата се хванаха за гушите и за Истанбулската конвенция. Ерменков мина в защита на лидерката си Нинова и заяви, че тя не е гласувала пред ПЕС за конвенцията и това можело да се провери. Иванов обаче му напомни, че има документи затова и темата е ясна, като му припомни, че вчера Министерски съвет е оттеглил конвенцията, като са се вслушали с гласа на хората. Сподели:", "date": "2018.03.08", "title": "СТРАШЕН СКАНДАЛ! ГЕРБ и БСП в пореден рунд за ЧЕЗ! Депутати се хванаха за гушите за Гинка и Истанбулската конвенция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B4%D0%B0%D0%BC%D0%B8%D1%82%D0%B5-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B8%D0%BC-%D0%BF%D0%BE%D0%B6%D0%B5%D0%BB%D0%B0-news733258.html", "text": "Премиерът Бойко Борисов честити празника на всички жени в социалната мрежа. Преди минути той пожела здраве и много любов на дамите по случай 8 март. Честит празник, дами! Пожелавам Ви да сте ценени, обичани и уважавани! Бъдете все така борбени и силни. Желая Ви здраве и много любов! Сподели:", "date": "2018.03.08", "title": "ПЪРВО В ПИК! Борисов поздрави дамите за празника - вижте какво им пожела"}
{"url": "http://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B2-%D0%B1%D0%B0%D0%BD%D1%81%D0%BA%D0%BE-%D0%BD%D1%8F%D0%BC%D0%B0-%D1%81%D0%B0%D0%BC%D0%BE-%D0%B4%D1%80%D0%B5%D0%B1%D0%BD%D0%B8-%D0%BD%D0%B5%D1%82%D0%BE%D1%87%D0%BD%D0%BE%D1%81%D1%82%D0%B8-news733256.html", "text": "Започнахме още от края на февруари контролирано да освобождаваме обеми от язовири. Снощи бях при язовир Тича. Много рязко намаля притока към язовира от вчера. Нивото на язовира беше поддържано много високо, но според мен трябва да се поддържа на по-ниско. Няма да има преливане на язовира. Това заяви министърът на околната среда и водите Нено Димов в сутрешния блок на БНТ. \"Контролираме 190 язовира в страната. Към снощи имаше 5 проблемни язовира. Като казвам \"проблемни\" имам предвид с лек прилив. Не може да се каже, че навсякъде е еднаква ситуацията, това което аз видях е съвсем леко повишаване на водата. Всички, които носят отговорност за съответните язовири, трябва да ги почистват. Животът и здравето са най-важни. Не е важно дали даден язовир ще бъде даден на концесия, а поддръжката му\", допълни той по темата за язовирите. \"Проверки в Банско се правят постоянно, Прокуратурата е направила над 10, сега предстои още една. Това разбира се е тяхно задължение, щом има сигнали. Няма нарушения, има леки неточности, които трябва да бъдат променени\", заяви Димов по темата за втория лифт в Банско. \"Има отговорности, които са ясно разграничени. Отговорностите на министерството са свързани със следенето за ниско съдържание на сяра и пепел в горивата, за да се намалят вредните емисии във въздуха. Ще има договорки с КАТ и проверки на колите за сяра и пепел, включително и в другите градове извън София\", допълни министърът на околната среда за качеството на въздуха. \"Тези, хора, например в Бояна, които могат да си позволят да си купят чисто гориво, няма откъде. Това е и една от промените, които планираме. Проблемите с околната среда са и проблемите с бедността. Трябва да решим устойчиво проблема с благосъстоянието на хората\", смята Димов \"В България се рециклират 40 % от битовите отпадъци. София е най-големият град, с трудности, имаме напредък с пластмасата\", завърши Нено Димов. Сподели:", "date": "2018.03.08", "title": "Нено Димов: Нарушения в Банско няма, само дребни неточности"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BA%D0%BE%D0%BA%D0%B0-%D0%BA%D0%BE%D0%BB%D0%B0-%D0%BF%D1%83%D1%81%D0%BA%D0%B0-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B0-%D0%BD%D0%B0%D0%BF%D0%B8%D1%82%D0%BA%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news733217.html", "text": "\"кола Кола\" се готви да пусне алкохолна напитка на японския пазар, съобщи Нова телевизия. За пръв път в 125-годишната си история най-големият производител на безалкохолни напитки ще пусне алкохолна напитка на пазара. Компанията ще експериментира със съдържаща алкохол напитка в кенчета. Тя ще се произвежда по примера с японската напитка чу-хи - предлаган в кенчета коктейл от местната алкохолна напитка шочу и газирана вода с аромат на лимон. Чу-хи може да е с различен вкус - на слива, ягода, плода личи, а шочу може да се замени с водка. \"Досега не сме експериментирали с напитки с малко съдържание на алкохол, но новата напитка доказва, че поемаме предизвикателства в различни от свързаните с ключовата ни дейност сектори”, коментират революционният си ход от компанията. Сподели:", "date": "2018.03.08", "title": "За първи път! \"Кока Кола\" пуска алкохолна напитка в Япония"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD%D0%BE%D1%82%D0%BE-%D0%B8%D0%B7%D0%BF%D1%83%D1%81%D0%BA%D0%B0%D0%BD%D0%B5-%D0%BD%D0%B0-%D1%8F%D0%B7-%D1%82%D0%B8%D1%87%D0%B0-news733220.html", "text": "Продължава наблюдението и контролираното изпускане на язовир „Тича”, който започна да прелива снощи, съобщи Нова телевизия. За кратко нивото на водата се е повишило критично и затова се наложи двама министри да проверят на място съоръжението. Още в края на февруари екоминистерството е предписало контролирано изпускане на вода. Затоплянето от последните дни довело до по-бързото топене на снеговете и нивото на водоема се повишило рязко. Към момента ситуацията е овладяна, язовирът се изпуска по план и няма опасност от наводнения. „Това планово изпускане може би е трябвало да започне малко по-рано, на практика ние очаквахме около 13 кубика приток в секунда, докато те в един момент бяха 132. Но въпреки това предвиденото намаляване, което направихме, се оказа достатъчно, за да няма проблем. Искахме обаче да се убедим с министър Порожанов на място, че всичко е наред”, обясни министърът на околната среда и водите Нено Димов. Сподели:", "date": "2018.03.08", "title": "Продължава контролираното изпускане на яз. \"Тича\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B5%D0%BF%D0%BE%D1%81%D1%82%D0%B5%D0%BD%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D0%B2%D0%B7%D1%80%D0%B8%D0%B2%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D1%81%D1%8A%D1%81-%D1%81%D0%B5%D0%BB%D1%84%D0%B8-news733189.html", "text": "Американската певица и актриса Дженифър Лопес взриви социалната мрежа „Инстаграм“, след като публикува селфи, на което разкрива страхотните си форми. Само за два часа атрактивната снимка събра почти милион преглеждания. „Подготвям се за тренировка в новия си клин“, написа под снимката 48-годишната Лопес. Едва ли обаче именно новият й клин е привлякъл вниманието на феновете й. Изпълнителката не за първи път провокира почитателите си с по-разкрепостени снимки. През декември миналата година тя публикува фотоси, на които е с прекалено дълбоко диколте. Тогава тя се снима в реклама на компанията Guess. Дженифър Лопес не престава да доказва, че по нищо не отстъпва на някое 20-годишно момиче. Сподели:", "date": "2018.03.08", "title": "Разкрепостена! Дженифър Лопес взриви социалните мрежи със селфи"}
{"url": "http://pik.bg/%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%85%D0%B0%D0%B2%D0%B0%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D0%B8%D0%B2%D1%88%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8-%D0%BD%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%B8-%D0%B1%D0%BE%D0%BB%D0%B8%D0%B2%D0%B8%D1%8F-news733204.html", "text": "На международното летище в Хавана са били задържани бившите президенти на Колумбия и Боливия Андрес Пастрана и Хорхе Кирога, след което двамата са били принудени да напуснат Куба, съобщава кубинската агенция Prensa Latina, цитирана от RT. „Куба не допусна на своя територия бившите президенти на Колумбия и Боливия Андрес Пастрана и Хорхе Кирога, свързани с антикубински провокации“, отбелязва агенцията. Посочва се, че двамата бивши президенти са пристигнали в Куба от Богота „за получаване на награди, присъдени им от контрареволюционните групи“. Днес двамата трябваше да участват в специална церемония, на която да си получат наградите, които се връчват от кубинската дисидентска организация „Латиноамериканска мрежа на младежите за демокрация“. Начело на организацията е Роса Мария Пайя, дъщеря на загиналия при автомобилна катастрофа през 2012 година опозиционер Освалдо Пайя. Преди година кубинските власти отказаха да допуснат в страната бившият президент на Мексико Фелипе Калдерон. В Хавана той трябваше да присъства на връчването на правозащитните награди “Свобода и живот“, учредени в памет на Освалдо Пайя. Сподели:", "date": "2018.03.08", "title": "На летището в Хавана задържаха бивши президенти на Колумбия и Боливия"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D0%B9%D0%BA%D0%B8-%D1%8F-%D0%B2-%D0%BD%D0%B0%D0%BC%D0%B5%D1%81%D0%B0-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BF%D1%80-news733205.html", "text": "Лидерът на Лейбъристите Джереми Корбин обвини британския премиер Тереза Мей, че се намесва в саудитските военни престъпления в Йемен, довели до смъртта на стотици деца, съобщава Huffington Post, цитиран от Фокус . „Тереза Мей и нейните министри са замесени със Саудитска Арабия в извършването на военни престъпления срещу жени и деца в Йемен“, декларира Корбин. Той използва времето за задаване на въпроси към премиера в парламента за да я призове да настоява за спиране на огъня в гражданската война в Йемен по време на визитата на саудитския престолонаследник във Великобритания. Корбин обяви, че британски военни съветница направляват войната. Сподели:", "date": "2018.03.08", "title": "Лидерът на Лейбъристите скочи на Тереза Мей, обвинявайки я в намеса в саудитските военни престъпления в Йемен"}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B1%D0%B5-%D0%BA%D1%80%D1%8A%D1%81%D1%82%D0%B5%D0%BD%D0%B0-%D0%BD%D0%B0-%D1%82%D0%B0%D0%B9%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-news733207.html", "text": "Архиепископът на Кентърбъри води церемония по кръщаването на годеницата на принц Хари Меган Маркъл, която се проведе в Кралския параклис, съобщава Daily Mail. По информация на изданието, на тайното кръщене са присъствали принц Хари и херцогинята на Корнуел, но сред гостите не са били принц Уилям и кралицата на Великобритания. Посочва се, че церемонията е продължила 45 минути, а по време на кръщенето е била използвана вода от река Йордан. Меган Маркъл е приела англиканството. По-рано бе съобщено, че Меган Маркъл ще смени религията си заради принц Хари. Сподели:", "date": "2018.03.08", "title": "Меган Маркъл бе кръстена на тайна церемония"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%81%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%B5%D1%80%D1%83-news733190.html", "text": "Десет души са загинали при автобусна катастрофа в Перу, съобщава Франс Прес, цитирани от Фокус. Според информацията, автобусът е излязъл от пътното платно и е паднал в 100-метрова пропаст, като в резултат на инцидента са  загинали най-малко десет човека, а са ранени повече от двайсет. Произшествието е станало в ранните часове в сряда по така наречената „Презокеанска магистрала“, свързваща Перу с Бразилия в района на Аякучо в Андите. Автобусът е пътувал от столицата Лима до Керобамба и е превозвал 50 човека. Агенцията припомня, че през януари и февруари в Перу са станали две автобусни катастрофи, при които са загинали общо 97 човека. Сподели:", "date": "2018.03.08", "title": "Трагедия! Десет загинали при автобусна катастрофа в Перу"}
{"url": "http://pik.bg/%D0%B7%D0%B0%D0%BA%D0%BE%D0%BD%D0%BD%D0%BE-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%B0-%D0%BD%D0%BE%D1%81%D1%8F%D1%82-%D0%BE%D1%80%D1%8A%D0%B6%D0%B8%D0%B5-news733195.html", "text": "Камарата на представителите на американския щат Флорида прие законопроект, който въвежда редица свободи и ограничения в свободата на носене на оръжия, съобщава РИА Новости. Според въпросния законопроект, който бе приет с 67 гласа „за“ срещу 50 „против“, се разрешава на учителите и на други работници в училищата на щата да носят оръжие. Освен това е повишена минималната възраст, която дава право за купуване на оръжие от 18 на 21 години. При покупката на оръжие се въвежда тридневен изчаквателен период, с което се цели да се попречи на тези, които искат да си купят оръжие в пристъп на гняв или при някакво заболяване. Сенатът на щата вече прие по-рано този законопроект. За да влезе в сила, сега законопроектът трябва да бъде подписан от губернатора на Флорида Рик Скот. По-рано Скот обяви, че е срещу въоръжаването на учителите, но не каза дали ще въведе вето върху закона. Сподели:", "date": "2018.03.08", "title": "Законно! Във Флорида разрешиха на учителите да носят оръжие"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BF%D0%BE%D0%BB%D1%83%D1%87%D0%B8%D0%BB-%D1%82%D0%B0%D0%B9%D0%BD%D0%BE-%D0%B7%D0%B0%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%82%D0%B5%D1%84%D0%B0%D0%BD%D0%B8-%D0%BA%D0%BB-news733191.html", "text": "Адвокатът на американският президент Доналд Тръмп тайно е получил забранителна съдебна заповед, за да може да ограничи публичните изяви на порноактрисата Стефани Клифорд, съобщава New York Times. Според информацията на изданието, забранителната съдебна заповед за публични изказвания на Клифорд е била получена още миналата седмица. Клифорд подаде съдебен иск, в който настоява да бъде признато за недействително споразумението, което я задължава да пази в тайна интимната си връзка с Тръмп отпреди 10 години. Тя уточнява, че е получила от юрисконсулта на Републиканците Майкъл Коен 130 000 долара срещу задължението да не разкрива конфиденциални данни за Тръмп и неговите любовници и да не предава на никой съобщения и снимки на милиардера. Изключение е било направено само за група лица, на които жената вече е успяла да разкаже за връзката си с Тръмп. Клифорд обвинява юрисконсулта, че през февруари той е опитал по съдебен път да я принуди да спазва споразумението и да не дава сензационни интервюта за връзката си с американския президент. Сподели:", "date": "2018.03.08", "title": "Адвокатът на Доналд Тръмп е получил тайно забранителна заповед за мълчанието на Стефани Клифорд"}
{"url": "http://pik.bg/%D0%BE%D1%87%D0%B5%D0%B2%D0%B8%D0%B4%D0%B5%D1%86-%D0%B7%D0%B0-%D0%BA%D0%BB%D0%B0%D0%BD%D0%B5%D1%82%D0%BE-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%B2%D0%B8%D0%BA%D0%B0%D1%88%D0%B5-%E2%80%9E%D0%B0%D0%BB%D0%BB%D0%B0%D1%85-%D0%B0%D0%BA%D0%B1%D0%B0%D1%80%E2%80%9C-news733206.html", "text": "От полицията във Виена официално потвърдиха за задържането на мъж, който нападна с нож случайни граждани в центъра на Виена, като рани тежко четирима души, съобщава Известия, като се позовава на съобщение в „Туитър“ на полицията. Уточнява се, че задържаният е гражданин на Афганистан. Според свидетели на нападението, той е крещял „Аллах Акбар!“ докато е атакувал жертвите си. Сподели:", "date": "2018.03.08", "title": "Очевидец за клането във Виена! Нападателят викаше „Аллах Акбар!“"}
{"url": "http://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D0%BD%D0%B0%D1%80%D0%B0%D1%81%D1%82%D0%B2%D0%B0%D1%89%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D0%BC%D0%BE%D1%89-%D0%BD%D0%B0-%D0%BA%D0%B8%D1%82%D0%B0%D0%B9-news733192.html", "text": "Китай раазработват най-съвременни смъртоносни оръжие, включително крилати ракети с дълечен обсег на действие, които вече са способни да достигат свръхзвукова скорост. Това заяви пред Fox News директорът на разузнавателното управление на Министерството на отбраната на САЩ генерал-лейтенат Робърт Ашли. „Народно-освободителната армия на Китай разработва и тества многочислени съвременни наземни и противокорабни крилати ракети с далечен обсег на действие, способни да достигнат свръхзвукова скорост. Тези ракети работят на наземни, въздушни, морски и подводни платформи“, коментира Ашли. По думите му, Китай също така работи усилено над „бомбардировач с ядрена мисия“, което би осигурило на Пекин триада от наземни, въздушни и морски системи за ядрено оръжие. Сподели:", "date": "2018.03.08", "title": "От Пентагона предупредиха за нарастващата военна мощ на Китай"}
{"url": "http://pik.bg/%D0%B7%D0%B0-%D0%B3%D0%B8%D0%BD%D0%B5%D1%81-%D0%B8%D0%BD%D0%B4%D0%B8%D0%B9%D1%86%D0%B8-%D0%BF%D0%BE%D1%81%D1%82%D0%B0%D0%B2%D0%B8%D1%85%D0%B0-%D1%80%D0%B5%D0%BA%D0%BE%D1%80%D0%B4-%D0%B7%D0%B0-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%84%D0%B8%D0%B3%D1%83%D1%80%D0%BA%D0%B8-%D0%B8%D0%B7%D0%BF%D0%BB%D0%B5%D1%82%D0%B5%D0%BD%D0%B8-%D0%BD%D0%B0-%D0%B5%D0%B4%D0%BD%D0%B0-%D0%BA%D1%83%D0%BA%D0%B0-news733202.html", "text": "Клуб на индийски плетачки постави световен рекорд на Гинес за най-много фигурки, изплетени на една кука - 58 917, предаде агенция ЮПИ, цитирана от БТА и Нова телевизия. Плетачките са обединени в специализирания клуб \"Mother India's Crochet Queens\". Фигурките са обединени под мотото \"Да спасим  Земята чрез зелената енергия!\". Те са включени в сцени, проследяващи историята на човешкия род и на планетата. Организацията включваше първоначално само индийски жени, но впоследствие тя прие в редиците си мъже, деца и дами от цял свят. Членовете на клуба изпращат своите плетива в седалището му в град Ченай. Предишният рекорд беше поставен от британски плетачки на една кука през 2014 година с 13 388 фигурки. Сподели:", "date": "2018.03.08", "title": "За Гинес! Индийци поставиха рекорд за най-много фигурки, изплетени на една кука"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BC%D1%80%D0%B5%D0%B6%D0%B0-%D0%BE%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B8-%D1%83%D0%B1%D0%B8%D0%B9%D1%86%D0%B8-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82-news733198.html", "text": "Британските служби разследват мрежа от мрежа от специално подготвени убийци във връзка с нападението срещу Сергей Скрипал, съобщава  The Independent, цитирани от Фокус. Бруталният и прецизен метод, използван за атаката срещу Сергей Скрипал и дъщеря му, в резултат на която и полицай се е разболял сериозно сочи към „настоящи или бивши действащи лица, организирани от държава“:, заявяват разследващи за вестника. Първоначалните разследвания разглеждат като цел бившия разузнавач, а дъщеря му - като косвена жертва. „Сериозността на атаката и използването на такова смъртоносно вещество показва забележителната безцеремонност“, заявява разследващ. Според източници на вестника, химическият агент, който е бил използван, не е трудно технически да се произведе, но смъртоносността му показва, че е изработен в специализирана лаборатория. Полицейският служител, който се е притекъл пръв на помощ е сериозно болен, а двамата пострадали се борят за живота си. Сподели:", "date": "2018.03.08", "title": "Британските служби разследват мрежа от специално подготвени убийци във връзка с нападението срещу Сергей Скрипал"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D1%81%D0%BF%D0%B5%D1%87%D0%B5%D0%BB%D0%B8%D0%BB-%D0%B2-%D1%81%D1%8A%D0%B4%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B0%D1%82%D0%B0-%D0%BF%D0%BE%D1%80%D0%BD%D0%BE%D0%B0%D0%BA%D1%82%D1%80%D0%B8%D1%81%D0%B0-%D1%81-news733200.html", "text": "Американският президент Доналд Тръмп е спечелил в съда делото срещу бившата порноактрисата Стефани Клифорд. Това обяви прессекретарят на Белия дом Сара Сандърс, цитирана от РИА Новости. „Президентът отговори директно и бе категоричен, че никое от твърденията за негова интимна връзка с Клифорд не отговаря на истината. Делото по този въпрос бе спечелено в съда“, заяви Сандърс. Клифорд подаде иск срещу Тръмп, в който обяви, че президентът на САЩ не е подписвал договор за конфиденциалност на информациите за сексуалната му връзка с нея, въпреки че самата тя, нейният адвокат и адвокатът на Тръмп са подписали това споразумение. Според договора, актрисата е получила 130 000 долара за мълчанието си за отношенията си с Тръмп, които е имала през 2006 и 2007 година. Сподели:", "date": "2018.03.08", "title": "От Белия дом обявиха, че Доналд Тръмп е спечелил в съда делото срещу бившата порноактриса Стефани Клифорд"}
{"url": "http://pik.bg/%D1%85%D0%B0%D0%BA%D0%BD%D0%B0%D1%85%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D1%89%D0%B0-%D0%BD%D0%B0-%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BF%D0%BE-%D0%BA%D0%BE%D0%BC%D1%83%D0%BD%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news733197.html", "text": "Доскорошният директор по комуникациите на Белия дом Хоуп Хикс се е оплакала, че електронната й поща е била хакната, съобщава CNBC, позовавайки се на източници от Белия дом. Според информацията на изданието, за нерегламентираното влизане в пощата й Хоуп е разказала, когато е давала показания по „руското разследване“. Посочва се, че хакери са успели да влязат в един от акаунтите на електронната поща на Хикс. Към момента не става ясно, дали става дума за лична поща на Хикс или за такава, свързана с предизборната президентска кампания в САЩ през 2016 година. Сподели:", "date": "2018.03.08", "title": "Хакнаха електронната поща на бивш директор по комуникациите на Белия дом"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B1%D0%B8-%D0%BF%D1%80%D0%B8%D0%B5%D0%BB%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5--news733196.html", "text": "Министърът на финансите на Великобритания Филип Хамънд предупреди, че страната може да отхвърли всяко търговско споразумение, което изключва финансовите услуги, съобщава The Guardian, цитирани от Фокус. Той заяви това в реч в седалището на банката HSBC вчера, като подчертава,че търговско споразумение може да има само ако се балансират интересите на двете страни. „Трудно една сделка, ако не включва финансовите услуги, би изглеждала честна и балансирана“, казва той в последната от серията речи на министри от кабинета на Тереза Мей, след като председателят на европейския съвет Доналд Туск обяви, че няма да се допусне избирателен подход от страна на Великобритания. Филип Хамънд казва, че е време „да се обърне към скептиците, които казват, че търговско споразумение, включващо финансовите услуги не може да се направи, защото досега не правено“. „Това не е игра с нулев резултат, в която загубата на лондонските пазари ще се компенсира с пазарите в някоя друга страна, членка на ЕС. По-вероятно е ползите да отидат някъде другаде – в Ню Йорк, Сингапур или Хонг Конг“, каза Хамънд в отговор на очакванията на някои европейски финансови центрове да привлекат финансовите услуги от Лондон. Сподели:", "date": "2018.03.08", "title": "Финансовият министър на Великобритания обяви, че страната би приела търговско споразумение с друга страна, само ако интересите са балансирани"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BE%D0%B8%D1%81%D0%BA%D0%B0-%E2%80%9E%D0%BF%D0%BE%D0%B2%D0%B5%D1%87%D0%B5-%D0%B2%D1%8A%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5%E2%80%9C-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B5%D1%81-news733201.html", "text": "Британският премиер Тереза Мей настоя Европейският съюз да „прояви въображение“ след като отхвърли плановете й за търговско споразумение, съобщава Daily Express, цитирани от Фокус. Насоките, публикувани вчера от ЕС отхвърлиха плана предложен от британския премиер Тереза Мей, предупреждавайки, че Великобритания ще понесе „негативни икономически последствия“ от напускането на Съюза. Донал Туск, председател на Европейския съвет, заяви, че „избирателен подход към страна, която не е член е просто неприемлив . Нашето споразумение няма да направи търговията между Великобритания и Евросъюза по-гладка и безпроблемна. Ще бъде по-сложно и по-скъпо за всички. Това е същността на Брекзит“. „Очакваме крайните намерения на ЕС да бъдат публикувани и се надяваме те да са малко по-гъвкави и да позволят на ЕС да мисли креативно и с въображение за нашето бъдещо икономическо партньорство“, коментира ситуацията говорител на министър-председателя Сподели:", "date": "2018.03.08", "title": "Тереза Мей поиска „повече въображение“ от страна на ЕС"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BF%D0%BE%D0%BB%D1%83%D1%87%D0%B8-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-%E2%80%9E%D0%BF%D1%80%D0%B8%D1%86%D0%BA%D0%B5%D1%80%E2%80%9C-%D0%B7%D0%B0-2018-%D0%B3%D0%BE%D0%B4%D0%B8%D0%BD%D0%B0-news733194.html", "text": "Балкришна Доши от Индия спечели наградата \"Прицкер\" за 2018 г., смятана за еквивалент на Нобелова награда в архитектурата, съобщи Асошиейтед Прес, цитирана от БТА. Той е първият индиец, отличен с престижната награда за архитекура в 40-годишната й история. Носителят на отличието бе оповестен от Том Прицкер от фондацията \"Хаят\" със седалище в Чикаго. Доши работи като архитект от 70 години. От фондацията нарекоха проектите му поетични и функционални и отбелязаха, че те са съобразени с източната култура и с повишаването на качеството на живота в Индия. Сред осъществените му проекти е този за евтини жилища в Араня, където са настанени над 80 000 души посредством система от домове, дворове и вътрешни пътища. От дома си в Ахмедабад, Индия, Доши заяви, че се е стремил да подобри живота на онези, които нямат нищо. Сподели:", "date": "2018.03.08", "title": "Признание! Индийски архитект получи наградата „Прицкер“ за 2018 година"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D1%85%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D0%B2%D1%80%D1%8A%D0%B7%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%B1%D0%B8%D0%B2%D1%88%D0%B0-%D0%BF%D0%BE%D1%80%D0%BD%D0%BE%D0%B0%D0%BA%D1%82%D1%80%D0%B8%D1%81%D0%B0-news733173.html", "text": "Президентът на САЩ Доналд Тръмп не е имал извънбрачна връзка с бившата порноактриса и стриптизьорка Стефани Клифорд, известна още и като Сторми Даниелс. Това заяви на брифинг прессекретарят на Белия дом Сара Сандърс, цитирана от електронното издание Газета. „Президентът директно коментира въпроса и категорично даде да се разбере, че няма нищо вярно в тези слухове“, заяви Сандърс. Клифорд подаде съдебен иск, в който настоява да бъде признато за недействително споразумението, което я задължава да пази в тайна интимната си връзка с Тръмп отпреди 10 години. Тя уточнява, че е получила от юрисконсулта на Републиканците Майкъл Коен 130 000 долара срещу задължението да не разкрива конфиденциални данни за Тръмп и неговите любовници,  и да не предава на никой съобщения и снимки на милиардера. Изключение е било направено само за група лица, на които жената вече е успяла да разкаже за връзката си с Тръмп. Клифорд обвинява юрисконсулта, че през февруари той е опитал по съдебен път да я принуди да спазва споразумението и да не дава сензационни интервюта за връзката си с американския президент. Сподели:", "date": "2018.03.08", "title": "От Белия дом опровергаха информациите за връзка на Доналд Тръмп с бивша порноактриса"}
{"url": "http://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%E2%80%9E%D0%B8%D0%B4%D0%B8%D0%BE%D1%82%D0%B8%D0%B7%D1%8A%D0%BC%E2%80%9C-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D0%B0%D1%89-%D0%B7%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-news733208.html", "text": "Канцлерът на Австрия Себастиан Курц определи като „идиотизъм“ намерението на САЩ да наложи мита за внос на стомана и алуминий от страни от Европейския съюз, съобщава Kleine Zeitung. „Ако е нужно, ще последва реакция, която, да се надяваме, би довела до преосмисляне на тази позиция от страна на САЩ, и вероятно би отказала американците от този идиотизъм“, заяви Курц. По думите му, при евентуална „търговска война“ между САЩ и ЕС няма да има печеливши. В началото на март американският президент  Доналд Тръмп обяви, че САЩ ще въведат мита за вноса на стомана и алуминий съответно от 25 и 190 процента. От Белия дом уточниха, че решенията за въвеждане на мито ще се вземат за всяка страна конкретно. Сподели:", "date": "2018.03.08", "title": "Канцлерът на Австрия определи като  „идиотизъм“ плановете на САЩ за въвеждане на мита върху вноса на стомана от ЕС"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BE%D1%82-%E2%80%9E%D0%BC%D0%B0%D0%BA%D0%B4%D0%BE%D0%BD%D0%B0%D0%BB%D0%B4%D1%81%E2%80%9C-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%85%D0%B0-%D0%BB%D0%BE%D0%B3%D0%BE%D1%82%D0%BE-%D1%81%D0%B8-%D0%B5%D1%82%D0%BE-%D0%B7%D0%B0%D1%89%D0%BE-news733186.html", "text": "От американската корпорация „Макдоналдс“, притежаваща една от най-големите в света вериги от ресторанти за бързо хранене, за един ден обърнаха логото си в чест на Международния ден на жената 8 март, съобщава телевизонния канал CNN. Както е известно, логото на компанията представлява буквата „М“. Вчера тя е била обърната така, че се е получила буквата „W“ (б.р \"women\") „За първи път в историята на нашата марка обърнахме логото в чест на невероятните постижения на всички жени по света\",  коментира пред телевизионния канал членът на ръководството на „Макдоналдс“ Уенди Люис. На 7 март е било обърнато само едно лого, пред ресторант от веригата в Калифорния. Днес „W“ вместо „М“ може да бъде видяно на сайта на компанията и на приложенията на компанията за мобилни устройства. Още в сто ресторанта за бързо хранене от веригата в САЩ персоналът ще обслужва клиентите си в униформи с обърнато лого. Общо по света под марката на „Макдоналдс“ работят над 36 000 заведения за бързо хранене в над 100 страни. Ежедневно те обслужват близо 70 млн. клиенти. Сподели:", "date": "2018.03.08", "title": "Историческо! От „Макдоналдс“ за първи път промениха логото си. Ето защо"}
{"url": "http://pik.bg/%D1%81%D0%B0%D0%BD%D0%BA%D1%86%D0%B8%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BF%D1%80%D0%B8-%D0%BF%D0%BE%D0%BB%D0%BE%D0%B2%D0%B0-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-%D0%B2-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-news733175.html", "text": "Франция ще глобява компании, ако не премахнат разликата в заплащането между половете, предава Reuters, цитирани от Фокус. Френските компании имат три години, за да заличат тази разлика, след което ще бъдат заплашени от глоби, предвиждат плановете на френския премиер Едуар Филип, които бяха представени на работодателите и синдикатите вчера. Правителството заявява, че мъжете са платени с девет процента повече средно от жените, въпреки, че от 45 години съществува закон за равно заплащане за една и съща работа. Според плановете, компаниите с повече от 50 служители ще трябва да инсталират специален софтуер, който да следи за разлика в заплатите. Сподели:", "date": "2018.03.08", "title": "Санкция! Във Франция ще глобяват компании при полова дискриминация в заплащането"}
{"url": "http://pik.bg/%D0%BE%D1%82%D1%80%D0%BE%D0%B2%D0%B5%D0%BD%D0%B8%D1%82%D0%B5-%D0%B2-%D1%81%D0%BE%D0%BB%D1%81%D0%B1%D1%8A%D1%80%D0%B8-%D1%81%D0%B5%D1%80%D0%B3%D0%B5%D0%B9-%D0%B8-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D1%81%D0%B0-%D0%B2-%D0%BA%D0%BE%D0%BC%D0%B0-news733177.html", "text": "Бившият полковник от ГРУ Сергей Скрипал и неговата дъщеря Юлия, които в неделя бяха подложени на отравяне с нервно-паралитично вещество в английския град Солсбъри, са в кома, съобщава телевизионният канал Sky News. Според информацията, в кома е и полицаят, който първи е пристигнал на мястото на инцидента. През 2004 година Скрипал е бил арестуван от Федералните служби за сигурност на Руската федерация и по-късно осъден на 13 години затвор за държавна измяна. Шест години по-късно бившият полковник е бил предаден на САЩ в рамките на размяна на лица, арестувани по обвинение в шпионаж. Сподели:", "date": "2018.03.08", "title": "Отровените в Солсбъри Сергей и Юлия Скрипал са в кома"}
{"url": "http://pik.bg/%D1%8E%D0%B2%D0%B5%D0%BD%D1%82%D1%83%D1%81-%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0%D1%85%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news733178.html", "text": "Отборите на Ювентус и Манчестър Сити се класираха за четвъртфиналната фаза на Шампионска лига. В реванш от осминафиналите на най-престижния клубен турнир в света, на стадион „Уембли“ в Лондон Ювентус победи след обрат като гост Тотнъм с 2:1. Първият мач завърши наравно 2:2. Така с общ резултат от двата двубоя 4:3 тимът от Торино продължи напред. В реванша Хьонг Мин Сон даде преднина на Тотнъм в резултата в 39-ата минута. Гонсало Игуаин в 64-ата минута и Паоло Дибала три минути по-късно бяха точни за Ювентус, за крайното 2:1 за гостите. Манчестър Сити загуби у дома от швейцарския Базел с 1:2. След успех с 4:0 обаче в първия мач и общ резултат от двама мача 5:2 отборът от Манчестър продължава напред. В реванша Габриел Жезус откри резултата в 8-ата минута, давайки преднина на Манчестър Сити. Мохамед Елионуси в 17-ата и Михаел Ланг в 71-ата минута вкараха головете за Базел. Манчестър Сити – 1:2 Тотнъм – 1:2 Сподели:", "date": "2018.03.08", "title": "Ювентус и Манчестър Сити се класираха за четвъртфиналите в Шампионска лига"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BA%D0%BE%D0%BF%D1%87%D0%B0-%D1%81%D1%82%D0%B0%D1%80-%D0%BF%D0%BE%D0%B7%D0%BD%D0%B0%D0%B9%D0%BD%D0%B8%D0%BA-%D1%88%D0%BE%D1%84%D0%B8%D1%80%D0%B0%D0%BB-%D0%B4%D1%80%D0%BE%D0%B3%D0%B8%D1%80%D0%B0%D0%BD-%D1%81%D0%BD%D0%B8%D0%BC%D0%BA%D0%B0-news733176.html", "text": "Небезизвестният Стефан Балимезов е бил заловен да шофира дрогиран в Кючук Париж в неделя, съобщава Трафикнюз. Служители на Първо районно спрели за проверка „Мерцедес“, зад волана на който бил Балимеза. Заради видимо неадекватното му поведение, те му направили тест за наркотици, който дал положителен резултат. Балимеза влязъл в разпра с полицаите, които го проверявали и оказал съпротива. Той бил задържан, а срещу него е образувано бързо производство. Балимеза е стар познайник на полицията, има дебело криминално досие. Сподели:", "date": "2018.03.08", "title": "Полицията в Пловдив закопча стар познайник. Шофирал дрогиран (СНИМКА)"}
{"url": "http://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0-%D1%81%D0%B0%D1%89-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%80%D1%83-news733179.html", "text": "Заместник министърът на отбраната на САЩ Джон Ръд смята, че противоракетната отбрана на Съединените щати не може да предотврати атака на стратегически сили на Русия и Китай, съобщава РИА Новости. „Системите за противоракетна отбрана на САЩ  в настоящия си вид нямат реалните възможности да отговорят адекватно на ядрения арсенал на Русия или Китай“, заяви Ръд. Той отбеляза още, че на Пентагона са известни плановете на Русия и Китай за създаването на нови хиперзвукови оръжия. Сподели:", "date": "2018.03.08", "title": "От Пентагона обявиха, че противоракетната отбрана на САЩ не може да се противопостави на Русия и Китай"}
{"url": "http://pik.bg/%D0%B3%D1%80%D0%B8%D1%88%D0%BE-%D0%BD%D0%B0-%D0%BC%D0%B8%D0%BD%D1%83%D1%81-%D0%B2-%D0%B8%D0%BD%D0%B4%D0%B8%D1%8A%D0%BD-%D1%83%D0%B5%D0%BB%D1%81-news733128.html", "text": "В четвъртък започват двубоите от основната схема на първия за годината Мастърс 1000 турнир в Индиън Уелс. Надпреварата в Калифорния от години се счита за \"петия турнир от Големия шлем\", а топ играчите не спират да възхвалят организаторите за отличните условия, които им осигуряват, акцентира \"Тенис 24\". Статистиката показва, че от участващите тази година има само двама, които са печелили трофея – Роджър Федерер и Новак Джокович. И двамата имат по 5 отличия. Рафаел Надал, който няма да играе заради контузия в бедрото на десния крак, е третият и последен към днешна дата активен тенисист, който е триумфирал в турнира (3 титли). Напълно резонно, Федерер и Джокович са играчите от Топ 10 на поставените, които са с най-много спечелени двубои в Индиън Уелс, съответно 57 и 49. Прави впечатление също, че от първите 10 поставени този сезон, цели трима са с отрицателни показатели в турнира (победи / загуби). Това са Марин Чилич, Григор Димитров и Люка Пуй. С изключение на доминантите Федерер и Джокович, само още двама от челната десетка в схемата имат повече от 10 победи в турнира! Показатели на първите 10 поставени в Индиън Уелс (победи / загуби в турнира): Роджър Федерер 57-11 (5 титли) Марин Чилич 9-10 Григор Димитров 5-6 Александър Зверев 4-3 Доминик Тийм 9-4 Хуан Мартин дел Потро 18-7 Кевин Андерсън 13-9 Джак Сок 8-6 Люка Пуй 1-2 Новак Джокович 49-7 (5 титли) Григор Димитров никога не е прескачал третия кръг в Индиън Уелс. Българинът дебютира в турнира през 2012-а, когато на старта победи Иван Додиг, а във втория кръг отстъпи пред Давид Ферер, тогава №5 в ранглистата. Година по-късно Димитров вече е сред поставените и почива на старта, а във втория кръг печели в два сета срещу Матю Ебдън. Жребият обаче изправя българина срещу световния №1 Новак Джокович в III кръг, а Ноле се налага с 2:0 сета. В следващите две години – 2014, 2015, картината се повтаря. Григор почива на старта, а в третия кръг отстъпва съответно пред Ернестс Гулбис и Томи Робредо. През 2016-а Димитров губи във втория кръг от Александър Зверев, а миналата година отстъпи в третия кръг пред Джак Сок. Сподели:", "date": "2018.03.08", "title": "Гришо на минус в Индиън Уелс!"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%84%D0%B5%D1%80%D0%BC%D0%B5%D1%80-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D0%B4%D0%B0-%D1%83%D0%B1%D0%B8%D0%B5-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%B8-news733159.html", "text": "Фермер от Рила беше осъден за закана за убийство на ветеринари. Случката е от 2015 година, когато в планинското градче пламна епидемия от бруцелоза. Тогава между фермера Любослав Коюмджийски и ветеринарите д-р Първан Дангов и д-р Асен Соколов от Областна дирекция по безопасност на храните – гр. Кюстендил избухнал скандал заради поредното евтаназирано животно от стадото. Фермерът вдигнал дървен кол и се заканил с убийство. Тогава се наложи намесата на полиция, за да си свършат работа инспекторите от ОДБХ. Веднага след инцидента д-р Дангов подаде жалба в Районна прокуратура – Дупница, прокурор Даниела Методиева повдигна обвинение срещу фермера и преди дни той беше осъден на „лишаване от свобода” за срок от 3 (три) месеца, като изтърпяването на наказанието се отлага за срок от 3 (три) години. Присъдата постанови съдия Светла Пейчева в Районен съд – Дупница. Решението може да се обжалва пред Кюстендилски окръжен съд в 15-дневен срок. „Очаквах по-тежко наказание, но и това ме удовлетворява. По време на съдебните заседания в защита на Коюмджийски в съда се явиха съветникът на министъра на земеделието Румен Порожанов – Бойко Синапов, и д-р Емил Гъгнев от Областна дирекция по безопасност на храните – гр. Кюстендил, който ни е шеф. Вместо да защитят мен и колегите ми, защото бяхме заплашени от Коюмджийски по време на работа при тежка епидемична обстановка, те защитиха този, който ни се закани с убийство. Недоумявам, но е факт…“, заяви д-р П. Дангов по телефона вчера за „Струма.бг”. Както писахме, през лятото на 2015 година се разрази епидемия от бруцелоза в селищата в Рилското корито и бяха унищожени 230 кози и 8 пръча, 14 овце, 4 крави, 1 кон, три домашни кучета. Обстановката беше опасна и за хората. След изследване на населението в района бяха установени няколко болни от бруцелоза, сред които и един от ветеринарите. Сподели:", "date": "2018.03.08", "title": "Осъдиха фермер, заплашил да убие ветеринари"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D1%82%D0%BE%D0%BF%D0%B4%D0%B8%D0%B7%D0%B0%D0%B9%D0%BD%D0%B5%D1%80%D1%8A%D1%82-%D0%B2%D1%8F%D1%87%D0%B5%D1%81%D0%BB%D0%B0%D0%B2-%D0%B7%D0%B0%D0%B9%D1%86%D0%B5%D0%B2-%D1%81%D0%BB%D0%B8%D0%B7%D0%B0-%D0%BE%D1%82-%D0%BF%D0%BE%D0%B4%D0%B8%D1%83%D0%BC%D0%B0-%D0%BF%D0%BE%D0%BA%D0%B0%D0%B7%D0%B2%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BF%D1%8A%D1%82-%D1%81%D0%B2%D0%BE%D1%8F-%D0%BA%D0%BE%D0%BB%D0%B5%D0%BA%D1%86-news733162.html", "text": "Последното модно дефиле в своята кариера ще покаже легендарният руски моден дизайнер Вячеслав Зайцев. Модното шоу ще бъде се проведе на 10 март 2018 г., съобщава \"Лента.ру\". Колекцията \"Есен-зима 2018-2019\" ще бъде съчетана с ретроспективно шоу, посветено на 80-та годишнина на Зайцев. Модното събитие ще премине по време на Седмицата на \"Мерцедес Бенц Фешън\" в Русия. Маестрото е участвал в тези демонстрации 10 години и е представил пред публиката над 10 хиляди модни образи. Руският дизайнер обаче не слага точка на творческия си път. Както самият Зайцев отбелязва, той ще ограничи единствено сезонните модни дефилета, но не и творческата си дейност. Дизайнерът ще продължи да радва поклонниците на висшата мода и експертите с нови образци на творчеството си и специални проекти. Вячеслав Зайцев е роден в град Иваново, завършва Московския текстилен институт. Първите му ескизи за московска шивашка фабрика са публикувани сензационно във френското списание \"Пари Мач\", след което моделиерът се сдобива със световна известност. Вячеслав Зайцев има собствена модна къща и училище за модели. Присъдено му е званието академик през 2007 г. Сподели:", "date": "2018.03.08", "title": "ЛЕГЕНДА! Топдизайнерът Вячеслав Зайцев слиза от подиума! Показва за последен път своя колекция"}
{"url": "http://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%B0%D1%80%D0%B0%D1%83%D0%BB%D0%B0-%D0%B2%D0%B8%D0%B6%D0%B4%D0%B0-%D1%87%D0%B5-%D1%87%D0%B0%D1%81%D0%BE%D0%B2%D0%B8%D1%8F%D1%82-%D0%BA%D1%8A%D1%81%D0%B0-%D0%B1%D0%BE%D0%B4%D0%BB%D0%B8%D1%82%D0%B5-%D0%BE%D1%82-%D0%BF%D0%B0%D1%80%D1%87%D0%B5-%D0%B1%D0%BE%D0%B4%D0%BB%D0%B8%D0%B2%D0%B0-%D1%82%D0%B5%D0%BB-%D0%BF%D1%80%D0%BE%D0%BA%D1%80%D0%B0%D0%B4%D0%B2%D0%B0-%D1%81%D0%B5-%D0%B7%D0%B0%D0%B4-news647085.html", "text": "Началникът на караула вижда, че часовият къса бодлите от парче бодлива тел. Прокрадва се зад него и чува: - Обича ме, не ме обича... Сподели:", "date": "2018.03.08", "title": "Началникът на караула вижда, че часовият къса бодлите от парче бодлива тел. Прокрадва се зад него и чува:"}
{"url": "http://pik.bg/%D0%B4%D0%BE%D0%BA%D1%82%D0%BE%D1%80%D0%B5-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D1%8F-%D1%81%D0%BF%D1%8F-%D1%81-%D1%87%D1%83%D0%B6%D0%B4%D0%B8-%D0%B6%D0%B5%D0%BD%D0%B8-%D0%B0-%D0%BC%D1%8A%D0%B6%D0%B5%D1%82%D0%B5-%D0%B8%D0%BC-%D0%BC%D0%B5-%D0%B1%D0%B8%D1%8F%D1%82-news647088.html", "text": "Докторе, какво да правя? Спя с чужди жени, а мъжете им ме бият? -Отидете в армията. Може добре да ви се отрази. След няколко месеца. -Благодаря, докторе. Много добър съвет ми дадохте! -Повече не спите с чужди жени? -Спя, и още как! Обаче се обличам за 45 секунди! Сподели:", "date": "2018.03.08", "title": "Докторе, какво да правя? Спя с чужди жени, а мъжете им ме бият?"}
{"url": "http://pik.bg/%D0%BF%D0%BE%D0%B2%D0%BE%D0%B4-%D0%B7%D0%B0-%D0%B3%D0%BE%D1%80%D0%B4%D0%BE%D1%81%D1%82-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D1%81-%D0%B0%D0%BD%D0%B6%D0%B5%D0%BB%D0%B8%D1%81-%D0%B8%D0%B7%D0%BF%D1%80%D0%B0%D1%82%D0%B8-%D0%BF%D0%B8%D1%81%D0%BC%D0%BE-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B8%D0%B2%D0%B0%D0%BD-%D1%82%D0%BE%D1%82%D0%B5%D0%B2-news733073.html", "text": "Кметът на Пловдив получи специални поздрави и благодарности лично от кмета на американския град Лос Анджелис . Поводът е подкрепата, което пловдивската община оказва за провеждането на , организирана от и . “, се казва в поздравителния адрес на кмета на „Града на ангелите“. „С нетърпение очакваме този културен обмен и изграждането на постоянни отношения с народа на България“, заключава Ерик Гаркети в писмото си. Събитието, което ще се проведе от 26 до 28 март т.г. в Дом на културата „Борис Христов“ и Драматичен театър, е в подкрепа на Пловдив – Европейска столица на културата 2019 г., а генерален партньор на проекта е Фондация „Америка за България“. Девет спектакъла на най-интригуващите и въздействащи хореографи и танцови трупи отвъд Океана ще вземат участие, като една от тях е Contra- Tiempo от Лос Анджелис. Любителите на съвременния танц ще могат да видят коктейл от протестна салса, визуално изкуство, хип-хоп и улични танци. Богата на стилове, влияния и каузи програма е селектирана от престижно международно жури. Спектаклите ще дебютират както пред българските зрители, така и пред над 60 директори на театри и фестивали от над 30 държави, които ще посетят Пловдив специално за събитието. 26 март 2018 г. ПОНЕДЕЛНИК 13:00 Jonah Bokaer Choreography ДРУГИ МИТОВЕ - Дом на културата (вход свободен) 15:30 17:00 Tahni Holt Dance УСЕЩАНЕ/ОБЪРКВАНЕ - Драматичен театър 20:00 CONTRA-TIEMPO БУЙНА ВОДА - Дом на културата 27 март 2018 г. ВТОРНИК 15:30 Degenerate Art Ensemble ЦВЕТЕ-СКЕЛЕТ - Драматичен театър 17:00 Palissimo Company ПАЗИТЕЛИ НА КРАСОТАТА - Драматичен театър 20:00 Kate Wallich + The YC ИНДУСТРИАЛЕН БАЛЕТ - Дом на културата 28 март 2018 г. СРЯДА 13:00 Jonah Bokaer Choreography ДРУГИ МИТОВЕ - Дом на културата (вход свободен) 17:00 Christine Bonansea Company ТОЛКОВА ЧОВЕШКО - Драматичен театър 20:00 Dance Heginbotham ПРИНЦИПИТЕ НА НЕСИГУРНОСТТА - Дом на културата Иван Тотев Ерик Гаркети SPOTLIGHT: USA – платформа за американски съвременен танц American Dance Abroad ONE DANCE WEEK \"Лос Анджелис е град, изпълнен с изкуство и богата история и нашите артисти пресъздават този дух в своята работа Сподели:", "date": "2018.03.08", "title": "Повод за гордост! Кметът на Лос Анжелис изпрати писмо до пловдивския си колега Иван Тотев"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B7%D0%B0-%D0%BC%D0%B0%D1%87%D0%B0-%D1%81-%D0%B2%D0%B8%D0%BE%D0%BB%D0%B5%D1%82%D0%BE%D0%B2%D0%B8%D1%82%D0%B5-news733137.html", "text": "Старши треньорът на ЦСКА - Стамен Белчев, определи група от 19 футболисти за лагера преди двубоя на \"червените\" с Етър от 24-ия кръг в Първа лига. Мачът е в четвъртък на стадион \"Българска армия\" от 17:30 часа. Георги Китанов, Витаутас Черниаускас, Станислав Манолев, Александър Дюлгеров, Николай Бодуров, Александър Барт, Стойчо Атанасов, Жеферсон Телес, Тиаго Родригес, Александър Георгиев, Кристиян Малинов, Рубен Пинто, Жан Бланко, Роланд Алберг, Раул Лое, Енрике Рафаел, Кирил Десподов, Фернандо Каранга, Едвин Джеси. Сподели:", "date": "2018.03.08", "title": "Групата на \"червените\" за мача с \"виолетовите\""}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-78-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D0%BE%D1%82-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-64-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D0%BE%D1%82-%D1%80%D0%BE%D0%BC%D0%B8%D1%82%D0%B5-news732980.html", "text": "220 хил. пълнолетни българи декларират, че са ставали жертва на грабеж или друго престъпление в последната една година. 62% от хората пък биха се обърнали при проблем, свързан с личната сигурност, към полицията, а близо 20% - към роднини. 29 на 100 от българите не се чувстват сигурни в домовете си.Това показват данни от национално представително проучване на Изследователски център \"Тренд\" за нагласите на българите към личната им сигурност. Във връзка с убийството на крадеца Жоро Джевизов-Плъха, който беше застрелян от д-р Иван Димитров в Пловдив социологът Евелина Славкова посочи пред България он еър, че на практика протестите в града, провокирани от ареста на лекаря, не са били изненада за никого. \"Хората излязоха на улицата, защото ареста на д-р Димитров и първоначалната информация, която беше дадена за случая, беше символ на това, че не можеш сам да се защитаваш в собствения си дом, ако някой те нападне\", обясни социологът. \"Когато нямаш доверие към институциите или то е понижено, е съвсем нормално обществото да реагира по този начин\", каза още Евелина Славкова. Проучването на \"Тренд\" от своя страна показва, че всеки пети българин е готов сам да се защитава дори и с насилие. Помощ от полицията са склонни да търсят повече жителите на малки селища в сравнение със София. Общо 78 на сто твърдят, че в България човек не може да се разхожда навсякъде и по-всяко време, без да се страхува от престъпление. Високи са дяловете на обявили, че изпитват страх от крадци (78%), хора от ромски произход (64%), хулигани (69%). Сподели:", "date": "2018.03.08", "title": "ГОРЕЩО ПРОУЧВАНЕ! 78% от българите се страхуват от престъпления, 64% се страхуват от ромите"}
{"url": "http://pik.bg/%D0%B2-%D0%B0%D1%82%D0%B0%D0%BA%D0%B0-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%87%D0%B5-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B0-%D1%81-%D1%89%D0%B0%D1%82%D0%B0-news733171.html", "text": "Губернаторът на Калифорния демократът Джери Браун обвини американския президент Доналд Тръмп, че води война с щата, предава Reuters, цитирани от Фокус. Изявлението му е в отговор на заявения съдебен иск на федералното правителство срещу щата Калифорния заради проемигрантското законодателство и така наречени градове „убежища“ където не се експулсират нелегалните имигранти. Щатът Калифорния прие през октомври закон, който забранява на полицията да проверява имигрантския статус и ограничава правата на имиграционните власти. Главният прокурор на САЩ Джеф Сешънс заявява: „Калифорния абсолютно, според мен, използва цялата власт, която има и властта, която няма за да обезсили федералните закони. Затова аз ще използвам цялата власт, която имам да ги спра“. Сподели:", "date": "2018.03.08", "title": "В атака! Губернаторът на Калифорния обвини Доналд Тръмп, че води война с щата"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%86%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D0%BE%D1%81%D1%8A%D0%B4%D0%B5%D0%BD%D0%B8-%D0%BD%D0%B0-%D1%81%D0%BC%D1%8A%D1%80%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news733170.html", "text": "Хиляди пакистанци са задържани и десетки са осъдени на смърт в Саудитска Арабия, предава Франс Прес, цитирана от Фокус. Саудитска Арабия екзекутира годишно повече пакистанци от всички други чужденци, основно за трафик на хероин, като им се нарушават правата на защита, докладват организациите „Проект „Справедливост“ Пакистан“\" и Human Rights Watch. „Те биват осъждани без справедлив процес“, пише в доклада. За периода от 2014 до 2017 година са обезглавени 66 пакистанци. Пакистанците в Саудитска Арабия наброяват 1.6 милиона и са втората по големина чуждестранна група в кралството. Сподели:", "date": "2018.03.08", "title": "Хиляди пакистанци са задържани и десетки са осъдени на смърт в Саудитска Арабия"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D1%81%D0%B2%D0%B5%D1%82%D0%BB%D0%B8%D0%BD%D0%B8%D1%82%D0%B5-%D0%BD%D0%B0-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D0%B2-%D1%87%D0%B5%D1%81%D1%82-%D0%BD%D0%B0-8-%D0%BC%D0%B0%D1%80%D1%82-news733182.html", "text": "В чест на Международния ден на жената 8 март на Айфеловата кула в Париж ще се появи специален надпис в подкрепа на движението за защита на правата на жените, съобщава Газета, като се позовава на съобщение на официалната страница на Кулата в „Туитър“. До полунощ на 8 март местно време на кулата ще свети надпис Maintenant On Agit (б.р. Дойде време да действаме). Това име носи френската организация, която се бори за правата на жените. Сподели:", "date": "2018.03.08", "title": "Променят светлините на Айфеловата кула в чест на 8 март"}
{"url": "http://pik.bg/%D1%82%D1%80%D0%B8-%D0%BE%D1%81%D0%BD%D0%BE%D0%B2%D0%BD%D0%B8-%D0%B2%D0%B5%D1%80%D1%81%D0%B8%D0%B8-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B8%D1%80%D0%B8%D1%8F-news733181.html", "text": "Има три основни версии за катастрофата на руския самолет в Сирия, съобщава “Взгляд“, цитирани от Фокус. В Хмеймим е бардак, разграден двор, летците се сменят през три месеца. Така оценяват ситуацията в смесения авиополк в руската военна база, казват опитни летци. Слаба квалификация на екипажа и човешка грешка остават основните версии за катастрофата, макар и да не се изключва внезапно настъпило рядко природно явление. В сряда в руски издания се тиражира версията, че представители на „Джейш ал Ислам“ – военна групировка в Сирия, се е похвалила, че е свалила руски самолет с картечен огън, когато е бил на 100 метра от земята. Доказателства за тази версия обаче засега няма. Освен това на подобно изявлени не може да се вярва, тъй като групировката е съсредоточена в Източна Гута, а в провинция Идлиб, където е станал инцидента, няма нейни представители. Първата версия е трудно предсказуемо природно явление- внезапен вертикален порив на вятъра. Такова природно явление поставя пилотите в много сложна за управление на самолета ситуация, при която често летците действат обратно на това, което е правилно поради неадекватно усещане за разстоянието от самолета до земята. Според очевидци самолетът е заходил за кацане с крен (б.р. наклон на борда настрани). Подобно природно явление не може да се прогнозира. Втората версия е техническа повреда. Това е и първата версия, с която излиза Министерство на отбраната на Русия. Самолетът е проверен преди полета, макар че е кацал на друго летище – Кувейрас, където обаче не е гасил двигателите. Не се изключва проблем с един от двигателите и ако това се комбинирало със сложни атмосферни условия и вертикален вятър би могло да доведе до катастрофа. Третата версия е човешка грешка на екипажа. Според генерал–лейтенант Валерий Горбенко, който коментира за изданието, че подготовката на летците след разпада на СССР се е влошила, защото летците летят по-малко. Генералът обяснява, че кацането в бойни зони е различно от обичайното и изискава специална подготовка, защото обикновено се каца с рязко снижаване. Сподели:", "date": "2018.03.08", "title": "Три основни версии за катастрофата на руския самолет в Сирия"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2-news733180.html", "text": "Великобритания и Саудитска Арабия се договориха за търговско и инвестиционно сътрудничество, съобщава РИА Новости, която се позовава на съобщение на канцеларията на британския премиер. Това стана по време на визитата на саудитския принц Мухамед бен Салман в Лондон. Според информацията, двете страни са се договорили за търговско и инвестиционно сътрудничество на стойност около 65 млрд. паунда. Споразумението предполага преки инвестиции във Великобритания и държавни инвестиции от двете страни. „Договорените нови възможности за инвестиции засягат широк спектър от сектори, сред които образование, обучение, финансови и инвестиционни услуги, култура и развлечения, здравни услуги, технологии и възобновяеми енергоизточници, а така също и в областта на отбраната“, се посочва в съобщението. Според информацията, споразумението предполага сътрудничество между двете страни в течение на няколко години. Сподели:", "date": "2018.03.08", "title": "Великобритания и Саудитска Арабия се договориха за търговско и инвестиционно сътрудничество"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BF%D1%8A%D1%80%D0%B2%D0%B0%D1%82%D0%B0-%D0%BC%D0%BE%D0%B1%D0%B8%D0%BB%D0%BD%D0%B0-%D0%BC%D1%80%D0%B5%D0%B6%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%B3%D1%80%D0%B0%D0%B4%D0%B5%D0%BD%D0%B0-%D0%BF%D1%80%D0%B5%D0%B7-2019-%D0%B3%D0%BE%D0%B4%D0%B8%D0%BD%D0%B0-news733193.html", "text": "Първата мобилна телефонна мрежа на Луната ще осигурява стрийминг на кадри с висока резолюция от лунния пейзаж, съобщава CBC Radio-Canada, цитирани от „Обекти“. Събитието неслучайно ще съвпадне с навършването на 50 години от първото стъпване на човек на Луната. Компаниите Vodafone, Nokia и Audi заявиха, че ще обединят усилия в подкрепа на мисията, която предстои да бъде стартирана през 2019 г. с ракетата Falcon 9 на SpaceX. Тя е предназначена за PTScientists - група от учени и инженери доброволци, базирана в Германия, която през 2009 г. се включи в конкурса за наградата Lunar X-Prize на Google, чиято цел е мисия до Луната. Последно Google обяви, че все още никой не е спечелил конкурса, но пет компании са получили по над 5 милиона за напредъка си. Предстоящата „Мисия до Луната“, както официално е наречена, има за цел и да изследва лунния ровър от Аполо 17 на НАСА, използван през 1972 г. от последните астронавти на Луната, Юджийн Сърнън и Харисън Шмит. По време на мисията два малки Audi Lunar Quattro ровъра ще бъдат свързани към базовата станция. Те тежат около 30 кг и побират 5 кг товар. Ще бъдат управлявани в реално време от Земята. Сподели:", "date": "2018.03.08", "title": "Сензационно! Първата мобилна мрежа на Луната ще бъде изградена през 2019 година"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BB%D1%8A%D0%B6%D0%BD%D0%BE%D1%81%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%B7%D0%B0-%D0%BA%D0%BD%D0%B4%D1%80-news733188.html", "text": "Администрацията на президента на САЩ Доналд Тръмп сериозно обмисля въпроса за назначението на специален представител за КНДР ако преговорите между Вашингтон и Пхенян преминат на ново ниво, съобщава  CNN, като се позовава на информация на свои восокопоставени източници. По данни на телевизионния канал, специалният представител ще има задачата да действа в рамките на преговорния процес в помощ на държавния секретар Рекс Тилърсън. Окончателно решение по въпроса обаче към момента няма. Сподели:", "date": "2018.03.08", "title": "Стратегия! В Белия дом обмислят създаването на длъжност специален представител за КНДР"}
{"url": "http://pik.bg/%D0%B7%D0%B0%D0%BA%D0%B0%D0%BD%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D1%80%D0%B0%D0%B2%D0%BD%D0%BE%D1%81%D0%B8%D0%BB%D0%B5%D0%BD-%D0%BE%D1%82%D0%B3%D0%BE%D0%B2%D0%BE%D1%80-%D0%B0%D0%BA%D0%BE-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD-news733213.html", "text": "Властите в Китай предупредиха за равносилен отговор, ако американският президент Доналд Тръмп започне търговска война с Пекин, съобщава Франс Прес. По-рано официален представител на висшия законодателен орган на Китай – Общокитайското събрание на народните представители заяви, че Китай няма желание да започва търговска война със САЩ. Повод за опасенията в Пекин, че САЩ са на прага на търговска война даде изявлението на Доналд Тръмп, че смята да въведе мито за внос на стомана и алуминий. Сподели:", "date": "2018.03.08", "title": "Закана! Властите в Китай предупредиха за равносилен отговор, ако САЩ започнат търговска война"}
{"url": "http://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%B0%D0%BB%D0%B0%D0%B1%D0%B0%D0%BC%D0%B0-news733218.html", "text": "17-годишно момиче е жертвата на стрелбата в училище в американския град Бирмингам, щата Алабама, съобщава РИА Новости, като се позовава на информация от полицията. Съученик на жертвата е в болница, в критично състояние, а ранен е и сътрудник на учебното заведение. Първоначално от полицията работиха по версията за случайна стрелба. Следователите обаче са заявили, че вече разглеждат версията за преднамерено престъпление. Властите не съобщават името на нападателя, както и оръжието с което стрелял. По-рано бе съобщено, че оръжието е открито. Установено е, че стрелбата е била открита от човек, който има отношение към училището. Сподели:", "date": "2018.03.08", "title": "Станаха ясни подробности за стрелбата в Алабама"}
{"url": "http://pik.bg/%D0%B1%D0%B0%D0%B1%D0%B0-%D0%BC%D0%B0%D1%80%D1%82%D0%B0-%D1%81%D0%B5-%D0%BD%D0%B0%D0%BC%D1%80%D1%8A%D1%89%D0%B8-%D0%BD%D0%B0%D0%B2%D1%80%D1%8A%D1%85-%D0%B6%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-%D0%BF%D0%BE%D0%BC%D1%80%D0%B0%D1%87%D0%B0%D0%B2%D0%B0%D1%82-%D0%BF%D1%80%D0%BE%D0%BB%D0%B5%D1%82%D0%BD%D0%BE%D1%82%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8-news733151.html", "text": "Днес ще преобладава облачно време с превалявания от дъжд, на повече места и по-значителни ще са валежите в планинските райони и Югоизточна България. Ще се появи до умерен северозападен, в Източна България – североизточен вятър. Минималните температури ще са предимно между 0 и 5°, максималните в повечето места ще са между 8 и 13°. Такава е прогнозата за времето на Националния институт по метеорология и хидрология (НИМХ), съобщи дежурният синоптик Мартин Славчев пред Фокус. Атмосферното налягане ще се повиши, но ще остане по-ниско от средното за месеца. По Черноморието ще е предимно облачно и с валежи от дъжд, по-значителни по южното крайбрежие. Максималните температури ще са между 8-11°. Температурата на морската вода е 5-7°. Вълнението на морето ще е 2-3 бала. Над планините ще бъде облачно и с валежи от сняг, под около 1800 метра валежите ще са от дъжд. Ще духа умерен и силен вятър от северната четвърт. Максималната температура на височина 1200 метра – около 6°, на 2000 метра – около 0°. В петък облачността ще се разкъса и ще намалее до слънчево. Вятърът ще отслабне. Ще започне затопляне, по-чувствително и в цялата страна ще бъде през почивните дни и в началото на следващата седмица, когато вятърът отново ще е южен, слаб. Максималните температури ще достигат, а в отделни райони и ще надхвърлят 20°. В събота ще бъде предимно слънчево, а в неделя ще започне заоблачаван Сподели:", "date": "2018.03.08", "title": "Баба Марта се намръщи навръх женския празник: Облаци и дъжд помрачават пролетното настроение"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BA%D1%80%D0%B0%D1%82%D0%BA%D0%BE-%D0%B5%D0%B4%D0%B8%D0%BD-%D0%BE%D1%82-%D1%82%D0%B5%D1%80%D0%BC%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%85%D1%8E%D1%81%D1%82%D1%8A%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%B0-%D1%87%D0%B0%D0%BD%D1%82%D0%B0-news733212.html", "text": "Един от терминалите на летището в американския град Хюстън, щата Тексас, е бил затворен за кратко заради открита подозрителна чанта, се посочва в официално съобщение на Управата на летището в „Туитър“, цитирано от РИА Новости. „Терминал „С“ за кратко бе затворен заради подозрителна чанта. Багажът бе щателно проверен от сътрудници на департамента на полицията на Хюстън. Всички помещения на летището ще бъдат отново отворени незабавно“, се посочва в съобщението. Летището в Хюстън в последните дни е изключително натоварено, тъй като между 5 и 9 март в града се провежда ежегодната международна конференция по енергетика CERAWeek. Сподели:", "date": "2018.03.08", "title": "Затвориха за кратко един от терминалите на летището в Хюстън заради подозрителна чанта"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-%D0%B2%D1%8A%D0%BF%D1%80%D0%B5%D0%BA%D0%B8-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82%D1%82%D0%B0-news733214.html", "text": "Властите в Япония настояват за запазване на максималния натиск над КНДР, въпреки готовността от страна на Пхенян за диалог със Сеул. Това заяви премиерът на Япония Шиндзо Абе, цитиран от ТАСС. „Правителството на Япония не вижда смисъл от диалог заради самият диалог – каза Абе. – Ние сме категорично против, Северна Корея да получава награда само заради това, че на думи е обявила готовност за преговори. Япония е за запазване на максималния натиск срещу КНДР, включително и за пълно изпълнение на вече въведените санкции“. Абе добави, че „предишните ангажименти от страна на Северна Корея за ликвидиране на ядрено-ракетната й програма са се правили само за печелене на време и непрекъснато са били нарушавани“. Сподели:", "date": "2018.03.08", "title": "Премиерът на Япония поиска запазването на максимален натиск срещу КНДР, въпреки готовността на Пхенян за преговори"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B4%D0%B2%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D1%83%D0%BD%D0%BA%D1%82%D0%B0-news733231.html", "text": "На българо-турската граница на ГКПП „Капитан Андреево“ и ГКПП „Лесово“ и на българо-румънската граница на ГКПП „Дунав мост Русе“ трафикът е интензивен за товарни автомобили на изход от страната. Това съобщиха от пресцентъра на ГД „Гранична полиция“. На границата със Сърбия, Македония и Гърция движението се извършва нормално на всички гранични контролно-пропускателни пунктове. Сподели:", "date": "2018.03.08", "title": "Тежък трафик на два гранични пункта"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%80%D1%83%D1%81%D0%BA%D0%B8%D1%82%D0%B5-%D0%B6%D0%B5%D0%BD%D0%B8-%D0%BF%D0%BE-%D1%81%D0%BB%D1%83%D1%87%D0%B0%D0%B9-8-%D0%BC%D0%B0%D1%80%D1%82-news733234.html", "text": "Президентът Владимир Путин поздрави жените в Русия по случай Международния ден на жената, 8 март, предаде ТАСС. В реч, излъчена по телевизия \"Россия 24\", Путин отбеляза умението на жените винаги и навсякъде да създават гостоприемна атмосфера на работа и в семейството, да поемат ежедневните грижи за дома и децата и да бъдат нравствен пример за нас. Международният ден на жената е още един повод да изразим огромното си уважение към жените, възхищението си от тяхната красота и нежност, продължи руският президент. Той обърна специално внимание на труда на многодетните майки. На образа на жената са посветени множество литературни произведения, припомни Путин и прочете откъс от стихотворение на поета Андрей Дементиев, започващ с думите \"Аз зная, че всички жени са прекрасни/ И със своята красота, и със своя ум\". \"Бъдете обичани и щастливи\", каза в заключение руският президент. Международният ден на жената е обявен през 1910 г. по инициатива на германската активистка и борец за равноправие на жените Клара Цеткин, припомня ТАСС. Отбелязан е за първи път на 19 март 1911 г. в Австрия, Дания, Германия и Швейцария. В Русия Международният ден на жената е празничен, неработен ден. Сподели:", "date": "2018.03.08", "title": "Путин поздрави руските жени по случай 8 март"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BA%D0%B8%D1%82%D0%B0%D0%B9-%D1%81%D1%80%D0%B0%D0%B2%D0%BD%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE%D1%82%D0%BE-%D0%BC%D0%B5%D0%B6%D0%B4%D1%83-%D0%BC%D0%BE%D1%81%D0%BA%D0%B2%D0%B0-%D0%B8-%D0%BF%D0%B5%D0%BA%D0%B8%D0%BD-%D1%81-%D0%BF%D0%BB%D0%B0%D0%BD%D0%B8%D0%BD%D0%B0-news733215.html", "text": "Външният министър на Китай Ван И заяви, че партньорските отношения между Пекин и Москва остават непоклатими като планина, съобщава РИА Новости. „Мащабното руско-китайско стратегическо партньорство е така непоклатимо, като планина, и винаги остава отворена възможността да направим това сътрудничество още по-добро“, заявява Ван И. Външният министър на Китай коментира още, че в Пекин са напълно уверени в добрите и близки отношения с Русия и в основата на тази увереност е дружбата между лидерите на двете страни. Ван И подчерта, че отношенията между Русия и Китай продължават постепенно да се задълбочават в много сфери. Сподели:", "date": "2018.03.08", "title": "Външният министър на Китай сравни партньорството между Москва и Пекин с планина"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B0-%D0%B8-%D1%82%D0%BE%D0%B4%D0%BE%D1%80-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B2-%D0%B3%D1%80%D1%8A%D0%B1-%D0%B6%D0%B5%D0%BD%D0%B0-%D0%BF%D1%80%D0%B5%D0%B4-%D0%B4%D0%BE%D0%BC%D0%B0-%D0%B9-%D0%BD%D0%B0%D0%BF%D1%80%D1%8A%D1%81%D0%BA%D0%B0%D1%85%D0%B0-news733260.html", "text": "Млада жена и 34-годишен мъж бяха арестувани от служители на Второ РУ-Бургас за брутален грабеж, извършен в последния ден на февруари в района на Новата поща. Полицаите разкрили престъплението за броени дни с помощта на трима свидетели, които опитали да се притекат на помощ на 45-годишна жена, но също били атакувани от крадците, разказва \"Флагман.бг\". Екшънът се разиграл минути след полунощ на 28.02 на ул. „Иван Рилски”. Бургазлийката се прибирала у дома, когато точно пред входната врата на собствената си кооперация е нападаната в гръб от 34-годишния Тодор К. от Средец и 19-годишната Християна Т. от Бургас. Тодор напръскал жертвата си със спрей в лицето, съборил я на земята и издърпал дамската й чанта. Трима бургазлии станали свидетели на грабежа и веднага се притекли на помощ 45-годишната жена. Единият от тях обаче е нападнат в гръб от Християна, която го напръскала със спрей в лицето, докато помагал на пострадалата. Тодор К. и Християна Т. са арестувани за срок от 24 часа. Двамата направили пълни самопризнания. Работата по случая продължава от служители на Второ Районно управление – Бургас. Сподели:", "date": "2018.03.08", "title": "Брутално нападение в Бургас! Християна и Тодор атакуваха в гръб жена пред дома й, напръскаха със спрей притекли се на помощ"}
{"url": "http://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BE%D0%BB%D0%B8%D0%B3%D0%B0%D1%80%D1%85%D0%B0-%D0%B8%D0%B2%D0%BE-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8-%D0%B1%D0%B8%D0%B2%D1%88%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B4%D1%8F%D0%BD%D0%BA%D0%BE%D0%B2-%D0%B8-%D1%82%D1%80%D0%B0%D0%B9%D0%BA%D0%BE%D0%B2-news733238.html", "text": "Специализираният наказателен съд днес ще направи втори опит да даде ход на делото срещу Иво Прокопиев и бившите министри на финансите и енергетиката от кабинета „Борисов 1” Симеон Дянков и Трайчо Трайков.  Тримата, заедно с още трима мениджъри от консултантската фирма „Булброкърс” са подсъдими за приватизацията на държавния дял, възлизащ на 33% от енергоразпределителното дружество ЕВН. Предишното разпоредително заседание беше отложено, защото двама от „Булброкърс“ не успели да организират защитата си, а третият получил обвинителния си акт със закъснение. Тогава отсъстваше и адвокат Даниела Доковска, защитничка на Прокопиев, която бе заминала за САЩ. Дянков ще отговаря за това, че с приватизацията била облагодетелствана фирмата „Булброкърс” с над 1,2 млн. лв. Според прокуратурата Прокопиев подбудил финасовия министър, защото самият той има дялове в дружеството. Трайков пък е отговорен като министър на енергетиката за умишлена безстопанственост, довела до над 20 млн. лв. щети. Сподели:", "date": "2018.03.08", "title": "Спецсъдът подхваща делото срещу олигарха Иво Прокопиев и бившите министри Дянков и Трайков"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D0%BD%D0%B5%D0%BC%D1%81%D0%BA%D0%B8-%D1%80%D0%BE%D0%BC%D0%B0%D0%BD-%D0%B8%D0%B7%D0%BB%D0%B5%D0%B7%D0%B5-%D1%83-%D0%BD%D0%B0%D1%81-news733270.html", "text": "Шедьовърът „Денят, когато жена ми си намери мъж“ носи смях и горчивина Издателство \"Милениум\" поднася на читателките си, специално днес - на женския празник, една прекрасна и провокативна женска книга. Осми март е обичан и отхвърлян, повод за веселие, но и за всякакви коментари, а и целият месец март с променливостта на времето, се смята за символ на многоликите и неведоми дамски настроения... А те са такива най-вече, когато жените сме влюбени, болни от любов... Тогава сме готови на всичко, дори да преобърнем живота си с краката на горе, както и живота на всички около нас. Земетръсът на късното влюбване във всичките ми опустошителни и щастливи, страховити и смешни, депресивни и окриляващи измерения, с болезнен реализъм рисува известната германска писателка Сибиле Берг в романа си \". Това е и първата среща на именитата авторка с българската публиката, която ще е още по-вълнуваща благодарение на съвършени превод на Екатерина Войнова. Заглавието на книгата казва доста, но никой от читателите - и дамите, и господата, не може да си представи всичко, което се крие зад иначе не рядко срещаната ситуация - любовен триъгълник. Романът ще ви изненада, смае, изуми! Съвсем спокойно може да се каже, че „Денят, когато жена ми си намери мъж“ е – това клише, толкова изтъркано от употреба, в случая перфектно си идва на мястото в своя буквален смисъл. Защото Сибиле Берг показва тоталния разпад на живота, до който може да доведе сексуалния и емоционалния копнеж на късната страст. Клое и Размус са интелектуалци във втората половина на 40-те си години и само на пръв поглед са хармонична двойка. Женени са от две десетилетия и скуката и разочарованието са завзели битието им и в луксозното им жилище в Германия, и в хотела в екзотична африканска страна, в която пребивават. Някога почитания театрален режисьор Размус продължава да харесва и обича жена си, изцяло посветила се на него и кариерата му. Той изобщо не осъзнава, че никога не е успявал да я задоволи сексуално. Клое предпочита \"да се прави на умряла\" сутрин в леглото, за да избегне порива на сутрешната му ерекция. Затова – изморена и отегчена, тя се гмурва в непредвидимите дълбини на нова страст, заслепена от обещанието за истинска тръпка. Така започва епичната битка на любовта и секса – инфарктна семейна традикомедия, предизвикваща и поривист смях, и горчив размисъл. Със солидно количество черен хумор, ирония, но и съчувствие към героите си, авторката представя няколко болезнено пълнокръвни образа – безсрамно откровени в признанията си, а в същото време коварно прикрити; интелигентни и първосигнални; раними, но готови да отстояват себе си до кръв. Словесната виртуозност на я откроява като един от най-запомнящите се гласове в съвременната световна литература. , пише Тобиас Бекер в „Културшпигел”. коментира Уве Витщок във „Фокус“. Писателката е родена е през 1962 г. във Ваймар, в семейството на професор по музика и библиотекарка. Завършва кукловодство. През 1984 г. бяга във ФРГ. През 1997 г. излиза първият ѝ роман „Едни хора търсят щастието и умират от смях“, който веднага й спечелва уважението на читателите. Пише романи, пиеси, репортажи, портрети на артисти. През 1996 г.  се мести в Швейцария. От 2013 г. преподава драматургия в Цюрихската академия за изкуства. Има редица награди за литература и драма. Читатели и критици оценяват високо нейната интелигентност, безпощадна самоирония, специфичния й хумор, дръзката й и реалнистична интерпретация на темите за любовта и самотата. – изключително точен е Рихард Кемерлинкс в „Ди велт“. . – казва Урсула Мерц в „Дойчланрадио култур“ – България и Румъния също са замесени - в ролята на оставащата недоизяснена родина на Бени - любовника в тази опасна връзка. Появява се и Несебър - местенцето, в което друга търсеща любовта дама от Запада неочаквано свива гнездо... Шеговитата корица е на художника Стоян Атанасов от \"Kontur Creative\". Сподели:", "date": "2018.03.08", "title": "Шокиращ немски роман излезе у нас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BF%D0%BE%D0%BF%D0%B8%D0%BB%D1%8F-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D0%B7%D0%B0%D1%80%D0%BE%D0%B2%D0%B5%D0%BD%D0%BE-%D0%BA%D1%83%D1%87%D0%B5%D1%82%D0%BE---%D0%B5%D0%B2%D1%80%D0%BE%D0%BF%D1%80-news733233.html", "text": "На Корнелия Нинова не й харесват резултатите от българското европредседателство, а отзивите за него са много добри. За съжаление показваме недобрата страна на България. Тези протести вчера не трябваше да бъдат под прозорците на министерския съвет, а в Чехия под прозорците на ЧЕЗ. Това каза в студиото на Нова телевизия евродепутатът от ГЕРБ Емил Радев за вчерашните протести, организирани от БСП по сделката с ЧЕЗ. \"В Европа ни питат за БСП. БСП като че ли започна да говори антиевропейски от коя и да е политическа сила у нас. Това говорене не оставя добро впечатление в европейските ни партньори\", допълни той. \"Договорът е по чешкото законодателство, с железни клаузи за конфендициалност. Не можем такава голяма сделка да я оставим без проверка, но от чешка страна виждаме, че няма голямо желание за съдействие\", обясни ситуацията Радев. \"Чехия трябва да спазва всички директиви в областта на прането на пари. Информацията за произхода на парите е в чешката страна, но се съмнявам, че ние я имаме. Цялата тази информация трябва да стане прозрачна и нашето финансово разузнаване да направи своите проверки. ДАНС и НАП трябва да направят също проверки\", обясни ситуацията с въпроса за произхода на парите за сделката с ЧЕЗ Радев. \"Несериозно е такава оферта да се прави устно. Как ще предложат на българската държава да влезе в сделката, след като водят дела за половин милиард евро? Обещетението е за 600 млн. евро. Кой и какво ще плати е бъдещо несигурно събитие, но няма логика българската държава да влиза в сделката\", коментира Радев твърденията на ЧЕЗ, че през миналата година са предложили на българската държава да участват в процедурата за купуване на дружеството. Сподели:", "date": "2018.03.08", "title": "ЕКСКЛУЗИВНО! Евродепутат от ГЕРБ попиля Корнелия Нинова! Ето къде е заровено кучето - европредседателството е трън в очите на соцлидерката"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B2%D0%B0%D0%BD%D0%B0%D0%B4%D0%B5%D1%81%D0%B5%D1%82%D0%B8-%D1%81%D0%B8%D0%B3%D0%BD%D0%B0%D0%BB-%D0%B8%D0%B7%D1%84%D0%B0%D0%B1%D1%80%D0%B8%D0%BA%D1%83%D0%B2%D0%B0%D1%85%D0%B0-%E2%80%9E%D0%B7%D0%B5%D0%BB%D0%B5%D0%BD%D0%B8%D1%82%D0%B5%E2%80%9C-%D1%81%D1%80%D0%B5%D1%89%D1%83-%D0%B1%D0%B0%D0%BD%D1%81%D0%BA%D0%BE-news733277.html", "text": "Опит да замесят прокуратурата в поредната си очерняща кампания срещу Банско правят организациите от коалиция „За да остане природа в България“, която е едно с партия „Зелените“, пише \"Труд\". След като протестите им се провалиха, сега те се възползват от факта, че държаното обвинение е длъжно да проверява всеки постъпил сигнал. От Върховната касационна прокуратура обявиха, че започват проверка за евентуални нарушения на концесионера на ски зона „Банско“ Юлен АД по сигнал на ПП „Зелените“. Справка показа, че това е 12-я поред сигнал на еколозите до прокуратурата откакто е подписан концесионният договор между държавата и Юлен АД преди 17 години. От досега направените проверки 10 са приключили със заключенията, че няма никакви нарушения. Една е констатирала дребна нередност - по едно и също трасе на „Чалин валог“ три малки детски влека са обединени в един за удобство на туристите. В момента постановеното от магистратите се обжалва. Новият сигнал е подаден на 26 февруари и почти дословно преповтаря лъжливите твърдения от предишните 11 – че концесионера нарушава територията на концесията и използва площи, които не са предмет на договор. От прокуратурата обявиха, че ще се произнесат по сигнала до 2 месеца. „Труд“ припомня, че проверките за дейността на концесионера по твърдения на „зелените“ на практика не са спирали. За да се опровергаят манипулациите на „еколозите“, през януари 2015 година със заповед на премиера Бойко Борисов е създадена Междуведомствена работна група (МРГ), която да провери спазва ли се концесионният договор. В МРГ са представители на Министерския съвет, Министерство на финансите, Министерство на околната среда и водите, Министерството на регионалното развитие и благоустройството, Министерството на туризма, Министерството на младежта и спорта, Министерството на образованието, ДНСК и Агенцията по геодезия, картография и кадастър. След повече от година работа МРГ излиза с категоричното заключение, че няма никакви нарушения от страна на концесионера Юлен АД. Всички съоръжения са законни, имат издадени удостоверения за ползване от компетентните органи и е спазено е екологичното законодателство. И за да се изпълнят новите законови изисквания трябва задължително да има промяна на концесионния договор. След 11 проверки, 54 съдебни дела (виж карето) и изводите след 1 година работа на МРГ, са оборени твърденията на „зелените“ за незаконни действия в Банско. Дори за най-предубедените вече е ясно, че от 17 години се извършва грозна кампания срещу най-известния зимен курорт у нас и развитието на зимния туризъм изобщо. 54 съдебни дела срещу Юлен АД са водили „зелените“ откакто е подписан концесионният договор през 2001 година, показа проверката на „Труд“. Жалбите до една са по член 21 от Закона за защитените територии. Текстовете в чл. 21 указват какво се забранява в Националните паркове като Пирин. Според „еколозите“ нормативния акт гласи, че в тези територии човешката дейност трябва да е сведена до минимум. Не така обаче мислят съдебните състави, които са гледали делата – при всички 54 дела магистратите са отсъдили в полза на Юлен АД. Жалбите са най-ефикасната порочна практика на „еколозите“ за така наречения „зелен рекет“. Освен Юлен АД, жертва на съдебни атаки са почти всички големи инвестиционни проекти – като се започне от завода за преработка на отпадъците на София, мине се през модернизацията на топлофикациите в цялата стана и се стигне до ключовата за България и Европа автомагистрала „Струма“. На 17 януари Асоциацията на организациите на българските работодатели излезе с декларация срещу зеления рекет. Бизнесът обяви, че трябват законодателни промени, за да се ограничи порочната практика със съдебните обжалвания, която нанася огромни щети на българската икономика. В същото време планинските региони продължават да се обезлюдяват заради очернящата кампания на „зелените“ срещу развитието на зимния туризъм у нас. Доносите на „еколозите“ редовно стигат до Брюксел, но до днес оттам изразяват мнение, че страната ни спазва европейското екологично законодателство. Сподели:", "date": "2018.03.08", "title": "СКАНДАЛ! Дванадесети сигнал изфабрикуваха „зелените“ срещу Банско"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B8-%D0%B2%D0%B5%D1%87%D0%B5%D0%BD-%D1%81%D0%BF%D1%8A%D1%82%D0%BD%D0%B8%D0%BA%D0%BE%D0%B2-%D0%B4%D0%B2%D0%B8%D0%B3%D0%B0%D1%82%D0%B5%D0%BB-news733210.html", "text": "Инженерите на Европейската космическа агенция разработиха и тестваха \"вечен\" спътников двигател, информира Франс Прес, цитирана от БТА и Нова телевизия В качество на работно тяло на правотоковия йонен двигател специалистите са използвали атмосферния въздух. По този начин устройството ще може да бъде използвано за задвижване на космически апарати, намиращи се на не много високи орбити - до 200 километра над Земята. С негова помощ спътниците ще могат да се позиционират там  за много дълго, практически неограничено време. Принципът на работа на йонните двигатели се състои в йонизацията на газови частици и тяхното ускорение с помощта на електростатично поле. Газовите частици в такива двигатели се ускоряват до много по-високи скорости в сравнение с химическите. Йонните двигатели са и по-икономични, но техен основен проблем е малката им тяга. Поради тази причина те се монтират предимно на космически апарати с малки размери, действащи в условията на далечния Космос, където слънчевите батерии на практика са неефективни. Правотоковият йонен двигател няма нужда от резервоар с гориво. Вместо него двигателят използва  газ, попадащ в него чрез въздухозаборник. Сподели:", "date": "2018.03.08", "title": "Европейската космическа агенция разработи \"вечен\" спътников двигател"}
{"url": "http://pik.bg/%D0%BF%D1%8A%D1%80%D0%B2%D0%B8%D1%87%D0%B5%D0%BD-%D0%B8%D0%BD%D1%81%D1%82%D0%B8%D0%BD%D0%BA%D1%82-%D0%B4%D0%B5%D1%81%D0%B8-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D1%88%D0%BE%D0%BA%D0%B8%D1%80%D0%B0-%D1%81-%D1%80%D0%B0%D0%B7%D0%B3%D0%BE%D0%BB%D0%B5%D0%BD%D0%B8-%D0%B1%D0%B5%D0%B4%D1%80%D0%B0-%D0%B2-%D0%B5%D1%84%D0%B8%D1%80-%D1%81%D0%BD%D0%B8%D0%BC%D0%BA%D0%B0-news733285.html", "text": "Деси Банова взе акъла на телевизионната аудитория. Навръх 8 март тя влезе в кожата на Шарън Стоун от \"Първичен инстикт\" и предизвикателно заголи бедра пред водещия Виктор Николаев. Виктор се размина само с една иглика за празника и няколко преглъщания. Добре, че любимата на Плевнелиев не кръстоса крака като звездата от Холивуд в лентата. Сподели:", "date": "2018.03.08", "title": "ПЪРВИЧЕН ИНСТИНКТ! Деси на Плевнелиев шокира с разголени бедра в ефир (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BC%D1%83%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D1%82%D0%BA%D0%B0%D0%B7%D0%B0-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news733349.html", "text": "Истински смут настана в парламента по време на второто гласуване на Законопроекта за мерките срещу прането на пари. Оказа се, че когато трябва народните представители да дадат своя глас, пултовете не работят. Първи се оплака депутатът от БСП Красимир Янков, който заяви, че не може да упражни вота си. Зам.-председателят на Народното събрания Явор Нотев поиска системата да бъде рестартирана, за да може гласуването да продължи. Това отне около 5 минути, а проблемът беше оправен. Сподели:", "date": "2018.03.08", "title": "ПЪРВО В ПИК! Смут в парламента, отказа системата за гласуване"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%80%D1%8A%D0%B3%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B8%D0%B2%D0%BE-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B4%D1%8F%D0%BD%D0%BA%D0%BE%D0%B2-%D0%B8-%D1%82%D1%80%D0%B0%D0%B9%D0%BA%D0%BE%D0%B2-news733350.html", "text": "Започна делото срещу Симеон Дянков, Иво Прокопиев и Трайчо Трайков. Те са обвиняеми за продажбата на държавния дял в енергодружеството EVN, което според прокуратурата, е нанесло щети за близо 28 млн. лева. Заседанието на Специализирания съд в четвъртък е разпоредително, т.е. магистратите трябва да решат дали делото да бъде върнато на прокуратурата. Именно това поискаха адвокатите на всички подсъдими. Мотивът им е, че част от обвиняемите – представителите на инвестиционния посредник „Булброкърс”, не са били и в момента не са част от властта, предава Нова телевизия. Затова дело срещу тях трябва да се разглежда от Районния, а не от Специализирания съд. Държавата - в лицето на Министерството на финансите, беше конституирана като частен обвинител и предяви иск в размер на близо 28 млн. лева. Ако съдът реши, че Дянков, Трайков и Прокопиев са виновни, това може да означава до 10 години лишаване от свобода. Сподели:", "date": "2018.03.08", "title": "ОТ ПОСЛЕДНИТЕ МИНУТИ! Тръгна делото срещу Иво Прокопиев, Дянков и Трайков"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0%D0%B4-%D1%82%D0%BE%D1%82%D0%BD%D1%8A%D0%BC-%D0%B8%D0%B7%D1%87%D0%B0%D0%BA%D0%B0%D1%85%D0%BC%D0%B5-%D1%82%D0%BE%D1%87%D0%BD%D0%B8%D1%8F-%D0%BC%D0%BE%D0%BC%D0%B5%D0%BD%D1%82-news733209.html", "text": "Треньорът на Ювентус Масимилиано Алегри не скри огромното си задоволство след като отборлът му се класира за четвъртфиналната фаза на Шампионска лига. В реванш от осминафиналите на състезанието Ювентус победи като гост Тотнъм с 2:1. В първия мач двата отбчора завършиха наравно 2:2. С общ резултат от двама мача 4:3 Ювенвтус продългава надперд в състезанието. „Играчите муа заслужават поздравления за всичко, което успяха да постигнат в последните години – каза след мача Алегри пред сайта на УЕФА. – Постигнахме престижна победа на стадион „Уембли“. Изчакахме точния момент, показахме търпение и стигнахме до победата. С оглед показаното в двата мача, смятам, че класирането ни бе заслужено. Имахме проблеми през първото полувреме, тъй като лесно губехме топката. През втората част бяхме по-балансирани и компактни. Момчетата направиха нещо впечатляващо\". Алегри коментира и смените, които направи. \"Направих промените, защото се нуждаех от футболисти с други характеристики като Асамоа, който е страхотен подавач – анализира специалистът . - Той често е подценяван в кариерата му до момента. Лихтщайнер пък отлично си взаимодействаше с Кедира. Бяхме уморени по фланга и се нуждаехме от повече бързина. Тотнъм удари греда в края, но Кейн бе в засада. Игуаин бе извън игра две седмици, Дибала пък се завърна едва през уикенда. Имаме нужда и други футболисти да се възстановят. Предстоят ни два трудни мача в Серия \"А\", които ще бъдат от важно значение\". Сподели:", "date": "2018.03.08", "title": "Треньорът на Ювентус след победата над Тотнъм:  Изчакахме точния момент"}
{"url": "http://pik.bg/%D1%81%D0%B0%D1%88%D0%BE-%D1%81%D0%B8%D0%BC%D0%BE%D0%B2-%D0%BF%D0%B8%D1%82%D0%B0-%D0%B3%D0%B5%D1%80%D0%B1-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B5-%D0%BD%D0%B5%D1%89%D0%BE-%D0%BA%D0%B0%D1%82%D0%BE-%D0%B4%D0%B5%D1%82%D0%B5-%D0%B8%D0%B4%D0%B8%D0%BE%D1%82%D1%87%D0%B5-%D1%82%D0%B0%D0%BA%D0%B0-%D0%BB%D0%B8-news733281.html", "text": "Депутатите от ГЕРБ и БСП Станислав Иванов и Александър Симов коментираха в сутрешния блок на България он ер Гинка от Пазарджик, продажбата на акциите на ЧЕЗ, протеста вчера пред Министерски съвет и изказването на Валери Симеонов за руският патриарх Кирил. „Валери Симеонов е нещо като дете идиотче, така ли?“, попита депутатът от БСП Александър Симов. „Аз не приемам тона на патриарх Кирил, но не може да се държи един вицепремиер като тинейджър, който за първи път открива ракията. Сега единственият вариант е оставката му“, каза той и напомни как ГЕРБ са взели главата на Валери Жаблянов. Относно случващото се с ЧЕЗ, скандалите около продажбата на активите на компанията на Гинка Върбакова и вчерашният протест, Станислав Иванов попита какво предлага БСП на хората – кабинетът „Орешарски“ 2? Според него вчерашният протест е бил изключително несериозен. Той поясни, че пред МС е имало не повече от 400 души. Иванов напомни, че именно благодарение на „Борисов 3“ днес безработицата е 6%. Иванов е категоричен, че е изключително лошо да се говори от името на народа. „Това е недопустимо“, добави той. „Защо, господин Симов, в сайта на БСП няма нито една снимка на БСП – София за вчерашното събитие в София. Толкова ли ви е лоша организацията?“, попита още Иванов. „Ще посъветвам колегите да пускат по една снимка за вас“, обеща от своя страна Александър Симов. Според социалиста колегата му от ГЕРБ е обсебен от вътрешните проблеми на БСП. „Като гледаме Валери Симеонов и като гледаме Гинка разбираме всичко“, отсече Симов. Сподели:", "date": "2018.03.08", "title": "Сашо Симов пита ГЕРБ: Валери Симеонов е нещо като дете идиотче, така ли?"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%B5%D1%82%D1%83%D1%85%D0%BE%D0%B2%D1%81%D0%BA%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%B5%D1%86-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D1%81%D0%B8%D1%81%D0%BA%D0%B0%D0%BC-%D0%B4%D0%B0-%D1%80%D0%B0%D0%B1%D0%BE%D1%82-news733353.html", "text": "„Това е възможност, която се пада веднъж на 14 години” – казва 22-годишният Димитър Бетуховски от Пловдив. Той е един от 147-те  доброволци на Българското председателство на Съвета на ЕС. Но задачата му е по-специфична, тъй като придружава делегати високо ниво – т.е. той е т.нар. лиезон. Това означава, че Димитър е първият, когото чуждите министри виждат на летището, щом пристигнат в София. Той ги подпомага логистично и протоколно, благоприятства престоя им у нас, придружава ги до хотелите и местата на заседанията им, постоянно е на тяхно разположение, а накрая ги изпраща. Той е последният, с когото делегатите контактуват, преди да си тръгнат от България. „Водещият ми мотив е да бъда част от екипа на Българското председателство, който има за цел да подобри имиджа на страната ни, да представи пред Европа и света нейната богата история, култура, традиции и обичаи“, казва Димитър. Съвсем безвъзмездно той се включва във важната и отговорна мисия, защото вярва, че младите хора в България имат знанията и уменията да покажат на какво са способни. А работата като лиазон е един добър начин да го изразят. Тъй като Димитър е лиезон, неговата работа е по време на събитията от най-високата категория – А, от календара на първото Българско ротационно председателство на Съвета на ЕС. В тази категория попадат неформалните съвети на министри (неформални са, тъй като на тях решения не се взимат, това се случва на редовните заседания в Брюксел), конференции на високо ниво и срещата на върха, която ще се проведе с София на 17 май. Тя е посветена на Западните Балкани и в нея ще участват лидерите на държавите членки на ЕС и на Западните Балкани. Сред чуждестранните министри, които Димитър е придружавал по време на престоя им в София, са испанските министри на икономиката, на търговията, на външните работи, както и главният секретар на испанското министерство на правосъдието. „Всеки министър”, казва Димитър, „е много различен, има различни изисквания и поведение. Общото между тях е, че са ведри, спокойни и много благоразположени”. Спомня си скорошното посещение на френския министър на културата г-жа Фрасоас Нисен. Времето било лошо, а полетът закъснял с пет часа. „Работата на лиазона не винаги е лесна, защото, когато си поел ангажимент към делегациите, трябва да го спазиш”, смята Димитър. Първата му делегация е била тази на Кармен Санчес, главният сектетар на исканското правосъдно министерство. Той си спомня за срещата с нея с топли чувства, първо, защото като студент по право е имал „привилегията да контактува с човек, тясно свързан със специалността, която изучава”, и второ - тя е била изключително отзивчива. Част  от задачите на доброволците са да придружават делегациите, които остават, за да разгледат основните културни забележителности на столицата, продължава разказа си Димитър. Самият той вече няколко пъти е участвал в такива разходки. За двата месеца, в които работи като доброволец, Димитър е потвърдил впечатленията си, че „и при най-бедните и при най- богатите, и при най- високопоставените и най- низшестоящите, винаги е от значение човешкият фактор”. Много пъти, спомня си той, една добра дума отваря повече врати, отколкото титлите и званията на даден човек. Димитър е завършил езиковата гимназия „Иван Вазов“ в Пловдив и е студент четвърти курс „Право” в Софийския университет. Избран е за доброволец заради езиците, които владее – английски, испански, руски. Самият той има разностранни интереси, занимавал се е с музика, пише поезия и спортува. Рок музиката му е „детска мечта и гимназиално увлечение”, свири на барабани, дори е композирал парчета по свои текстове, които все още не са записани. „Изкуството и спорта взаимно се допълват”, смята Димитър. Той има и стихосбирка - „21%”. „Това беше възрастта, на която я издадох, а процентът издава намерението ми тя да е само началото“, казва Димитър. Участвал е в младежкия обмен по програма Еразъм + в Италия, Германия, Полша и др. Сега, по думите му, работата му като доброволец му дава възможност да препотвърди впечатленията и знанията си за ЕС, но и да се развива, да създава контакти. Сподели:", "date": "2018.03.08", "title": "Димитър Бетуховски, доброволец на Българското председателство на Съвета на ЕС:Искам да работя за имиджа на България "}
{"url": "http://pik.bg/%D0%BE%D0%B1%D1%80%D0%B0%D1%82-%D1%85%D0%BE%D1%80%D0%B0-%D0%BD%D0%B0-%D1%82%D0%B0%D1%87%D0%BE-%D1%81%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D1%82-%D0%B7%D0%B0-%D0%B2%D0%B8%D0%BD%D0%BE%D0%B2%D0%BD%D0%B8---%D0%B8%D1%81%D0%BA%D0%B0%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D1%81-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-news733280.html", "text": "Обвиняеми от Групата на Тачо са започнали да правят самопризнания и да искат споразумения с прокуратурата, за да получат по-леки присъди. Лицата бяха арестувани през октомври 2017 г. за разпространение на наркотици в Бургас и Поморие. За лидер на организираната престъпна група прокуратурата сочи Станислав Панайотов-Тачо, който във вторник обжалва неуспешно мярката си за неотклонение. Именно при гледане на жалбата му в Апелативния специализиран наказателен съд стана ясно, че някои от обвиняемите са направили самопризнания. Адвокатката на Панайотов обясни, че единият от тях - Даниел Кичуков, е бил разпитан на 30 януари. Малко след това прокуратурата преценила, че опасността той да извърши престъпление е отпаднала, понеже направил пълни самопризнания. Което означава, че помориецът Кичуков вероятно вече е пуснат на свобода. Според адвокатката на Тачо, това е в разрез с Конституцията, тъй като никой не следва да бъде принуждаван да се признава за виновен. Защитниците на обвиняемите още през октомври изразиха съмнения, че клиентите им ще бъдат държани в ареста, за да признаят вина и да поискат споразумения с прокуратурата. Поне още един от бандата е направил това. Наблюдаващият прокурор по делото обяви пред \"Флагман”, че става въпрос за Недялко Гетов. Нещо повече. Всички обвиняеми вече били склонни да направят самопризнания. Упорствал само Станислав Панайотов. Тази информация обаче на този етап не е потвърдена. Припомняме, че прокуратурата обвини осем души – лидера Станислав Панайотов, както и Дойчин Иванов, братята Емил и Недялко Гетови, Димитър Йончев, Божидар Москов, Даниел Кичуков и Боян Кабов-Бекира. Последният бе пуснат на свобода веднага след арестите през октомври, тъй като той още тогава стана свидетел на разследващите. Сподели:", "date": "2018.03.08", "title": "ОБРАТ! Хора на Тачо се признават за виновни - искат споразумения с прокуратурата"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%83%D1%85%D0%B0%D0%B6%D0%B2%D0%B0-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B8-%D0%BD%D1%8F%D0%BA%D0%BE%D0%B8-%D1%81-%D0%B1%D0%BE%D0%BD%D1%83%D1%81---%D1%86%D0%B5%D0%BB%D1%83%D0%B2%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news733308.html", "text": "Кметът на Пловдив Иван Тотев и заместникът му по културата Александър Държиков се проявиха днес като истински кавалери. Тази сутрин в Дома на културата преди началото на пресконференцията за новата галерия в \"Детмаг\" двамата изненадаха присъстващите журналистки с цветя послучай 8 март, предаде \"Марица\". За някои от репортерките имало и бонус - целувки. Сподели:", "date": "2018.03.08", "title": "Кметът на Пловдив ухажва репортерки! Някои с бонус - целувка (СНИМКА)"}
{"url": "http://pik.bg/16-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BF%D0%B5%D1%82%D1%8F-%D0%BA%D0%BE%D1%8F%D1%82%D0%BE-%D1%83%D0%B4%D1%83%D1%88%D0%B8-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE%D1%82%D0%BE-%D1%81%D0%B8-%D0%B1%D0%B5%D0%B1%D0%B5-%D0%B2%D0%B5%D1%87%D0%B5-%D0%B5-%D0%BF%D0%BE-%D0%B4%D0%BE%D0%B1%D1%80%D0%B5-news733354.html", "text": "Състоянието на 16-годишното момиче, което удуши новороденото си бебе в казанлъшкото село Средногорово, вече е стабилно. Петя ще остане в болницата в Казанлък поне до края на седмицата, където грижите за нейното здраве ще продължат. Бременността на момичето не е била проследявана, тъй като бъдещата майка е крила до последно. Затова след като родила в домашни условия и не се е почувствала добре, тя продължила да отказва да отиде на лекар. Накрая все пак се е решила, а това е спасило живота ѝ. Момичето постъпва в здравното заведение със силни болки в стомаха и с възпаление. При прегледа веднага става ясно, че е родила току-що, но упорито отказва да каже къде е бебето. Това усъмнява медиците и звънят на 112, така случаят се разплита. \"Назначена е комплексна експертиза, която ще установи в какво психическо състояние е била непълнолетната преди, по време и след раждането и кои фактори са формирали решението ѝ\", заяви пред Би Ти Ви районният прокурор на Казанлък Таня Димитрова. Досега събраните доказателства сочат категорично, че Петя е извършител на деянието. По думите на районния прокурор експертизата ще е готова след 10 дни. \"Мотивите за това престъпление са незрялата възраст на непълнолетната майка, която е изпитвала силен страх, укривала е бременността си и е взела това решение след раждането\", каза още Димитрова. Сподели:", "date": "2018.03.08", "title": "16-годишната Петя, която удуши новороденото си бебе, вече е по-добре"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BE%D1%84%D0%B8%D1%8F-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%B5-%D0%B1%D0%B5%D1%82%D0%BE%D0%BD%D0%BE%D0%B2%D0%BE%D0%B7-%D0%B4%D0%B6%D0%B8%D0%BF-%D0%B8-%D0%BA%D0%BE%D0%BB%D0%B0-news733380.html", "text": "Верижна катастрофа между бетоновоз, джип и лек автомобил е станала на бул. „Александър Малинов“, близо до спирката на градския транспорт на 43 блок в квартал „Младост“, посока бул. „Цариградско шосе“, предаде Фокус. Движението е затруднено. На мястото на инцидента има полиция. Сподели:", "date": "2018.03.08", "title": "ОТ ПОСЛЕДНИТЕ МИНУТИ! Верижна катастрофа в София! Удариха се бетоновоз, джип и кола"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%81%D1%8A%D1%89%D0%B5%D1%81%D1%82%D0%B2%D1%8F%D0%B2%D0%B0%D0%BC%D0%B5-%D0%BA%D0%BE%D0%BD%D1%82%D0%B0%D0%BA%D1%82-%D1%81-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B4%D0%BE-2100-%D0%B3-news733298.html", "text": "Човечеството ще осъществи контакт с извънземни през този век, заяви физикът-теоретик и популяризатор на науката Мичио Каку, цитиран от изданието Science Alert. Ученият направи прогнозата в Reddit по време на онлайн интервю от серията AMA (Ask Me Anything), отговаряйки на въпрос на потребител. Според физика хората ще открият извънземна цивилизация към края на века, прослушвайки радиосигнали. Ще бъде необходимо да се разкодира техният език, за да стане ясно към кой тип извънземни цивилизации се отнасят те, пише още \"Днес.бг\". Общуването обаче ще бъде затруднено, тъй като „братята по разум“ ще живеят на най-малко десетки светлинни години от Земята. Сет Шостак, старши астроном от проекта SETI (Search for Extraterrestrial Intelligence) също смята, че контакт с извънземни ще бъде осъществен през следващите 20 години чрез радиовълни. В същото време физикът-теоретик Стивън Хокинг е на мнение, че извънземните представляват опасност за човечеството и хората трябва да игнорират посланията на извънземни цивилизации. С него са съгласни астрономите Майкъл Хипке и Джон Лърнд, които смятат, че в посланието може да се съдържат вредоносни кодове или опасна дезинформация. По скалата на Кардашев, предложена от съветския радиоастроном Николай Кардашев, съществуват три категории разумни цивилизации във Вселената. В първата са цивилизации, използващи всички достъпни ресурси на планетата, във втората – тези, които получават енергия от родната звезда и в третата – завоювали галактика, пише Лента.ру Сподели:", "date": "2018.03.08", "title": "Учени: Осъществяваме контакт с извънземни до 2100 г."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%BE%D0%BD%D0%B8%D0%BA%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D0%B3%D0%B8%D0%BD%D0%BA%D0%B0-%D0%B8-%D1%87%D0%B5%D0%B7-%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D1%81-news733343.html", "text": "Съпругата на лидера на ПЕС, евродепутат от БСП и бивш председател на партията Сергей Станишев - Моника, проговори за скандала с ЧЕЗ и Гинка Върбакова, който избухна в парламента след разкритието на Спас Гърневски, че пиар агенцията й обслужва \"Инерком\" (ВИЖТЕ В ОЩЕ ПО ТЕМАТА). Ето какво отговори по темата Моника Станишева в официално изявление. \"Като човек с повече от 20-годишен опит в журналистиката и във връзките с обществеността, не съм и подозирала, че технологията на черния ПР ще достигне до такова дъно в стремежа на някои политически сили да се разтоварят от огромното гражданско напрежение. Късно снощи уважаваният от мен вестник „Капитал“ публикува информация, в която замесва моето име и името на компанията, която управлявам – „Актив Груп“, с \"Инерком България\" и сделката с ЧЕЗ. Длъжна съм категорично да заявя, че нито аз лично, нито „Актив Груп“ като агенция имаме нещо общо с ПР-обслужването на г-жа Върбакова или притежаваната от нея компания. А опитът да бъда замесена с фирма „Инерком“ категорично е фалшива новина. Добре известно е, че всеки човек с по-висока компютърна грамотност може да промени мета данните на документите във всеки файл. Учудващо е, че една политическа сила, която претендира да бъде сериозна, може да използва медийни спекулации, неосновани на факти, за своя политическа декларация. Категорично заявявам, че няма да позволя името ми да бъде замесвано в подобни нелепи сценарии и че всеки, който разпространява неверни твърдения за мен, ще трябва да ги докаже в съда.\" Сподели:", "date": "2018.03.08", "title": "ЕКСКЛУЗИВНО И ПЪРВО В ПИК! Моника Станишева проговори за екшъна с Гинка и ЧЕЗ и конфликта с БСП: Опитът да бъда замесена с „Инерком“ е фалшива новина!"}
{"url": "http://pik.bg/%D1%81%D0%BA%D0%B8-%D0%B7%D0%BE%D0%BD%D0%B0-%D0%B1%D0%B0%D0%BD%D1%81%D0%BA%D0%BE-%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D0%BD%D0%B0-17-%D0%B3%D0%BE%D0%B4%D0%B8%D0%BD%D0%B8-%D0%B1%D0%B5%D0%B7-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8-news733387.html", "text": "Ски зона Банско и концесионерът \"Юлен\" АД са проверявани вече 17 години по различни сигнали и не са открити сериозни нередности. Прокуратурата е длъжна да проверява всички постъпили твърдения и ние ще окажем пълно съдействие. От досега направените проверки 10 са приключили със заключенията, че няма никакви нарушения. Една е констатирала дребна нередност и в момента се обжалва от нас. През януари 2015 година със заповед на премиера Бойко Борисов е създадена Междуведомствена работна група, която да провери спазва ли се концесионният договор. В нея влизаха представители на Министерския съвет, Министерство на финансите, Министерство на околната среда и водите, Министерството на регионалното развитие и благоустройството, Министерството на туризма, Министерството на младежта и спорта, Министерството на образованието, ДНСК и Агенцията по кадастъра. След повече от година, работната група излезе с категоричното заключение, че няма никакви нарушения на Юлен АД. Всички съоръжения в ски зоната са законни, имат издадени удостоверения за ползване от компетентните органи и е спазено екологичното законодателство. Но за да се изпълнят новите законови изисквания препоръчват задължителна промяна в концесионния договор. Всички проверки през последните 17 години станаха рутина за нас. Сигналите се подават от един кръг организации, но от различни хора. Същите те са водили 54 съдебни дела срещу Юлен АД, като всичките са загубени от тях. Това потвърждава, че тези хора и организации водят клеветническа кампания срещу Банско като най-големия ски курорт в България. Сподели:", "date": "2018.03.08", "title": "Ски зона Банско е проверявана 17 години без сериозни нередности"}
{"url": "http://pik.bg/%D0%B3%D1%80%D0%B8%D1%88%D0%BE-%D1%8F%D1%85%D0%BD%D0%B0-%D0%BC%D0%BE%D1%89%D0%BD%D0%BE-%D0%BB%D0%B0%D0%BC%D0%B1%D0%BE%D1%80%D0%B3%D0%B8%D0%BD%D0%B8-news733279.html", "text": "В навечерието на мачовете в Индиън Уелс най-добрият български тенисист отдели време, за да яхне спортен звяр на \"Ламборгини\". В четвъртък започват двубоите от основната схема при мъжете на първия за сезона турнир от Мастърс 1000 сериите. Димитров никога не е криел симпатиите си към екстремните спортове и при всеки удобен случай се възползва от подобни незабравими изживявания. Припомняме, че Григор ще започне директно от втория кръг, където ще срещне Фернандо Вердаско или Гуидо Пея. Българинът никога в кариерата си до момента не е прескачал третия кръг в калифорнийската пустиня. След по-малко от две седмици турнирът в Индиън Уелс може да има най-успешния си шампион. Кой 5-кратен носител на титлата обаче ще се справи по-добре? Роджър Федерер (2004-06, 2012, 2017) или Новак Джокович (2008, 2011, 2014-16)? Това може да се случи в неделния финал на първия Мастърс за годината. Сърбинът и швейцарецът са в противоположни части на схемата от 96 играчи. Никой от двамата обаче няма да има лесен път. Федерер има баланс 12-0 от началото на сезона с титли от Australian Open и Ротердам, където с титла №97 в кариерата си се завърна като №1. Маестрото почива в първи кръг, а после среща Райън Харисън или Федерико Делбонис. Потенциален съперник в трети кръг му е Филип Крайнович. Шампионът от Рио Фабио Фонини и Адриан Манарино са фаворити за опоненти на Роджър в четвърти кръг. Пътят до 1/4-финалите може да го отведе до сблъсък с Доминик Тийм или Томаш Бердих. Григор Димитров е фаворит да играе полуфинал с Федерер, като потенциалният мач може да е повторение на финала в Ротердам. Сподели:", "date": "2018.03.08", "title": "Гришо яхна мощно \"Ламборгини\""}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D1%83%D1%87%D0%B5%D0%BD%D0%B8%D1%86%D0%B8-%D0%B8-%D1%83%D1%87%D0%B8%D1%82%D0%B5%D0%BB%D0%B8-%D0%BE%D1%82-%D1%82%D1%80%D0%BE%D1%8F%D0%BD%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B4%D0%B0%D1%80%D0%B8%D1%85%D0%B0-2500-%D0%BB%D0%B2-%D0%BD%D0%B0-%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news733309.html", "text": "ъбраната сума от 2500 лв., е предоставена на д-р Пенко Бамбов, който е управител на МБАЛ Троян, от група ученици, включваща представители от всички паралелки в училището. На срещата е присъствала и д-р Антоанета Панджарова, завеждащ Детско отделение. Дарените средства ще бъдат изразходени за закупуване на инхалатори, ЕКГ апарат за деца и апарат за кардио-пулмонална ресусцитация, поясниха от болницата. Ученици и учители от НУ \"Св. св. Кирил и Методий\" в Троян са дарили 2500 лева на общинската болница в града, съобщиха от училището. Средствата са били събрани от продажбата на мартеници, изработени по  проекта \"Мартенички с кауза\", реализиран от ученици, учители и родители на деца от училището. Изработените от тях хиляда мартенички са били закупени от много троянски фирми и физически лица, предава \"Новини.бг\". С Сподели:", "date": "2018.03.08", "title": "БЛАГОРОДНО! Ученици и учители от троянско училище дариха 2500 лв. на местната болница"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BE%D0%B3%D0%BD%D1%8F%D0%BD%D0%BE%D0%B2-%D0%B1%D0%B5%D1%82%D0%BE%D0%BD%D0%B8%D1%80%D0%B0-%D0%B2%D0%B5%D1%80%D0%B5%D1%8F-%D0%B2-%D1%88%D0%B5%D1%81%D1%82%D0%B8%D1%86%D0%B0%D1%82%D0%B0-news733388.html", "text": "Славия допусна шеста поредна загуба във футболната Първа лига. В двубой от 24-ия кръг \"белите\" паднаха с 0:1 у дома от Верея. Срещата осигури класиране на старозагорци в първата шестица в елита. През първата част гостите предимно се бранеха, но не допуснаха сериозни голови положения пред своята врата. Отбраната на старозагорци се пропука най-сериозно в 21-ата минута, когато Абуд Омар проби отляво и центрира на предната греда, но шутът на Милчо Ангелов беше избит в корнер. До края на първата част далечни удари на Стефан Велев от домакините, както и на Здравко Илиев от Верея не попаднаха в целта. След почивката домакините опитаха да притиснат още повече състава на Верея. В 59-ата минута Момчил Цветанов изведе Галин Иванов на скорост в наказателното поле на гостите, топката достигна до Стефан Велев, който стреля опасно по земя, но вратарят Пламен Колев парира удара му. Пет минути след това Венцислав Бенгюзов шутира опасно от дистанция, но Антонис Стериакис отби кълбото в ъглов удар. В 79-ата минута Здравко Илиев центрира отдясно и Антон Огнянов, който беше оставен непокрит в наказателното поле, се разписа във вратата, пазена от Стериакис за крайното 0:1. В добавеното време резервата Владислав Узунов стреля от дистанция, но топката беше отбита в корнер и домакините отново не успяха да спечелят мач от Първа лига. След първия си успех и първия си вкаран гол през пролетта тимът на Верея има 35 точки и не може да бъде изместен от първата шестица. Славия има 26 точки на десетото място в класирането. Сподели:", "date": "2018.03.08", "title": "Антон Огнянов бетонира Верея в шестицата"}
{"url": "http://pik.bg/%D0%B5%D0%B4%D0%B2%D0%B0-1317-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0%D0%BB%D0%B8-%D0%B4%D0%B0%D0%BD%D1%8A%D1%86%D0%B8-%D0%BE%D1%82-%D0%B4%D0%BE%D1%85%D0%BE%D0%B4%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news733259.html", "text": "С амо 1317 български граждани декларирали през миналата година окончателни данъци от доходи, придобити в чужбина, съобщиха от Националната агенция по приходите (НАП). Декларираните данъци за внасяне на данъци в България са 5 млн. лв. Говорителят на приходната агенция Росен Бъчваров съобщи, че най-често въпросните пари се заявяват за доходи,получени в големите страни от ЕС Германия, Франция, Великобритания, пише \"Монитор\". От приходната агенция съобщиха още, че окончателните данъци върху доходите от чужбина на местните физически лица вече се декларират веднъж годишно с подаването на годишна данъчна декларация за облагане на доходите. Срокът за деклариране и внасяне на дължимия окончателен данък за доходи, придобити през 2017 г., е до 30 април 2018 г. До края на 2016 г. дължимият окончателен данък за доходите от чужбина се внасяше текущо, до края на месеца, следващ тримесечието на придобиването на доходите, и се декларираше с подаване на декларацията за дължими данъци по чл. 55 от Закона за данъците върху доходите на физическите лица (ЗДДФЛ). Отделно от това, получените през годината доходи се декларираха в Приложение № 8 на годишната данъчна декларация за облагане на доходите (по чл. 50 от ЗДДФЛ) за годината на придобиването им. От началото на 2017 г. както доходите, така и дължимият за тях окончателен данък подлежат на деклариране от местните физически лица само в годишната данъчна декларация. Данните се попълват отново в Приложение № 8, обясняват от данъчното ведомство. Новият ред за деклариране и внасяне на окончателния данък, дължим от местни физически лица, се отнася за следните доходи, придобити от източници в чужбина: дивиденти; ликвидационни дялове;  лихви по банкови сметки; доходи от доброволно осигуряване и застраховане (по реда на чл. 38, ал. 8 от ЗДДФЛ); доходи, придобити от замяна на акции и дялове във връзка с преобразуване на дружества (по глава деветнадесета, раздел ІІ от Закона за корпоративното подоходно облагане), които се облагат с окончателен данък. Сподели:", "date": "2018.03.08", "title": "Едва 1317 българи декларирали данъци от доходи от чужбина"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-1801-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%BF%D0%BE%D0%BC%D0%B5%D1%82%D0%B5%D0%BD%D0%B8-%D0%B7%D0%B0-2017-%D0%B3%D0%BE%D0%B4%D0%B8%D0%BD%D0%B0-news733312.html", "text": "1801 пешеходци са били пометени през 2017 година, сочат данните на Пътна полиция. От тях 102-ма са пресичали неправилно. 18 са загиналите. Останалите са били прегазени на пешеходни пътеки. През същия период на 2016 г. са настъпили 1759 тежки катастрофи от вида „блъскане на пешеходец“ (с 88 по-малко), загиналите са били 114 (с 43-ма по-малко), а ранените – 1729 (със 72-ма по-малко). „Отчита се увеличаване на броя на ПТП, загиналите и на ранените от вида „блъскане на пешеходец“. Запазва се тенденцията за занижен контрол над поведението на пешеходците като участници в движението по пътищата“, обясниха от МВР пред „Монитор“. Високият дял на травматизма при този вид катастрофи се дължи основно на конфликтността между пешеходното и автомобилното движение, на необезопасяване на най-рисковите участъци и кръстовища в населените места, а така също и на ниското ниво на транспортна култура и дисциплина на пешеходците и водачите. Тежестта при този вид ПТП е един загинал в приблизително всяко дванадесето произшествие. Сподели:", "date": "2018.03.08", "title": "ШОКИРАЩО! 1801 пешеходци пометени за 2017 година"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%87%D0%B5%D1%82%D0%B2%D1%8A%D1%80%D1%82%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8%D1%8F-%D0%BF%D0%BE%D0%B6%D0%B0%D1%80-%D0%B2-%D1%81%D1%80%D0%B5%D0%B4%D0%B5%D1%86-%D0%BF%D0%BE%D1%87%D0%B8%D0%BD%D0%B0-%D0%B0%D0%BD%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-4-%D0%B4%D0%B5%D1%86%D0%B0-news733400.html", "text": "38-годишната Ана И. стана четвъртата жертва на ужасяващия пожар, избухнал снощи в къща в Средец. Жената е издъхнала днес във Военна болница във Варна в следствие на тежките изгряния. Припомняме, че огненият ад отне живота на нейния съпруг и на две от децата им. Самата Ана е транспортирана веднага в болницата заедно с другите им две отрочета. По-голямото дете продължава да бере душа с 88 % изгаряния в отделението по реанимация. Най-малкото от тях е в по-добро състояние и е преведено в Клиниката по изгаряния Причина за огнената стихия е забравена от бащата бензинова резачка до печка на твърдо гориво, която се е взривила от горещината. Сподели:", "date": "2018.03.08", "title": "ТРАГЕДИЯ! Четвърта жертва на ужасяващия пожар в Средец! Почина Ана, майката на 4 деца"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B6%D0%B5%D1%80%D1%82%D0%B2%D0%B0-%D0%B8%D0%B7%D0%B4%D1%8A%D1%85%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B2%D1%80%D1%8F%D0%B7%D0%B0%D0%BB-%D1%81%D0%B5-%D0%B2-%D0%BA%D0%B0%D0%BC%D0%B8%D0%BE%D0%BD-%D0%BA%D1%80%D0%B0%D0%B9-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news733399.html", "text": "Поредната жертва на войната по пътищата. Почина моторист, пострадал при катастрофа на пътя Пловдив – Асеновград, съобщиха от пресцентъра на МВР. 41-годишният мъж е издъхнал в болницата. Сигналът за катастрофата е бил подаден около 14,00 часа днес на пътя убиец между Горни и Долни Воден. По първоначални данни мотор Хонда се блъснал отзад в камион МАН . На местопроизшествието се извършва оглед от служители на РУ Асеновград. Движението не е затруднено Сподели:", "date": "2018.03.08", "title": "ПОРЕДНАТА ЖЕРТВА! Издъхна моторист, врязал се в камион край Асеновград "}
{"url": "http://pik.bg/%D0%BD%D0%BE%D0%B2%D0%BE-20-%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B5-%D0%BE%D0%B1%D1%81%D1%8A%D0%B4%D0%B8%D0%BB-%D1%81-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D1%87%D0%B5%D0%B7-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D0%B3%D0%B8%D0%BD%D0%BA%D0%B0-%D0%B2%D1%8A%D1%80%D0%B1%D0%B0%D0%BA%D0%BE%D0%B2%D0%B0-news733401.html", "text": "Президентът на Чехия Милош Земан е обсъдил с директора на ЧЕЗ продажбата на българските активи на компанията. Разговорът се е провел вчера, съобщи говорител на президента. За купувач на \"ЧЕЗ - България\" в края на февруари бе избрана фирмата \"Инерком\". Собственикът на фирмата Гинка Върбакова започна разговори в централата на ЧЕЗ за възможността държавата също да придобие дял в електроразпределителното дружество. \"Инерком\" има срок от девет месеца, за да осъществи плащанията към ЧЕЗ по сделката, отбелязва БНР. Сподели:", "date": "2018.03.08", "title": "НОВО 20! Чешкият президент е обсъдил с директора на ЧЕЗ сделката с Гинка Върбакова"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2-%D0%B1%D1%81%D0%BF-%D0%BD%D0%B8%D0%BD%D0%BE%D0%B2%D0%B0-%D0%B3%D0%BE%D1%82%D0%B2%D0%B8-%D0%B1%D0%B0%D0%BB%D1%82%D0%B8%D1%8F%D1%82%D0%B0-%D0%BD%D0%B0-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B7%D0%B0%D1%80%D0%B0%D0%B4%D0%B8-%D1%87%D0%B5%D0%B7---%D1%89%D0%B5-%D0%BF%D0%BE%D1%81%D0%BB%D0%B5%D0%B4%D0%B2%D0%B0-%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news733392.html", "text": "Корнелия Нинова и ръководството на БСП са изпаднали в дива паника заради разпространената от ГЕРБ информация, че съпругата на президента на ПЕС и бивш лидер на социалистите Сергей Станишев - Моника Станишева, е пиар на фирмата на Гинка Върбакова \"Инерком\". Нинова и БСП са най-върлите противници на тази сделка и дори вчера свикаха скромен пенсионерски протест пред Министерския съвет срещу нея. Моника Станишева категорично отрече да е пиар на фирмата на Върбакова, Нинова тъй и не е обявила дали е знаела това, а БСП само разпространи съобщение, че не може да носи отговорност за бизнеса на свързани с нея хора. Лидерката на БСП обаче твърдо е решила да се възползва от новата фаза на скандала с ЧЕЗ, за да си разчисти сметките със Сергей Станишев, с когото е люто скарана заради Истанбулската конвенция. Тя възнамерявала да навърже формални факти и обстоятелства с цел да вкара президента на ПЕС в хипотезата на члена от устава, който допуска изключване от БСП за уронване на престижа на партията. Това съобщиха пред ПИК отлично информирани източници от \"Позитано\" 20, които вече са в ужас от този замисъл. Нинова смятала да обвини Станишев, че е замесен с ЧЕЗ чрез съпругата си, тъй като чешката компания се контролира от президента на Чехия Милош Земан, който е член на тяхната социалдемократическа партия. Тя пък от своя страна членува в ПЕС, която в момента е под ръководството на Станишев. Лидерката на БСП възнамерявала да развие внушението, че семейството на Станишев е обвързано със сделката, която тя превърна в свое опозиционно оръжие. Анализатори веднага я заподозряха, че защитава интересите за изгубил претендент за покупката на ЧЕЗ в лицето на собственика на \"Енерго ПРО\". И посочиха, че той редовно ход на лов с шефа на \"Лукойл\" Валентин Златев, в чиято фирма на висок позиция работи съпругът на Нинова - Митко Нинов, а нейната кандидатура за лидер на социалистите първо бе решена именно в кабинета на Златев. Нинова виждала злоумишлена атака срещу един от най-близките си хора в своето обкръжение - Драгомир Стойнев, и в изявлението на чешкия представител на ЧЕЗ Томаш Плескач, че са предлагали да българското правителство да влезе в сделката за дружеството, но то отказало. Това е станало точно по времето, когато Стойнев беше енергиен министър в правителството на Пламен Орешарски с мандата на БСП. Сега  обаче социалистите настояват държавата да купи ЧЕЗ или поне контролните 34% от енергодружеството. Лидерката на червените била бясна, че вече е вкарана в обяснителен режим за позицията си по тази сделка и вече се разпоредила на другата си дясна ръка - Кирил Добрев да готви братоубийствено заседание на Националния съвет на БСП, на което да се разправи окончателно със Станишев. Така щяла да изпревари и неблагоприятното развитие на събитията около партията в ПЕС, тъй като тя е застрашена от замразяване на членството ѝ в евроструктурата заради позицията ѝ по Истанбулската конвенция. Членът от устава на БСП за уронване престижа на партията бе използван срещу бившия президент Георги Първанов, Румен Петков, бившия служебен премиер Георги Близнашки и още 7 други членове на БСП, когато ги изключиха от столетницата за уронване на престижа ѝ. Така, след като червената партия изключи от редиците си единствения президент на БСП, сега обмисля как да изключи и лидера на ПЕС от бойкия си строй. Нинова има тежки проблеми с вътрешната си опозиция, които временно бяха заглушени от скандала с ЧЕЗ, който червените яхнаха, но последния му развой и опита ѝ да посече Станишев този път наистина може да се обърне непоправимо срещу нея. Сподели:", "date": "2018.03.08", "title": "ВОЙНА В БСП! Нинова готви балтията на Сергей Станишев заради ЧЕЗ - ще последва ли президента на ПЕС съдбата на Първанов?"}
{"url": "http://pik.bg/%D0%BA%D1%80%D1%8A%D0%B6%D0%BE%D0%BA-%D0%B1%D1%8A%D1%80%D0%B7%D0%B8-%D1%80%D1%8A%D1%86%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0-%D0%BE%D1%82-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B1%D0%BE%D0%BB%D0%BE%D0%BD%D1%8F-news733292.html", "text": "Три продавачки, между които българка, бяха арестувани от италианската полиция заради кражба на парфюми, кремове и козметични продукти от летището на Болоня. Откраднатите продукти били на стойност 30 000 евро. Високата стойност на загубата задействало проверка на властите. Трите продавачки прибирали предимно тестовите опаковки, за да ги препродават. И трите били продавачки в парфюмерията на летището. В дома на едната от тях е намерен запас за цял магазин. Освен българката, която е 26-годишна, другите задържани са италианка и молдовка. Полицията смята, че предназначението на част от откраднатите стоки е препродажба в България или Молдова, съобщава италианската преса, информира Нова телевизия. Тъй като голямо количество от стоката е открито в дома на италианката, а останалите две задържани били без криминални прецеденти, българката и италианката са освободени, но с повдигнато обвинение за кражба, което им струва и работното място. Сподели:", "date": "2018.03.08", "title": "Кръжок \"Бързи ръце\": Арестуваха българка за кражба на козметика от летището в Болоня"}
{"url": "http://pik.bg/%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%BF%D0%B0%D0%B7%D0%B0%D1%80%D1%81%D0%BA%D0%B0-%D1%87%D0%B0%D0%BD%D1%82%D0%B0-%D0%B8%D0%B7%D0%BF%D1%80%D0%B0%D0%B7%D0%BD%D0%B8-%D0%BC%D0%B5%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D1%81%D1%83-news733451.html", "text": "Затвориха временно метростанция СУ „Св. Климент Охридски” заради изоставен багаж.Сигналът за намерена пазарска чанта е подаден около 17:00 ч.На мястото бяха изпратени полицейски екипи, които извършиха проверка.Собственичката на багажа се е явила, за да си го прибере. Сподели:", "date": "2018.03.08", "title": "Изоставена пазарска чанта изпразни метростанцията на СУ"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%BD%D0%B0%D0%BA%D0%B2%D0%B0%D1%81%D0%B8-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82-%D1%81%D0%B5%D0%B4%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B8-%D1%83%D0%B1%D0%B8-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87-news733370.html", "text": "Окръжна прокуратура –Монтана внесе в съда обвинителен акт срещу В. Е. от с. Якимово, обл. Монтана за причинена от него смърт на велосипедист, при управление на лек автомобил, след употреба на алкохол. На 01.11.2015 г.  в Якимово се провели избори за кмет. Около  20.30 часа,  в центъра на селото, било организирано празненство от новоизбрания управник, като на присъстващите се раздавало различни видове алкохол. На тържеството пристигнал и обв. Е. който управлявал автомобил марка „Опел“. Същият носел бутилка водка, която решил да сподели със свой познат - св.Н. К. Около полунощ  двамата се отправили  с колата към гр. Вълчедръм. Автомобилът  управлявал  обвиняемия.  Като пристигнали в града Е. си закупил бутилка уиски и продължил да употребява алкохол. Впоследствие пожелал да си купи  и бира от бензиностанция, но служителите му отказали, тъй като бил видимо пиян. Тогава двамата решили да се върнат в с. Якимово. В селото обвиняемият управлявал автомобила със скорост много над допустимата за населеното  място - 85 км/ч. По това време, около 5.30 часа, към дома си, от празнуването в селото, се прибирал пострадалият  Г. А., който се движел с велосипед към дома си. Под въздействие на алкохола и в резултат на високата скорост, обвиняемият загубил  контрол върху управлението на автомобила и блъснал велосипедиста, след което се ударил  в оградата на къща. Въпреки това Е. не останал на мястото на инцидента, за да окаже помощ на  пострадалото лице, не сигнализирал полицията, а напуснал местопроизшествието и изоставил колата извън селото, където по късно автомобилът е намерен от органите на полицията. Междувременно пострадалият от катастрофата Г. А. бил транспортиран до болницата в гр. Лом, където бил настанен на лечение, но вследствие на причинените му травматични увреждания починал. След издирване извършителя на престъплението е установено, че концентрацията на алкохол в кръвта на обвиняемия е 1.80 промила. Предстои насрочване на разпоредително заседание по делото. Сподели:", "date": "2018.03.08", "title": "Шофьор се накваси по случай победата на кмет, седна зад волана и уби колоездач"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%81%D0%BF%D0%B5%D1%88%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%B2%D0%B8%D0%BA%D0%B0-%D1%80%D0%B5%D1%81%D0%BE%D1%80%D0%BD%D0%B8%D1%82%D0%B5-news733449.html", "text": "ОЧАКВАЙТЕ ПОДРОБНОСТИ По разпореждане на министър-председателя Бойко Борисов, вицепремиерът по обществения ред и сигурността и министър на отбраната Красимир Каракачанов свика на работно съвещание министрите, в чиито ресори са вменени отговорности за състоянието на язовирите в Република България. То се провежда в Министерството на отбраната. Сподели:", "date": "2018.03.08", "title": "Борисов разпореди спешно заседание за състоянието на язовирите, Каракачанов свика ресорните министри"}
{"url": "http://pik.bg/%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BB%D0%B8-%D1%81%D1%82%D1%80%D0%BE%D0%B5%D0%B6%D1%8A%D1%82-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8%D1%82%D0%B5-%D1%85%D0%BE%D1%80-news733316.html", "text": "Кметът на Пловдив Иван Тотев коментира днес ситуацията със строежа на стадион \"Христо Ботев\". \"Следващата седмица имам среща с президента на клуба Ангел Палийски, защото получихме становище за продължаване строителните дейности на стадиона. Искам да уточним детайли по работата и да ми дадат повече подробности за ситуацията. Ще разговарям и с благодетеля на клуба Георги Самуилов, който в момента е в чужбина. Едва след тези разговори ще сме наясно как ще процедираме със стадион \"Христо Ботев\"\", заяви Тотев пред PlovdivNews. Сподели:", "date": "2018.03.08", "title": "Ще продължи ли строежът на стадион \"Христо Ботев\"? Кметът на Пловдив се среща със силните хора в Ботев"}
