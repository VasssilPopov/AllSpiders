{"url": "http://pik.bg/%D0%B2%D0%B7%D0%B5%D1%85%D0%B0-%D0%BF%D0%BE%D1%80%D0%BD%D0%BE%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%B0%D1%88%D0%B0-%D0%B3%D1%80%D0%B5%D0%B9-%D0%B7%D0%B0-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%BA%D0%B0-%D0%B2-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-news754519.html", "text": "Порноактрисата Саша Грей бе обявена в руските социални мрежи победителка в... олимпиада по математика. Блогър публикува снимка на звездата от филмите за възрастни, а под фотото написа: \"Това е скромната Саша Серова от провинцията, която спечели победата в математическия конкурс\". Блогърът не се ограничава с това, а призовава публикацията му да бъде разпространена. В крайна сметка \"математичката\" Грей е шерната близо 3000 пъти. \"Страхотна мацка! Уверен съм, че няма да си разхвърля дрехите, за да се снима полугола и да демонстрира тялото си. Добре, че е в Русия\", пише в коментара си патриот, който явно не разпознава известната актриса. По-надолу обаче коментират и хора, разпознали Саша Грей. И под снимката започва словесна престрелка между двата \"лагера\". Саша Грей е една от най-известните порнозвезди. През 2013 г. тя посещава Русия и извършва дълъг преход от Владивостокщ до Москва. Гостува и в популярното в токшоу \"Вечерний Ургант\". Сподели:", "date": "2018.06.01", "title": "Взеха порноактрисата Саша Грей за победителка в... олимпиада по математика "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D1%83%D0%B4%D0%B0%D1%80%D0%BD%D0%B0-%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D0%B0%D0%BA%D1%86%D0%B8%D1%8F-%D0%B2-%D0%B4%D0%B8%D1%81%D0%BA%D0%BE-news754636.html", "text": "Вицепремиерът Валери Симеонов в момента провежда ударна акция в борбата с шума и безредиците по родното Черноморие, видя на място репортер на ПИК. Първото заведение, което провериха, е бар Coccoon, който пренебрегвал забраната и дънела силна музика. След намесата на Симеонов и полицейския екип с него преди минути, музиката е спряна. Изненадващо бе проверена и дискотека “Арена”, където също шумът превишаваше нормите, но музиката моментално бе спряна, предаде репортер на ПИК. Най-скандално нарушаваха забраната в “Рейнбоу”, където миналата година цели 15 пъти нарушавали забраната. Сега също бяха хванати в издънка. Лидерът на НФСБ изненадващо прави проверки в заведенията и дискотеките на първа линия на самия плаж в Слънчев бряг, като се инспектира не само шума, но касовите апарати, данъчната стриктност, храната, хигиенните условия и всички останали законови изисквания. Още миналата година той се зарече, че терорът който упражняват някои заведения върху туристите със силен шум до сутринта, ще бъде прекратен. Тази вечер той отново започна изненадващите проверки, за да види кой си позволява да нарушава закона. Миналата година благодарение на усилията на Симеонов да пази законите, бе затворен скандален бар, като вицепремиерът се закани, че ще изтрие позорното име на Слънчев бряг на Содом и Гомор на Балканите, и ще го превърне в нормален курорт, където всеки да може да почива спокойно. Държавата тогава доказа, че когато имат политическата подкрепа, институциите не само могат да свършат работата си безупречно, но и го правят с желание и хъс за налагане на закона. „Държавата на закона ще покаже, че е по-силна от държавата на мафията”, каза тогава Симеонов и сега продължава да се бори за тази кауза. Вицепремиерът получи пълна подкрепа и от Министерски съвет, когато одобри проект на закон за изменение и допълнинени е за защита от шума в околната среда. Всичко това се наложи, за да се осигури опазването на здравето на хората от вредното въздействие на дискотечните децибели, който се носят цял нощ и е абсолютно непоносимо да се спи и почива от нощните заведения по плажа. Лично вицепремиерът следи за спазване на наредбите, тъй като както самият той заяви миналото лято „полицията дори не може да се справи пред мутрите“. „Стоят едни здрави момчета на вратата, представете си инспектори и полиция как да си вършат работата. Хората трябва да виждат, че има държава, че ние които сме избрани следим за тяхното здраве и спокойствие“, заяви лидерът на НФСБ. Със  Законопроекта му се въведоха ограничения  определени часови пояси за озвучаване на открити площи в зони и територии, предназначени за жилищно строителство, рекреационни зони и територии и зони със смесено предназначение, озвучаването на открити площи от пътни превозни средства и плавателни средства предназначени за спорт, туризъм и развлечения и водноатракционни услуги. Вътрешният министър Валентин Радев и главният секретар Младен Маринов също подкрепиха мерките на вицепремиера, тъй като и според тях е недопустимо туристите и хората, които са отишли, за да почиват, да бъдат тероризирани по този начин, за това подкрепят акциите му. Въпреки, че имаше и такива, които бяха недоволни от отнемането на тонколоните и спирането на музиката, всички хотелиери и туристи, дошли на родното Черноморие да почиват приветстваха мерките на Симеонов и заявиха, че от години не са спали спокойно. Още миналата година те изразиха надежда, че акциите няма да спрат и ето, че тази вечер на старта на сезона Валери Симеонов изпълни обещанието си да бди над законността. Още със старта на сезона вицепремиера реши да провери дали наредбите се спазват и заяви неколкократно, че ще бъде безкомпромисен към тази вакханалия, в която някой хора са превърнали нашите курорти. Сподели:", "date": "2018.06.01", "title": "ИЗВЪНРЕДНО И САМО В ПИК! Вицепремиерът Валери Симеонов с ударна и изненадваща акция в дискотеките на Слънчев бряг - вижте как бори местния Содом и Гомор (ВИДЕО/СНИМКИ/ОБНОВЕНА)"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BF%D1%80%D0%B5%D0%B4%D0%B8-31-%D0%B3%D0%BE%D0%B4%D0%B8%D0%BD%D0%B8-%D1%81%D1%8A%D0%B2%D0%B5%D1%82%D1%81%D0%BA%D0%B8-%D0%BF%D0%B8%D0%BB%D0%BE%D1%82-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news754512.html", "text": "Пилот от Съветската армия, за когото се смяташе, че е изчезнал по време на войната в Афганистан (1979-1989 г.), бе открит, предаде РИА Новости. За това съобщи член на организация, обединяваща ветерани от въоръжения конфликт. Това е чудесна новина. \"Сега обаче на човека му е нужна материална, морална и дипломатическа подкрепа\", каза генерал-полковник Валерий Востротин, цитиран от \"Новини.бг\". По думите на военния летецът се намира в Пакистан и иска да се върне в Русия. \"Самолетът на нашия колега е бил ударен през 1987 г. и е попаднал в плен\", поясни още Востротин. Името на оцелелия военен летец не се съобщава. Съветският съюз извърши преврат в Кабул през 1979 г. и сложи на власт марионетно правителство. След това в азиатската страна почна война между подкрепяното от СССР правителство и опозиционерите, които получаваха помощ от Пакистан, САЩ и други страни. Сподели:", "date": "2018.06.01", "title": "КУРИОЗ! Изчезнал преди 31 години съветски пилот бе открит в Афганистан"}
{"url": "http://pik.bg/%D1%83%D1%87%D0%B8%D0%BB%D0%B8%D1%89%D0%BD%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%B8-%D0%B4%D0%BE%D1%81%D1%82%D0%B0%D0%B2%D1%87%D0%B8%D1%86%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BC%D0%B7%D1%85%D0%B3-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BC%D0%B5%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0--news754622.html", "text": "75 директори на училища, 18 фирми и доставчици на храни, Асоциацията за здравословно хранене и други организации са изразили редица критики към наредбата на Министерство на земеделието, храните и горите за промяна на правилата за доставка на храни в училищата, както се вижда от Портала за обществени консултации към Министерски съвет. В становища, подкрепени от 75 директори на училища, се изразяват опасения, че автоматичното избиране на доставчик въз основа на най-късо разстояние до производствена база ограничава възможностите на директорите да преценяват асортимента продукти, нарушава изграденото през годините доверие между училища и доказано работещи добре доставчици, като цяло нарушава принципите за лоялна конкуренция и противоречат на Конституцията. В същата подписка се цитира решение № 482 ОТ 04.05.2017 на КЗК, което, според подписалите директори, доказва, че наредбата нарушава правото на конкуренцията и конкурсното начало. Според Асоциация „Здравословно хранене за децата“, текстът на разпоредбата „противоречи на правото на Европейския съюз, на нормативни актове от по-висока степен, влиза в колизия с правилата на формалната логика и съдържа вътрешно противоречиви предписания към адресатите на правната норма“. Организацията твърди, че заложените в наредбата критерии за избор на най-голям доставчик и/или този с най-късо разстояние до производствената база нарушават правилата за защита на конкуренцията в рамките на Общата селскостопанска политика на ЕС. В позициите на доставчиците на плодове и мляко се изтъква, че критериите за избор на доставчик, заложени в наредбата, нарушават правилата за лоялна конкуренция и създават предпоставки за дискриминация срещу определени фирми. В процеса на обществено обсъждане, Министерството на земеделието и храните многократно твърди, че чрез наредбата се дава приоритет на производителите и се създават условия за скъсяване на веригата на доставки на плодове, зеленчуци, мляко и млечни продукти. Наредбата попадна под сериозни критики от страна на вицепремиера Валери Симеонов, според когото тя поставя под риск стабилността на изграден вече работещ механизъм, т.к. програмата „Плод и мляко“ се изпълнява на 95%, и предпоставя към монополизиране на сектора. Сподели:", "date": "2018.06.01", "title": "Училищни директори и доставчици скочиха срещу МЗХГ заради променените правила за доставка на храни в училищата "}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%BE%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news754501.html", "text": "Испания , в което не влизат , съобщава АФП. Така се открива пътят за Мадрид да прекрати прякото управление над региона. През миналия месец централните власти признаха властта на новоизбрания каталунски лидер Ким Тора, но от него министри, защото срещу четирима от тях са повдигнати обвинения във връзка с неуспешния опит за отделяне на Каталуния от Испания. Тогава Мадрид нарече номинациите \" \". По-рано тази седмица Тора представи нова администрация, в която не влизат спорни министри. В момента Каталуния е , след като се опита да обяви независимост от Испания през октомври 2017 г., припомня \"Нюз.бг\". Мадрид на премиера Мариано Рахой да бъде даде зелена светлина на новото правителство на Каталуния арестувани или живеещи в изгнание бивши политици отказаха да одобрят номинираните нова провокация под прякото управление на Мадрид даде зелена светлина преди централното правителство свалено с вот на недоверие в парламента. Сподели:", "date": "2018.06.01", "title": "Испания одобри новото правителство на Каталуния"}
{"url": "http://pik.bg/%D0%B2%D1%8F%D1%80%D0%B0-%D0%B0%D0%BD%D0%BA%D0%BE%D0%B2%D0%B0-%D0%BD%D0%B0%D1%82%D0%BE%D1%87%D0%B8-%D0%BD%D0%BE%D0%B6%D0%B0-%D0%BF%D0%BE-%D0%B3%D0%B0%D0%BB%D0%B0-%D0%B8-%D1%81%D1%82%D0%B5%D1%84%D0%B0%D0%BD-%D1%81%D0%B2%D0%B0%D0%BB%D1%8F%D1%82-%D0%B3%D0%B8-%D0%BE%D1%82-%D0%B5%D1%84%D0%B8%D1%80-%D0%B7%D0%B0%D1%80%D0%B0%D0%B4%D0%B8-%D1%88%D0%B0%D0%BC%D0%B0%D0%BD%D0%B0-%D0%BF%D1%80%D0%B8-%D0%BA%D0%BE%D0%B9%D1%82%D0%BE-%D0%B1%D0%BE%D0%BB%D0%BD%D0%B0%D1%82%D0%B0-news754566.html", "text": "Шефката на Нова телевизия е вдигнала мерника на Гала и мъжа й Стефан. Гледаемостта на сутрешното предаване \"На кафе\" в последната година е спаднала чувствително, а след избухналия скандал с болната от рак Теодора, която едва не умря в Бразилия, съдбата му била предрешена - очаква се от есента шоуто да слезе от ефир. Припомняме, че именно в \"На кафе\" шарлатанинът и неговите посредници у нас са били рекламирани. Шефовете на Нова отдавна смятали, че Гала и екипът й са изчерпани като съдържание и визия, но заради приятелството на блондинката с продуцента Маги Халваджиян правели компромиси. Рейтингът бил срамно нисък и се наблюдавало явен отлив на зрителски интерес, разкрива столичен таблоид. Публична тайна било, че на драгите зрители отдавна им било втръснало от едни и същите гости в студиото, които разказвали по цял час за семейните си драми и банални битовизми. На редакционната поща пристигали имейли, в които хората изказвали негодуванието си от постоянното присъствие на Меги Желязкова, Поли Паскова, д-р Папазова, пернишкото Барби Антония Петрова, плюс сюрията евтини чалгаджиийки с просташки разкрития за жалкия си личен живот. Новата шефка в телевизията Вяра Анкова отдавна следяла развитието на предаването и забелязала, че то цикли на едно място, въпреки присъствието на мъжа на Гала - Стефан. Търпението й вече било изчерпано и тя имала спасителен план за сутрешния часови пояс на Нова телевизия. Според нея часовете преди обед трябвало да бъдат запълнени със смислени теми, а не с разкази за уринотерапия, ходжи, врачки, баячки и представящи се за моделки и певици елитни проститутки. Пердето й паднало след случая с Теодора Маджарова, която замина при уж известен шаман в Сао Пауло, Бразилия, за да се лекува от рак, но там състоянието й рязко се влоши и се наложи да бъде върната в родината с помощта на Министерство на външните работи. Анкова била категорична, че ще трябват и нови лица за предстоящия есенен сезон. Ако се вярва на мълвата, тя вече се била спряла на Георги Любенов, който в момента е водещ на съботно-неделното предаване по БНТ \"Денят с Георги Любенов\". Журналистката искала предаване, което да бъде подобно на \"Преди обед\" по Би Ти Ви с водещи Александър Кадиев и Деси Стоянова. Смятала да вкара новини от политиката, икономиката, актуални събития, информация за пътищата - все неща полезни за зрителите, които не се интересуват от чудодейните кремчета за разкрасяване на разни фирми, нито пък от модерните пластични операции. За дама, която да радва очите на зрителите била харесана партньорката на Любенов - журналистката Ева Кикерезова. Жоао де Деус , сочен за трансмедиум и духовен лечител, Сподели:", "date": "2018.06.01", "title": "ВЯРА АНКОВА НАТОЧИ НОЖА по Гала и Стефан! Свалят ги от ефир заради шамана, при който болната от рак Теодора едва не умря в Бразилия "}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D1%81%D0%B5%D1%80%D0%B3%D0%B5%D0%B9-%D0%B1%D0%B5%D0%B7%D1%80%D1%83%D0%BA%D0%BE%D0%B2-%D1%81%D1%82%D0%B0%D0%BD%D0%B0-%D1%80%D0%BE%D0%BA%D0%B0%D0%B4%D0%B6%D0%B8%D1%8F-news754515.html", "text": "Известният руски актьор Сергей Безруков създаде своя рок група и я нарече \"Крестный папа\". Дебютният сингъл на групата е вече факт и се казва \"Не про нас\", а актьорът-музикант вече го публикува в мрежата, съобщава \"Ридус\". Изданието отбелязва, че с рок музика Безруков се занимава още от детството си, но едва сега събира кураж да се пробва в качеството си на професионален музикант. Безруков и колегите му работят усърдно над първия си албум. Сподели:", "date": "2018.06.01", "title": "НОВО АМПЛОА! Сергей Безруков стана рокаджия "}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D1%80%D0%B0%D0%B7%D0%BD%D0%B8%D0%BA-%D0%BA%D0%B0%D1%82%D0%BE-%D0%B4%D0%BD%D0%B5%D1%88%D0%BD%D0%B8%D1%8F-%D0%BD%D0%B5-%D0%B5-%D0%B2%D1%80%D0%B5%D0%BC%D0%B5-%D0%B7%D0%B0-%D0%B3%D0%BE%D1%80%D0%B4%D0%BE%D1%81%D1%82-%D0%B0-%D0%B7%D0%B0-%D1%81%D0%BC%D0%B8%D1%80%D0%B5-news754623.html", "text": "Започна търегствената заря-проверка на централния площад във Враца в памет на Христо Ботев и загиналите за свободата на България. \"Събрали сме да почетем Ботев и неговите четници. Да склоним глава пред загиналите. Правим го всяка година. Велик дух и трагична гибел. Това е историята на Ботев\", каза президентът Румен Радев при откриването на тържествата. \" \"Затова имаме герои, които загиват в самота. Празник като днешния не е време за гордост, той е повод за смирение и размисъл. Още ли българи в чужбина се скитат клети, немили, недраги? Отговорите ги знаем. Но аз знам, че няма българска предопределеност, а има българска воля. Преди 142 г. шепа българи повярваха в себе си и промениха живота ни. Поклон пред паметтта им. Нека техният кураж бъде нашето вдъхновение\", каза Радев. Не куршумът, а безразличието, страхът и малодушието убиха поета . Тези три порока всеки човек носи в себе си, но не всеки успява да пребори\", подчерта държавният глава. Сподели:", "date": "2018.06.01", "title": "Румен Радев на тържествата във Враца: Празник като днешния не е време за гордост, а за смирение и размисъл"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B5%D1%86-%D1%81%D0%BF%D0%B0%D1%81%D0%B8-%D1%81-%D0%BA%D1%80%D1%8A%D0%B2%D1%82%D0%B0-%D1%81%D0%B8-24-%D0%BC%D0%B8%D0%BB%D0%B8%D0%BE%D0%BD%D0%B0-%D0%B1%D0%B5%D0%B1%D0%B5%D1%82%D0%B0-news754552.html", "text": "2,4 милиона бебета са спасени, благодарение на кръвта на един човек. Австралиецът Джеймс Харисън е дарявал кръвна плазма в продължение на 63 години, общо 1173 пъти. На 11 май световният рекордьор по кръводаряване „излезе в пенсия“, но не по негово собствено желание, а защото законът в Австралия не му позволява да продължи, а Червеният кръст се опасява, че вече има риск за здравето му заради напредналата възраст. Пред Дарик Харисън разказа, че през 60-те години лекари откриват, че кръвта му е уникална. Тя съдържа голямо количество и изключително устойчиви антитела, които се преборват с антителата, произвеждани от майки с отрицателна кръвна група, чиито партньори са с положителна. В такива случаи жените често помятат или бебетата се раждат с увреждания. От кръвната плазма на Харисън създават лекарство, което се инжектира на жените в риск. Оказва се, че ампулите, произведени от плазмата на австралиеца „със златна ръка“, помагат и на собствената му дъщеря, чуйте: „Да, на дъщеря ми също трябваше да ѝ правят инжекции, тъй като има отрицателна кръвна група, а съпругът ѝ положителна. След първото дете, което се роди нормално, тя трябваше да получи лекарството, за да бъдат убити лошите антитела, произведени от имунната ѝ система. Моите антитела обаче са по-силни и ги унищожиха. Така следващия път тя забременя, без да има проблеми. А имаше риск да пометне. Но след инжекцията всичко беше наред“, каза Харисън. На въпрос дали се чувства като герой той бе категоричен: „Не, не, не. Има хора, които влизат в горящи сгради. Аз не полагам такива усилия. Само лягам на кушетка в Центъра за кръводаряване на Червения кръст, давам ръката си и дарявам кръв. Не ме е грижа за тази част с геройството. Хората казват „ти си герой“, но аз всъщност не се чувствам такъв“. Сподели:", "date": "2018.06.01", "title": "Австралиец спаси с кръвта си 2,4 милиона бебета"}
{"url": "http://pik.bg/%D0%B2%D0%B8%D0%B5%D0%BD%D0%B0-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B4%D0%B6%D0%B0%D0%BC%D0%B8%D0%B8-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news754489.html", "text": "На Балканите се формира нов маршрут за мигранти с активната подкрепа на джамиите. Това предупреждава Петър Вайгнер, експерт по политиката за предоставяне на убежище и човешките права към Министерството на вътрешните работи на Австрия, отбелязва скопското електронно издание \"Нова Македония“. Вайгнер е убеден, че увеличаването на броя на бежанците води до изостряне на ситуацията, която няма да се развие толкова драматично, колкото през 2015 г., въпреки че в кризисните региони има потенциал за повтаряне на сценария от пика на мигрантската криза в Европа. Експертът на австрийското вътрешно министерство вижда риск от сериозна вълна през следващата година, ако не бъдат предприети необходимите мерки. \"Нарастването на броя на мигрантите през 2014 г. доведе до резултата, който имахме през 2015 г., това може да стане и през 2019 г.“, алармира Вайгнер, цитиран от \"Фокус\". Новият балкански маршрут, които понастоящем се образува, има два клона: през Албания и Черна гора, или през Сърбия, Босна и Херцеговина и Хърватия. Експертите го наричат „маршрут на джамиите“, защото именно тези мюсюлмански институции оказват подкрепа на мигрантите по пътя им към Западна Европа. Според австрийските медии има редица видеоклипове, които на арабски подробно описват преминаването по маршрута към „заветния“ Европейския съюз. Сподели:", "date": "2018.06.01", "title": "Виена алармира: Джамии на Балканите помагат на нелегални мигранти"}
{"url": "http://pik.bg/%D0%B1%D1%8F%D0%BB-%D0%B4%D0%B5%D0%BD-%D0%BD%D0%B5-%D0%B2%D0%B8%D0%B4%D1%8F-%D1%81%D0%B5%D1%80%D1%85%D0%B8%D0%BE-%D1%80%D0%B0%D0%BC%D0%BE%D1%81-%D1%81%D0%BC%D0%B5%D0%BD%D0%B8%D0%BB-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D0%BE%D1%82-%D0%B5%D0%B3%D0%B8%D0%BF%D0%B5%D1%82-news754542.html", "text": "Капитанът на Реал Мадрид Серхио Рамос бил принуден да смени телефонния си номер след финала на Шампионската лига. Причината са заплахите към него заради контузия на аса на Ливърпул Мохамед Салах. Във финала на Шампионската лига между испанския гранд и мърсисайдци, двамата футболисти влязоха в остро единоборство, което приключи с травма на египтянина и принудителната му смяна, предава за неволите на испанеца Би Ти Ви. След мача, в който Реал триумфира за рекордния трети път в историята с титлата от турнира, в Египет заклеймиха Рамос като \"касапин\". Част от футболните запалянковци в родината на Салах пък се сдобиха с телефонния номер на капитана на \"белите\". Заради заплахите, идващи под формата на обаждания и съобщения, испанецът се принудил да смени номера си. Салах най-вероятно ще трябва да почива 3-4 седмици заради контузията в рамото. Това означава, че ще пропусне първия мач на Египет от груповата фаза на световното първенство в Русия. Сподели:", "date": "2018.06.01", "title": "Бял ден не видя! Серхио Рамос сменил телефона си заради заплахи от Египет"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B2-%D0%B3%D0%BE%D1%80%D0%B5%D1%89%D0%B0-%D1%86%D0%B5%D0%BB%D1%83%D0%B2%D0%BA%D0%B0-%D1%81%D1%8A%D1%81-%D1%81%D0%B5%D0%BC%D0%B5%D0%B9%D0%BD%D0%B8%D1%8F-%D0%B0%D0%BD%D0%B4%D1%80%D0%B5%D0%B9-%D0%B0%D1%80%D0%BD%D0%B0%D1%83%D0%B4%D0%BE%D0%B2-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-news754478.html", "text": "Продуцентът на \"Фермата\" Андрей Арнаудов, който преди броени дни прегърна първородна рожба, си чукна среща с певицата, която също наскоро стана родител, но пък е с неустановен семеен статус - Мария Илиева, в градинката пред Народния театър. Нещо повече - папараците на ПИК запечатиха гореща целувка помежду им! По-рано днес фотоекипът ни първо фокусира Андрей да крачи нервно из алеите със залепен в ухото мобилен телефон. Продължи да обикаля из района, очевидно в очакване на среща с някого. Изненадващо този някой не бе екранната му и бизнес половинка Иван Христов, а поп дивата Мария Илиева, която само преди 4 месеца роди син от 27-годишния бивш футболист Георги Михайлов. Както бе умислен и притеснен, лицето на Арнаудов грейна като юлско слънце мигом, щом очите му зърнаха \"цъфналата\" в рокля с флорални мотиви Мария. Продуцентът се затича да я посрещне, след което двамата си размениха топла прегръдка и гореща целувка. Илиева е разпознаваема от далеч и едва ли сред отмарящите по същото време в градинката софиянци имаше някой, който да не я е разпознал ( , но все пак визията й включваше лек камуфлаж под формата на слънчеви очила. Естествено, маркови - на \"Гучи\". Бърза справка на ПИК в \"Гугъл\" показа, че въпросният модел се продава онлайн за \"скромната\" сума от 257 евро. Илиева и Андрей разгледаха фотоизложбата \"За да го кръстиш, трябва да се роди\" на Движението за национална кауза ДНК в подкрепа на раждаемостта в България. Сподели:", "date": "2018.06.01", "title": "САМО В ПИК! Мария Илиева в гореща целувка със... семейния Андрей Арнаудов! Певицата се крие зад очила за 250 евро (ПАПАРАШКИ СНИМКИ) "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%BD%D0%B0-12-%D1%8E%D0%BD%D0%B8-news754630.html", "text": "Президентът на САЩ Доналд Тръмп заяви след разговорите си с пратеника на Пхенян, че ще се срещне с лидера на Северна Корея Ким Чен  Ун на 12 юни. Срещата ще се проведе в Сингапур. По думите на Тръмп, разговорите със севернокорейския пратеник в Белия дом са били продуктивни. Що се отнася до набелязаната среща на върха САЩ - КНДР, американският лидер заяви, че в нейните рамки няма да се подписват стратегически или важни документи. Сподели:", "date": "2018.06.01", "title": "ИЗВЪНРЕДНО! Тръмп и Ким Чен Ун се срещат на 12 юни"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%81%D0%B8%D0%BB%D0%BD%D0%BE-%D0%BD%D0%B0%D1%87%D0%B0%D0%BB%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B0%D0%BD%D1%81%D0%B0%D0%BC%D0%B1%D1%8A%D0%BB-%D0%BD%D0%B0-%D0%B5%D0%B2%D1%80%D0%BE-2018-news754629.html", "text": "Българският ансамбъл по художествена гимнастика получи изключително висока оценка за съчетанието си на 5 обръча на европейското първенство в Гуадалахара, Испания. Възпитаничките на Весела Димитрова заслужиха 23.100 за изпълнението си. За тях това е рекордно висока оценка, няма и друг отбор надминавал 23-те точки. Втори останаха рускините с 22.500, а трети са грациите на Италия с 21.800. На Евро 2018 участват 19 ансамбъла. Българският тим се класира и за финала на пет обръча, който е в неделя. При ансамблите в Гуадалахара има многобой и финали на отделните уреди, а освен това и отборно заедно с девойките, съобщава Би Ти Ви. Българките са първи и във временното класиране за многобоя след първия уред. България обаче заема второто място в класиране след първия ден на шампионата с оценка 88.325, първи са рускините с 93.650, а трето Украйна с 86.225 т. Причината: регламентът за отборното подреждане, според който медалите са сбор от 6-те най-високи оценки в квалификациите при девойките и ансамбъл-жени - от двете съчетания в многобоя. Утре турнирът продължава с бухалки и топка при девойките индивидуално и 3 топки и 2 въжета при ансамблите-жени. Сподели:", "date": "2018.06.01", "title": "Изключително силно начало за българския ансамбъл на Евро 2018"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D1%8A%D0%B6-%D0%BE%D0%B1%D1%80%D0%B0%D0%BB-%D1%80%D1%83%D0%BC%D1%8A%D0%BD%D1%86%D0%B8-%D0%B2-%D1%85%D0%BE%D1%82%D0%B5%D0%BB%D0%B0-%D0%B8%D0%BC-news754516.html", "text": "По внесен обвинителен акт на Районна прокуратура – Бургас, съдът наложи ефективно наказание от 2 години „лишаване от свобода“ на Мирослав Д. Това съобщиха от пресцентъра на Районна прокуратура - Бургас. Той е подсъдим за това, че на 25 август 2017 г. в Бургас в хотел, в условията на опасен рецидив, отнел чужди движими вещи - парична сума от 900 евро, румънски леи (с равностойност в левове от 786 лв.) и портмоне от владението на румънска гражданка, както и сумата от 900 евро и румънски леи (с равностойност в левове от 786 лв. от владението на нейният съпруг (също румънски гражданин), като общата стойност на отнетото възлиза на 5 205 лв., без тяхното съгласие и с намерение противозаконно да ги присвои. Мирослав Д, който е многократно осъждан за престъпления срещу собствеността, проникнал в хотелската стая на пострадалото семейство. Вратата не била заключена и подсъдимият лесно влязъл вътре. Откраднатата валута се намирала в чанта, която била разположена на легло, на което пострадалите спели. Мирослав Д. се възползвал от този факт и задигнал вещите, след което напуснал стаята без да бъде забелязан. Той бил задържан от полицейските служители няколко дни по – късно. Присъдата е постановена по реда на съкратеното производство. Наказанието трябва да бъде изтърпяно при първоначален „строг“ режим в затвор. Присъдата на Районен съд – Бургас може да бъде обжалвана пред Окръжния съд в града. Сподели:", "date": "2018.06.01", "title": "Затвор за мъж, обрал румънци в хотела им "}
{"url": "http://pik.bg/%D0%B0%D1%80%D0%B5%D1%81%D1%82-%D0%B7%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D0%B8%D1%80---%D0%BF%D1%80%D0%B5%D0%B2%D0%BE%D0%B7%D0%B2%D0%B0%D0%BB-%D1%86%D0%B8%D0%B3%D0%B0%D1%80%D0%B8-%D0%B1%D0%B5%D0%B7-%D0%B1%D0%B0%D0%BD%D0%B4%D0%B5%D1%80%D0%BE%D0%BB-%D0%B7%D0%B0-%D0%BD%D0%B0%D0%B4-100-%D0%B1%D0%BE%D0%BD%D0%B0-news754547.html", "text": "Задържан е шофьор на товарен автомобил, превозвал цигари без бандерол за над 127 000 лева. Това съобщиха от пресцентъра на Апелативна прокуратура - София. Днес около 02:20 часа на ГКПП „Кулата“ е бил задържан шофьор на товарен автомобил, пътуващ от Гърция за България.  При гранична проверка е било открито голямо количество цигари на обща стойност над 127 000 лева, предава \"Фокус\". Водачът на превозното средство с български регистрационни номера е бил задържан по Закона на МВР за срок до 24 часа. Предстои Окръжна прокуратура – Благоевград да го привлече в качеството на обвиняем. Сподели:", "date": "2018.06.01", "title": "Арест за шофьор на тир - превозвал цигари без бандерол за над 100 бона"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D0%BC-%D1%86%D0%B5%D0%BB%D1%83%D0%BB%D0%B8%D1%82%D0%B0-%D1%81-%D0%BA%D0%BE%D1%84%D0%B5%D0%B8%D0%BD-news754471.html", "text": "Кофеинът се използва като съставка в най-различни козметични средства, предназначени да поддържат красотата на кожата. Той е основна съставка във всички кремове срещу целулит. А абразивната текстура на утайката от кафе ще изчисти мъртвите клетки и ще спомогне за по-добрата циркулация на кръвта. Има няколко основни рецепти, които да използвате, за да си направите скраб за тяло с утайка от кафе: 1. Вземете три супени лъжици утайка от кафе. Добавете една чаена лъжичка растително масло. Сложете три супени лъжици морска сол. Солта може да се замени със захар. Смесете всички съставки с душ гел. Полейте тялото си с гореща вода. Нанесете скраба с масаж за 5 минути и изплакнете под течаща вода. 2. Тинктура от черен пипер се смесва с една супена лъжица зехтин. Добавете половин чаша утайка от кафе. Разбърква се и се поставя на тъмно място за една седмица. Прилага се на проблемните зони с масаж за 5-7 минути. След употреба се препоръчва да се охлади кожата с лед. 3. Смесете зехтин, кокосово и рициново масло, добавете и кафеената утайка Нанесете скраба с масаж за 5-7 минути, след което изплакнете. Сподели:", "date": "2018.06.01", "title": "Как да преборим целулита с кофеин?"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B1%D1%83%D0%B9%D1%81%D1%82%D0%B2%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE---%D0%BE%D0%B1%D0%B8%D0%B6%D0%B4%D0%B0-%D0%BA%D1%8A%D1%81%D0%B0-%D1%80%D0%B8%D0%B7%D0%B0%D1%82%D0%B0-%D0%BD%D0%B0-%D1%87%D0%B5%D0%BD%D0%B3%D0%B5-%D1%80%D0%B8%D1%82%D0%B0-%D0%BF%D0%B0-news754449.html", "text": "ОДМВР - Монтана 27-годишен мъж е задържан за проява на агресия към полицейски служители в село Медковец. Това съобщиха от . На 31 май 2018 г. около 11.30 часа в района на кръстовището на ул. \"Г. Димитров\" и \"Поп Андрей\" в село Медковец служители на местния полицейски участък са извършили полицейска проверка за установяване на самоличност на мъж. При проверката мъжът не изпълнил разпорежданията на служителите, отправил обиди, закани, заплахи към тях и посегнал на единия, като му скъсал униформената риза. Мъжът нанесъл удари с крака по патрулния автомобил, при което са получени огъвания на задния ляв калник и капака на багажника. Спрямо мъжа е употребена сила и помощни средства - белезници, при което той е преустановил съпротивата си. Впоследствие е установена самоличността му – Н.Г. (на 27 г.) от с. Медковец. Задържан е за 24 часа в РУ - Лом. Местопроизшествието е посетено от дежурна оперативна група на РУ - Лом, извършен е оглед и са разпитани свидетели. По случая е образувано бързо производство в РУ - Лом. Сподели:", "date": "2018.06.01", "title": "БЕЛЕЗНИЦИ! Млад мъж буйства срещу полицаи в Монтанско - обижда, къса ризата на ченге, рита патрулка"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BA%D0%BE%D0%B9%D1%82%D0%BE-%D0%BF%D0%BE%D0%BC%D0%B5%D1%82%D0%B5-%D0%B4%D0%B5%D1%82%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news754597.html", "text": "Шофьорът, който по-рано днес блъсна 15-годишно момиче на пешеходна пътека в София, каза, че не е успял да избегне удара. По думите му детето е изскочило пред автомобила. Той заяви в своя защита, че е оказал първа помощ на детето веднага след инцидента. Момичето не било внимавало, защото в този момент носело чаша с кафе. По думите на виновния водач, той е пил една бира преди да се качи зад волана, съобщава Би Ти Ви. Припомняме, че момичето беше блъснато на пешеходна пътека на столичния булевард „Ал. Дондуков“. По първоначална информация алкохолната проба на шофьора е 0,68 промила. Момичето е в „Пирогов“ със счупена ръка. „Един мерцедес я удари и я хвърли на три метра, след което се заби в друг Мерцедес“, разказа очевидец. Сподели:", "date": "2018.06.01", "title": "Проговори шофьорът, който помете дете на пешеходна пътека в София"}
{"url": "http://pik.bg/%D0%BA%D0%B0%D0%BA-%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D0%BB%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D1%81%D0%B2%D0%B0%D1%82%D0%B1%D0%B0-%D1%81%D0%BD%D0%B8%D0%BC%D0%BA%D0%B0-news754544.html", "text": "В деня, в който стана ясно, че принц Хари и Меган Маркъл са сгодени, светът разбра, че нещо недопустимо досега ще се случи в кралското семейство. Тя е американка, актриса, разведена и по-стара от принца, иначе казано, налице са всички условия този брак да не се състои. 82 години след като крал Едуард се отказва от престола заради американката Уолис Симпсън обаче нещата в Бъкингамския дворец вече са различни. Кралицата даде разрешението си за сватбата и на 19 май звездата от \"Костюмари\" официално стана член на британското кралско семейство и херцогиня на Съсекс. В деня на сватбата си Маркъл изглеждаше зашеметяващо в рокля на \"Живанши\". Въпреки очакванията, че актрисата няма да изневери на стила си и ще видим нещо доста по-екстравагантно и смело от тоалета на Кейт Мидълтън, когато беше булка, Меган изненада всички с изчистената си визия. И двете ѝ рокли в този така специален за нея ден бяха снежно бели, без никакви допълнителни украшения по тях от камъни, перли или дантела. Но какво ли е било мнението на Маркъл за роклята на първата ѝ сватба. На 10 септември 2011 г. тя се омъжва за кинорежисьора Тревър Енгелсън, с когото се разделят две години по-късно. Сподели:", "date": "2018.06.01", "title": "Как е изглеждала Меган Маркъл на първата си сватба (СНИМКА)"}
{"url": "http://pik.bg/%D1%89%D0%B5-%D0%BF%D1%80%D1%8A%D1%81%D0%BD%D0%B5-%D0%BA%D0%BE%D0%BF%D1%87%D0%B5%D1%82%D0%B0%D1%82%D0%B0-%D0%BD%D0%B0-%D1%81%D0%B0%D0%BA%D0%BE%D1%82%D0%BE-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D0%BD%D0%B0%D1%88%D0%B8%D1%88%D0%BA%D0%B0%D0%B2%D1%8F-%D0%BD%D0%B5%D0%BF%D1%80%D0%BE%D1%81%D1%82%D0%B8%D0%BC%D0%BE-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%B3%D0%BE-%D1%81%D0%B1%D1%80%D1%8A%D1%87-news754572.html", "text": "Юксел Кадриев пак се е отпуснал до крайност и изпълва екрана повече, отколкото е естетично. Юки изглежда не ограничава трапезата си изобщо, а може би пие и висококалорични напитки, предположиха зрители. Те са забелязали, че дори в лице красивият новинар е очебийно наедрял. Костюмите на Кадриев пък така са го стегнали, че водещият излъчва напрежение в ефир, сякаш всеки момент копчетата на сакото му ще се скъсат и ще полетят във всички посоки. \"Явно, че колегата пак го е ударил на обилно хапване и пийване, а да се пораздвижи му е проблем\", коментират в телевизията. Зеленоокият тв водещ допреди месец изглеждаше перфектно, след като се бе повталил сред поредното преяждане. Изглежда след забележка на продуцентите на новините, че не изглежда добре на екран, когато спре да се ограничава с яденето, Кадриев видимо върна добра форма. Но за малко. Сега пак му е отпуснал края. \"Вероятно Юки пак ще получи забележка и ще трябва да кара месец-два на плодове и чайчета\", убедени са колежките му. Екранната му партньорка Виктория Петрова вече го била сръчкала да се стегне и да яде по-малко, пише ежедневник. Сподели:", "date": "2018.06.01", "title": "ЩЕ ПРЪСНЕ КОПЧЕТАТА НА САКОТО! Юксел Кадриев нашишкавя непростимо! Виктория Петрова го сбръчка да яде по-малко"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BB%D0%B8-%D0%B5-%D0%B4%D0%B0-%D1%8F-%D0%BE%D0%BF%D0%B8%D1%88%D0%B5%D1%88-%D1%81%D0%BE%D1%84%D0%BA%D0%B0-%D1%81%D0%B5-%D0%BF%D1%80%D0%B5%D0%BC%D0%B5%D1%81%D1%82%D0%B8-%D0%BF%D1%80%D0%B8-%D0%B3%D1%80%D0%B8%D0%BD%D0%B3%D0%BE-%D0%B2-%D0%BF%D0%B0%D0%BD%D0%B4%D0%B5%D0%BB%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BF%D0%B5%D1%80-news754541.html", "text": "Осъденият за рекет на бизнесмен Тодор Давидков се е цанил за чистач в затворническото общежитие в \"Казичене\". Гринго получи 10 месеца пандиз, след като се призна за виновен и се споразумя с обвинителите. Той излежа половината присъда още докато течеше процесът, така че остава в зандана още няколко месеца. Още с влизането в \"Казичене\" Гринго проявил претенции и заявил, че ако ще работи, е навит да помага в лафката. Номерът не минал и той бил зачислен към екипа по чистотата. Задълженията на пандизчиите на тази позиция са редовно изхвърляне на боклука, почистване на контейнерите и премитане на плаца. Съкилийниците му разказват, че Давидов като истинска фурия изблизвал кофите за боклук, а по площада нямало и прашинка. Припомняме, че преди да бъде уличен в рекет, Тодор се изживяваше като фолк звезда, обикаляше със Софи Маринова по участия, засне няколко клипа - въобще, живееше си царски. Усилията на Гринго с метлата и парцала били оценени от ръководството и той получил удължено време за свиждания като награда. Любимата му Софка моментално с възползвала и започнала да прекарва повече време с любимия си в панделата, пише ежедневник. В момента магистратите разглеждат молбата на Гринго за предсрочно освобождаване. Според директора на затвора, Тодор трябва да бъде незабавно освободен, защото се слави доброто си поведение и отношения към надзирателите и останалите пандизчии. Сподели:", "date": "2018.06.01", "title": "ЛЮБОВ ЛИ Е, ДА Я ОПИШЕШ! Софка се премести при Гринго в панделата! Любовникът на ромската перла стана чистач в \"Казичене\""}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D0%B8%D0%B7%D0%BA%D0%BB%D1%8E%D1%87%D0%B0%D1%82-%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D0%BB%D0%B0%D0%B4%D0%BA%D0%BE-news754488.html", "text": "Ако бъдат прекъснати сигналите, които рецепторите на езика изпращат към амигдалата - ключов дял от мозъка, отговарящ за вкусовите възприятия, интересът към яденето на сладки неща намалява. \"Това е все едно да си хапнете от любимия си шоколадов сладкиш, но без насладата от него. След няколко хапки, можете да спрете да ядете, което иначе не бихте направили\", обясни д-р Ли Уанг, ръководител на екипа, предава БТА. Изследването стъпва върху предишни проучвания, които показват, че когато езикът усети един от петте вкуса - сладко, горчиво, солено, кисело или умами - нервните клетките по езика изпращат сигнали до дялове от мозъка, които отговарят за вкуса и за предприемането на действия. \"По-ранните ни изследвания показаха, че има ясно разделение между дяловете в мозъчната кора, свързани с възприемането на сладкия и горчивия вкус\", каза д-р Ли Уанг. \"Новото изследване показа, че това разделение продължава чак до амигдалата\", заяви той. \"Това разделение между сладко и горчиво в мозъчната кора и в амигдалата означава, че ние можем да манипулираме тези два дяла от мозъка и да наблюдаваме резултатите\". Учените са направили няколко експеримента, в които сигналите за сладко или горчиво към амигдалата са били прекъснати. Когато това се случвало, мишката все още можела да направи разлика между двете, но вече без емоционални реакции като предпочитание към сладкото или избягване на горчивото. Някой ден методът може да бъде приложен върху хора и да помогне при лечението на затлъстяване и други заболявания, свързани с храненето, убедени са учените. Учени от Колумбийския университет в Ню Йорк откриха как да премахнат желанието за ядене на сладко у мишките и твърдят, че някой ден методът може да бъде приложен върху хора, съобщи в. \"Мирър\". Сподели:", "date": "2018.06.01", "title": "Учени откриха как да \"изключат\" желанието за сладко"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%BA%D0%BD%D0%B4%D1%80-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-news754495.html", "text": "Среща на върха между Русия и Северна Корея е възможна, каза днес говорителят на Кремъл, като уточни, че нейният формат и дата ще се договарят по дипломатически канали, предаде БТА. Изявлението на говорителя Дмитрий Песков бе по повод разпространено по-рано днес съобщение на севернокорейската телеграфна агенция КЦТА. Според съобщението това било договорено на срещата вчера между Ким Чен-ун и руския външен министър Сергей Лавров. „Да, действително такава среща може да се състои; нейната модалност и време ще се съгласуват по дипломатически канали\", каза Песков. На въпрос дали се обсъжда вариантът Путин и Ким да се срещнат в китайската столица, Песков отговори отрицателно. Сподели:", "date": "2018.06.01", "title": "Кремъл: Среща на върха между Русия и КНДР е възможна"}
{"url": "http://pik.bg/%D0%BC%D0%B5%D1%82%D1%80%D0%BE%D1%82%D0%BE-%D0%B2-%D0%BA%D0%B0%D1%80%D0%B0%D0%BA%D0%B0%D1%81-%D1%81%D1%82%D0%B0%D0%BD%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D1%85%D0%B0%D1%80%D1%82%D0%B8%D1%8F-news754557.html", "text": "Управата на подземната железница нареди около 2-та милиона души, които използват метрото всеки ден, да пътуват във влаковете без да плащат. \"Ние няма върху какво да отпечатваме превозните документи, защото вносът на хартия е прекратен\", каза служител на метрополитена в главния град на латиноамериканската държава, пише \"Новини.бг\". Президентът на САЩ Доналд Тръмп през 2017 г. въведе икономически санкции срещу Венецуела. Заради ограниченията в южноамериканската страна много стоки станаха дефицитни. Метрото във венецуелската столица Каракас е безплатно, защото транспортната компания няма върху какво да печата карти и билети, предаде Ройтерс. Сподели:", "date": "2018.06.01", "title": "Метрото в Каракас стана безплатно заради липса на хартия"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D0%BE%D1%87%D0%B8%D1%81%D1%82%D0%B8-85-%D1%82%D0%BE%D0%BD%D0%B0-%D0%B1%D0%BE%D0%BA%D0%BB%D1%83%D1%86%D0%B8-%D0%BE%D1%82-%D0%B5%D0%B2%D0%B5%D1%80%D0%B5%D1%81%D1%82-news754486.html", "text": "В акция за почистване на връх Еверест Китай събра 8,5 тона боклуци, оставени от нарастващия брой посетители, предадоха Ройтерс и БТА, позовавайки се на местното държавно издание \"Глоубъл таймс\". Ентусиасти от цял свят, стичащи се към най-високия връх на планетата на границата между Непал и Тибет - автономен регион в Китай, всяка година оставят след себе си тонове боклук. Екип от 30 души е почистил 5,2 тона домакински отпадъци, 2,3 тона човешки екскременти и един тон негодно специализирано оборудване. Според участниците в почистването задачата е почти толкова тежка, колкото и изкачването на самия връх. През миналогодишния сезон 202 души са изкачили Еверест от страната на Тибет и 446 - от страната на Непал. Хиляди туристи са посетили базови лагери и от двете страни. В резултат на глобалното затопляне топящите се ледове разкриват огромно количество боклуци, оставяни десетилетия наред от катерачите. Китай, Непал и Индия полагат сериозни усилия за почистване на въздуха, водата и почвата в района. Преди няколко години непалските и тибетските власти въведоха определени изисквания към алпинистите за събиране на боклук и глоби за неспазването им. Сподели:", "date": "2018.06.01", "title": "Китай почисти 8,5 тона боклуци от Еверест"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B6%D0%B5%D0%BB%D1%8C%D0%BE-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%8F-%D0%B3%D1%80%D0%B0%D0%B1%D0%B5%D0%B6-%D0%B2-%D0%B8%D0%B3%D1%80%D0%B0%D0%BB%D0%BD%D0%B0-%D0%B7%D0%B0%D0%BB%D0%B0-%D0%B2-%D0%B1%D1%83%D1%80%D0%B3%D0%B0%D1%81-news754505.html", "text": "Жельо Д. е задържан за грабежа в игралната зала в „Изгрев”. Районна прокуратура – Бургас внесе в съда искане за налагане на мярка за неотклонение „задържане под стража“ спрямо мъжа. Той е обвинен за това, че на 24-ти май, в игрална зала в к-с „Зорница” 57 е отнел чужди движими вещи – сумата от 742 лв. от владението на мъж. За това употребил заплаха – насочил газов пистолет срещу пострадалия и му наредил да даде чантата с парите (целия оборот), след което ударил пострадалия с газовия пистолет в главата, съобщава \"Бургас Инфо\". Обвиняемият е установен и задържан благодарение на отличните действия на служителите на ОД МВР Бургас. Предстои Районен съд – Бургас да насрочи час за съдебното заседание. Сподели:", "date": "2018.06.01", "title": "Арестуваха Жельо за въоръжения грабеж в игрална зала в Бургас "}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%B8%D1%88%D0%BC%D0%B0%D0%BD-%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%BD%D0%B0%D0%B1%D0%B5%D0%B4%D0%B8%D1%85%D0%B0-%D0%B4%D0%B0%D0%BD%D1%87%D0%B5%D1%82%D0%BE-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B7%D0%B0-%D0%BB%D1%8A%D0%B6%D0%BA%D0%B8%D0%BD%D1%8F---%D0%B8%D0%B7%D0%BC%D0%B8%D1%81%D0%BB%D0%B8%D0%BB%D0%B0-%D1%81%D0%B8-%D1%87%D0%B5-%D0%BA%D0%B0%D1%82%D0%B5%D1%80%D0%B8%D1%87%D0%BA%D0%B8-%D0%B2%D0%B0-news754314.html", "text": "В неприятна, но и доста комична ситуация изпадна естрадната прима Йорданка Христова покрай ремонта на морската си вила в Царево. Преди дни стана ясно, че любимката на Фидел Кастро е била нагло измамена от строителната фирма \"Нигея строй\" ООД, наета от нея през 2015 г. Певицата платила 15 бона за ремонт на покрива на къщата й в морския курорт, дали й 10 години гаранция, но още след първата зима таванът протекъл. Обадила се да отидат да го оправят, но й отказали рекламацията. Пишман майсторите се оправдали, че... непослушни катерички са разместили керемидите. \"С цялото ми уважение към госпожа Христова, но в историята й няма почти нищо вярно и само петни репутацията ни. Никакви катерици вандали не сме обвинявали. Измисля си. Истината е, че договор има, който ние сме изпълнили. След ремонта на покрива, г-жа Христова е викнала други майстори, които да измажат къщата. Именно те са повредили керемидите. Бяхме на оглед, имаме и снимки, от които е повече от видно, че зад разместването на въпросните керемиди стои човешка ръка. Те са подместени 50 сантиметра. Какви катерици? Така, че може да търси отговорност от хората, които са правили външната мазилка, не от нас\", обясни заплетения казус шефката на фирмата Яна Чобанова пред столичен ежедневник. Сподели:", "date": "2018.06.01", "title": "КУРИОЗ! Пишман майстори набедиха Данчето Христова за лъжкиня - измислила си, че катерички-вандали повредили покрива й "}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B8-%D0%B2%D0%BA%D1%83%D1%81%D0%BD%D0%BE-%D1%88%D0%B5%D1%81%D1%82-%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D1%81%D0%BE%D0%BA%D0%BE%D0%B2%D0%B5-news754502.html", "text": "Според множество известни американски учени консумирането на зеленчуци и плодове в сурово необработено състояние е полезно, тъй като съдържащата се в тях целулоза (която всъщност няма калорийна хранителна стойност) действа като вътрешна метла по време на перисталтичното движение на червата. Другият основен фактор за ползите от тях е, че зеленчуците и плодовете имат алкална матаболитна реакция, защото осигуряват изобилни количества от метални йони под формата на микро и макро елементи. Голяма част от тези учени обаче смятат, че за още по-бърза и по-ефективна профилактика и лечение на различните видове заболявания, е по-добре да се пият соковете на зеленчуците и плодовете. Това е така, защото соковете се асимилират и усвояват много по-бързо от организма - обикновено само за 15-30 минути. През това време храносмилателната система почти не изразходва енергия за това. В зависимост от състоянието на човек, морковеният сок може да се пие от 0,5 л до 2 л на ден. Той е най-богатият източник на витамин А, който организмът бързо усвоява. В този сок се съдържа също и голямо количество витамин В, С, D и К. Сокът подобрява апетита, храносмилането и структурата на зъбите. Майка, която кърми, трябва да пие ежедневно морковен сок, за да подобри качеството на млякото. При употребата на достатъчно количество морковен сок по време на бременността и главно през последните й месеци намалява риска от развитие на сепсис при раждането. Ежедневното приемане на морковения сок до половин литър има много по-добър ефект за организма, отколкото 12 г таблетки калций. Суровият морковен сок е естествено лекарство при язви и ракови заболявания. Той повишава съпротивляемостта на организма срещу инфекции на очите, гърлото, както и на целия организъм. Този сок предпазва нервната система и няма равен на себе си за повишаването на енергията и силата. Понякога болестите на черния дроб и червата се предизвикват от отсъствието на някои елементи, които се съдържат в суровия морковен сок. Ендокринните жлези, особено надбъбречната и половите жлези, се нуждаят от хранителни елементи, съдържащи се в морковения сок. С пиенето му се лекува безплодие. Сухата кожа, дерматитът (възпаление на кожата) и други кожни заболявания също се дължат на недостиг на определени елементи, които се съдържат в морковите. Същото се отнася и до очните заболявания, като офталмия, конюнктивит и др. Когато сокът се приготвя от качествени моркови, той става богат на живи органични алкални елементи, като натрий и калий. Съдържа също много калций, магнезий, желязо, а живите органични елементи на фосфора, сярата, силиция и хлора великолепно се съчетават с изброените по-горе елементи. Като средство в борбата против язвите и раковите заболяваниясуровият морковен сок е чудото на нашия век. Понякога при поемане на голямо количество морковен сок се получават реакции. Това е напълно естествен процес, който показва, че организмът се очиства. Морковеният сок се състои от такива елементи, които хранят целия организъм, съдействайки за нормализацията на химичното му равновесие. Тъканите, отслабнали от гладуването на клетките, могат да бъдат върнати в по-здраво състояние, чрез приемане на морковения сок в комбинация с подбрана и добре приготвена сурова растителна храна. Краставиците са най-доброто диуретично средство. Краставичният и морковеният сок влияят изключително благотворно при ревматични заболявания, тъй като тези болести са последица от задържането на пикочна киселина в организма. Ако към тази смес се прибави и сок от цвекло, процесите се ускоряват. Високото съдържание на калий в краставицата я прави много ценна при високо и ниско кръвно налягане. Краставичният сок помага и при лошо състояние на зъбите и венците. При много кожни заболявания добри резултати се постигат с редовно пиене на краставичен сок с морковен и салатен. Този сок е един от най-ценните тонизиращи средства. Той съдържа изключително голям процент калий, калций и натрий и същевременно е най-богатият източник на магнезий и желязо. Магнезият е необходим за укрепване на скелета и възпрепятства размекването на костите. Достатъчно количество органичен магнезий, желязо и калций в храната на бременната жена предотвратяват загубването и развалянето на зъбите, както и укрепват костите на детето. Суровият сок на глухарчето, получен от листата и корените, съчетан с морковения сок и сока от листата на ряпата, помага при болести на гръбначния стълб и болки на другите кости, а също така придава на зъбите здравина и предотвратява пиореята. Смесен със сока на целината и магданоза, сокът на глухарчето помага при анемии и функционални разстройства на сърцето, също така тонизира сърцето. Този сок е изключително полезен за далака и в комбинация с почти всички останали сокове стимулира секрецията (излъчването) на жлъчката и затова е полезен при дисфункции, както на черния дроб, така и при жлъчния мехур. Много са зеленчуците, богати на калий, и най-вече морковите, целината, магданозът и спанакът. За доброто усвояване на калия, соковете на тези зеленчуци трябва да бъдат употребявани сурови, без да се разреждат с вода, за да може организмът да поглъща и усвоява калия в неговия натурален вид. За оздравяването на болния, калиевата „супа“ е неоценима. Нито едно лекарство, от която и да е фармакология, няма да ви даде толкова много органични алкални атоми, витамини и хормони, необходими за възстановяването на организма, отколкото суровите зеленчуци и суровите сокове. Този сок съдържа в изобилие силиций, така необходим за ноктите и костите. В комбинация с морковен сок (от 25 до 50% сок от пиперки) дава великолепни резултати при очистването на кожата от петна. Хора, страдащи от газове в червата, от колики и спазми, получават голямо облекчение при употребяването на до 500 г от този сок и същото количество в смес с морковен и спаначен сок ежедневно. Нито един зеленчук не съдържа в такъв голям процент калий, както листата на ряпата. По тази причина точно този сок е великолепна храна за деца и възрастни, страдащи от размекване на костите и зъбите. Смесвайки този сок с морковен и с този на глухарчето, ще се получи едно от най-ефикасните средства за укрепване на зъбите и на всички костни тъкани на организма. Смес от сока на моркови, спанак, ряпа и кресон се използва за лечение на хемороиди. Тази смес трябва да се консумира ежедневно по 1 л в продължение на месец. Сподели:", "date": "2018.06.01", "title": "Полезно и вкусно! Шест доказано здравословни сокове"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D0%BC%D0%BE%D0%BD%D1%82%D0%B8-%D1%89%D0%B5-%D0%B1%D0%B0%D0%B2%D1%8F%D1%82-%D1%82%D1%80%D0%B0%D1%84%D0%B8%D0%BA%D0%B0-%D0%BD%D0%B0-%D0%B3%D0%BA%D0%BF%D0%BF-%D0%BA%D1%83%D0%BB%D0%B0%D1%82%D0%B0-%D0%BF%D1%80%D0%BE%D0%BC%D0%B0%D1%85%D0%BE%D0%BD-%D0%BF%D1%80%D0%B5%D0%B7-%D1%86%D0%B5%D0%BB%D0%B8%D1%8F-%D1%8E%D0%BD%D0%B8-news754461.html", "text": "Главна дирекция \"Гранична полиция\" Преминаването през ГКПП Кулата – Промахон ще бъде затруднено около месец поради ремонтни дейности, съобщиха от . От гръцка страна е затворено крайното дясно трасе на изход от България, за полагане на циментова настилка. Проверките на гранични екипи се извършват на 4 работни места, но поради изкопни работи в района на граничния мост, движението е изключително затруднено. За временна организация са поставени пътни знаци и конуси. По данни на гръцката полиция, ремонтът ще продължи около 1 месец. От ГДГП съветват гражданите да използват и другите гранични пунктове с Гърция през този период. Там трафикът е нормален. Сподели:", "date": "2018.06.01", "title": "ВАЖНО! Ремонти ще бавят трафика на ГКПП Кулата-Промахон през целия юни"}
{"url": "http://pik.bg/%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%B0%D1%80%D0%B8-%D0%BE%D1%82-%D0%B2%D1%80%D0%B0%D1%82%D0%B0-%D0%BD%D0%B0-%D0%B2%D1%80%D0%B0%D1%82%D0%B0-%D0%B7%D0%B0-%D0%B4%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D1%82-%D1%83%D0%B1%D0%B8%D1%82%D0%B0%D1%82%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news754476.html", "text": "350 лева с дарителска кампания събраха в ромската махала на Кюстендил за погребението на 32- годишната Марияна. Младата жена бе заклана от 53-годишния Божидар Стоилков, по прякор Докера, след като той я повикал за платени сексуални услуги. След нанесените множество рани кюстендилецът завързал проститутката в чувал и го оставил в мазето на къщата на ул. „Априлско въстание”. Окръжният съд постанови постоянна мярка за неотклонение „задържане под стража“ за Стоилков. Родителите на Марияна нямали възможност да осигурят пари за погребението и се обърнали към общественика Стефан Лазаров. В центъра на махалата се постави и кутия за дарения. Освен това доброволци от ромския квартал „Изток“ събираха пари от врата на врата. „Потресени сме от случилото се. Няма какво да кажа повече за подобно зверство“, коментира ромският общественик Стефан Лазаров. Сподели:", "date": "2018.06.01", "title": "Събират пари от врата на врата, за да погребат убитата проститутка в Кюстендил"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BE%D0%B3%D0%BE%D0%BC%D0%B8%D0%BB-%D0%B3%D1%80%D0%BE%D0%B7%D0%B5%D0%B2-%D0%B7%D0%B0%D0%B6%D0%B8%D0%B2%D1%8F-%D0%B2-%D0%BD%D0%BE%D1%89%D0%BD%D0%B8%D1%82%D0%B5-%D0%B1%D0%B0%D1%80%D0%BE%D0%B2%D0%B5-news753998.html", "text": "Един от топергените на Нова телевизия замени дома си със столичните ресторанти и пиано барове. Водещият на обедните новини Богомил Грозев все по-рядко се прибира в жилището си, откакто залюби настоящата си изгора – бизнес дамата Мария Такова. Вече от близо половин година бившият зет на култовия актьор Антон Радичев има връзка с брюнетката Мария. Собственичката на студио за красота се грижи периодично отношенията ѝ с новинаря да не остават скрити-покрити. Допреди да срещне купонджийката, Боги Грозев имал изключително пасивен нощен живот, коментират из кулоарите на Нова тв. Рядко, и то само по специален повод, журналистът се съгласявал да замени съня си със задимените нощни клубове. Откакто е обвързан обаче, Грозев рязко е сменила начина си на живот, а според телевизионери причината за това е новата му жена, която била луда купонджийка. Мария редовно споделя снимки с Боги Грозев, но притеснителното е, че всички те са от нощните барове, които журналистът атакува в компанията на любимата си. През уикенда Такова замъкнала ергена на участие на Васил Найденов в столичен ресторант. Няколко нощи по-рано пък двамата купонясвали до зори в клуб. На общата им снимка изражението на Боги Грозев е като на човек, изпил няколко големи. Сподели:", "date": "2018.06.01", "title": "САМО В ПИК И \"РЕТРО\"! Богомил Грозев заживя в нощните барове"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D1%81%D0%B5-%D1%81%D1%82%D0%BE%D0%BF%D0%BB%D0%B8-%D0%B2%D0%BE%D0%B4%D0%B0%D1%82%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-23-%D0%B3%D1%80%D0%B0%D0%B4%D1%83%D1%81%D0%B0-news754479.html", "text": "Морската вода вече достига 22- 23 градуса и е добра за къпане. Това съобщиха от Южния плаж в Слънчев бряг, където в петък сезонът бе открит официално и от 8.00 часа сутринта работа започнаха първите водни спасители, предава Труд. Бройката им ще се увеличава поетапно. Девет спасителни поста ще бдят за сигурността на туристите на южния плаж. Летуващите ще разчитат на смелостта и бързината на общо 18 обучени водни спасители. Към момента най-младият спасител на южната ивица е 23-годишен, а най-възрастният на 43 г. Спасителите отсега предупреждават туристите да са внимателни с мъртвото вълнение. То е изключително опасно и когато е факт, никой не трябва да се къпе. “Трябва да се прави разлика между различните типове вълнение – мъртво, ветрово и прибойно”, каза старши спасителят Здравко Кутрев. За целта летовниците могат да се ориентират по знамето-сигнализацията на вишките. Сподели:", "date": "2018.06.01", "title": "Морето се стопли, водата достигна 23 градуса"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80-%D0%B5-%D0%B2-%D1%82%D0%BE%D0%BF-10-%D0%BD%D0%B0-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8-%D1%81%D1%80%D0%B5%D0%B4-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D1%83-%D0%BD%D0%B0%D1%81-news754612.html", "text": "Националният превозвач „България Ер“ е в топ 10 на най-предпочитаните работодатели сред студентите у нас. Това показват данните на единственото по рода си проучване Graduate Survey, което се проведе за втори път у нас от ToTheTop Agency. То измерва кои са 50-те най-предпочитани работодатели в България според студентите на базата на някои основни въпроси като: “Защо?”, “Как се е формирало мнението им?”, “Какво всъщност търсят в конкретната компания?”. Oт 15 февруари до 15 май 2018 г. общо 7255 студенти от 51 български университета са попълнили онлайн анкетата в рамките на второто издание на класацията. Националният авиопревозвач попада в челната десетка на проучването и е единиственият представител на авиотранспортната индустрия в цялата класация. Авиокомпанията се нарежда в топ 10 на най-предпочитаните работодатели от студентите за втори път, след като през миналата година същата класация му отреди 9-о място от общо 50. Сподели:", "date": "2018.06.01", "title": "\"България Ер\" е в топ 10 на най-предпочитаните работодатели сред студентите у нас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%B5%D0%BD-%D0%BE%D0%B1%D1%80%D0%B0%D1%82-%D0%B7%D0%B0-%D0%BD%D0%B0%D0%BD%D0%B0---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D1%81%D0%BF%D0%B8%D1%80%D0%B0-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D1%80%D0%B0%D0%BA%D0%B0-news754435.html", "text": "Нана Гладуиш била на финалната права на битката си с рака, след като преди точно една година диагнозата ѝ бе поставена за втори път. Тв водещата имала намерение да прекрати терапията си от началото на юли, а дотогава щяла да направи още няколко вливания на медикаменти, които се случвали през точно 21 дни. Гладуиш все още нямала категоричен отговор на въпроса дали се е преборила завинаги с онкологичното заболяване. Това щяла да разбере едва когато се възстановяла от последната си операция и намерела сили да излети за Израел, където и при двете ѝ боледувания екип от най-добрите световни специалисти я наблюдаваше. Там Нана щяла да се подложи на редица изследвания, с които да провери дали се е повлияла положително от десетките литри химия, които за една година организмът ѝ приел. В момента водещата на „Съдебен спор“ не се чувствала съвсем добре, защото тежко преживяла интервенцията по премахването на яйчниците ѝ. Била съсипана не толкова в психологически план, защото отдавна знаела, че операцията е наложителна, колкото във физически. Заради химио- и лъчетерапиите тялото ѝ било изтощено и няколко дни тв звездата останала прикована за леглото. Във втората си битка с рака Нана загуби и повече от 10 килограма от теглото си, а отслабването се отразило сериозно на тонуса ѝ. Именно заради това се чувствала като развалина. „Подценявах тази операция. Позволих си да я неглижирам. Мислех си, че отивам, влизам в болница, правят я и хуквам, но не стана точно така“, споделя Нана, до която за пореден път плътно застанали съпругът и синът ѝ, както и болната ѝ сестра Мартина. Припомняме, че Мартина бе диагностицирана с тумор в мозъка, който бе премахнат след тежка оперативна намеса. Двете посещаваха заедно курсовете си по химиотерапия и в момента сестрата на водещата също била добре. Когато Нана научила за състоянието ѝ, оставила своята битка на заден план и се втурнала да помага на най-близкия си човек. После обаче шокът отшумял и двете решили да приемат ситуацията с чувство за хумор. „Дори цинично понякога си правехме майтап. Защото не знам дали е трагично, но със сигурност е комично. Просто абсурдна ситуация“, коментира Гладуиш. Сподели:", "date": "2018.06.01", "title": "ЕКСКЛУЗИВНО В ПИК! Драматичен обрат за Нана - водещата спира битката с рака"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B4%D0%B2%D0%BE%D0%B9%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BA%D0%BE%D0%B7%D0%BB%D0%B5%D1%86-news754494.html", "text": "Състав на Хасковския окръжен съд определи постоянна мярка за неотклонение \"задържане под стража\" спрямо Гюнай Мюмюн (45 г.) от село Козлец, който е обвиняем за двойното убийство на жената, с която живеел на семейни начала Фахтия Мехмед (44 г.) и на съседа си Мехмед Мюслюм (48 г.). Престъплението бе извършено преди 2 дни със законно притежавана ловна пушка. Предполагаемият мотив, според държавното обвинение, е ревност. Днешната мярка за неотклонение се гледа при закрити врата по искане на защитата на обвиняемия. Сподели:", "date": "2018.06.01", "title": "Оставиха в ареста двойния убиец от Козлец "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D1%89%D0%B8%D1%82%D0%B5-%D0%BA%D1%8A%D0%BC-%D1%81%D1%8A%D1%80%D0%B1%D0%B8%D1%8F-%D0%B2%D0%BE%D0%B4%D0%B0%D1%82%D0%B0-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D0%B1%D0%B8%D0%BB%D0%B0-%D0%BE%D0%BF%D0%B0%D1%81%D0%BD%D0%B0-%D0%B8-%D0%BD%D0%B5%D0%B3%D0%BE%D0%B4%D0%BD%D0%B0-%D0%B7%D0%B0-%D0%BF%D0%B8%D0%B5%D0%BD%D0%B5-news754456.html", "text": "Водата в обществените чешми и водопровода на Босилеград и село Райчиловци в Сърбия е бактериологично и химически заразена и не е годна за пиене, като може да се използва само за технически нужди, предава БГНЕС. Съобщението е на Института за обществено здраве във Враня и е било получено в Генералното консулство на Република България в Ниш. Направена е проверка на водата и в другите населени места около Босилеград, но засега замърсяване не е открито. Очаква се комуналното предприятие „Услуга“ в Босилеград да реши проблема със замърсените източници в срок от 8 дни. От българското външно министерство предупреждават пътуващите български граждани за двете населени места в Сърбия да бъдат внимателни. Сподели:", "date": "2018.06.01", "title": "ВАЖНО ЗА ПЪТУВАЩИТЕ КЪМ СЪРБИЯ! Водата в Босилеград била опасна и негодна за пиене"}
{"url": "http://pik.bg/%D0%BF%D1%80%D0%B8%D1%80%D0%BE%D0%B4%D0%BD%D0%B0-%D1%81%D0%B8%D0%BB%D0%B0-%D1%82%D0%B0%D0%B7%D0%B8-%D0%B1%D0%B8%D0%BB%D0%BA%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0-%D0%B3%D0%BB%D0%B0%D0%B2%D0%BE%D0%B1%D0%BE%D0%BB%D0%B8%D0%B5%D1%82%D0%BE-%D0%BE%D1%82-%D1%80%D0%B0%D0%B7-news754209.html", "text": "Тя е много полезна при мигрена и главоболие, причинено от умора и напрежение. Чаят от вратига бързо облекчава пристъпа на главоболие и намалява симптомите на напрежение в слепоочията. Освен това редовното пиене на чай от тази билка намалява честотата на мигренозните пристъпи. Надали би ви хрумнало да използвате копривата като чай, но тя има точно такива лечебни свойства. Сушената коприва и най-вече отварата от нея потиска силно симптомите на сенна хрема, сълзене на очите, кихане, кашляне, сърбеж в очите – всички добре познати симптоми на пролетните алергии. Сподели:", "date": "2018.06.01", "title": "ПРИРОДНА СИЛА! Тази билка премахва главоболието от раз"}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D1%81-%D0%BD%D0%BE%D0%B2%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BA%D0%B0%D1%80%D1%82%D0%B0-news754415.html", "text": "Наличието на Национална здравна карта е наложително поради много причини, основната от които е, че тя дава рамката и \"снимката\" на състоянието на здравната мрежа в България, коментира в сутрешния блок на БНТ проф. Григор Горчев, управител на УМБАЛ \"Св. Марина\" в Плевен. „Тя е един мобилен документ, който във времето ще може да бъде евентуално актуализиран или не - в зависимост от потребностите на населението“, каза тя. . Основният въпрос обаче е доколко Здравната карта ще бъде продуктивна по места, тъй като има области и по-големи градове, в които са концентрирани високи технологии и медицинска помощ, докато в периферията нещата не стоят така, обясни той. По думите му, въпрос на мениджмънт е всяко едно болнично заведение да вземе оптималния вариант по отношение на реалната потребност от болнични легла. Той изрази надежда новият здравен модел, който ще предложи министерството да бъде \"реален\". Националната здравна карта беше приета от правителството с корекция от 600 болнични легла повече от първоначално предложените. Проектът беше обявен от МЗ в средата на април и предвижда от 38 803 легла в болниците в цялата страна, те да бъдат намалени до малко над 33 500. През 2017 година са използвани общо малко над 24 700 легла и Здравното министерство предвижда резерв от над 30%. Здравната карта ще бъде критерий, по който НЗОК ще сключва договори с болничните заведения по области. Сподели:", "date": "2018.06.01", "title": "ПОД ЛУПА! Какво ще се промени с новата здравна карта"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82%D0%B8%D0%B2%D0%B0%D1%82-%D0%BD%D0%B0-%D1%81%D1%8A%D0%B4-%D0%B7%D0%B0-%D0%B7%D0%B0%D1%81%D0%BC%D1%83%D0%BA%D0%B0%D0%BD%D0%BE%D1%82%D0%BE-%D0%BE%D1%82-%D0%B1%D0%B0%D1%81%D0%B5%D0%B9%D0%BD-%D0%B3%D0%B5%D1%80%D0%BC%D0%B0%D0%BD%D1%87%D0%B5-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-news754455.html", "text": "С обвинителен акт на Окръжната прокуратура във Варна на съд са предадени четирима мъже с обвинение, че са причинили смъртта на 13-годишно германско дете поради незнание или немарливо изпълнение на занятие или на друга правно регламентирана дейност, представляваща източник на повишена опасност. Престъплението, в което ги обвинява Окръжната прокуратура във Варна, е по член 123 от НК. Ще припомним, че около 11,30 часа на 11 юли 2011 год. охранителят на хотел „Берлин“ в курорта Златни пясъци забелязал руска туристка, която се опитвала да привлече вниманието на спасителя и на други туристи да окажат помощ на дете, което лежало на дъното на басейна. Спасителят скочил във водата и направил опит да извади момиченцето. Той не успял, тъй като тялото било засмукано от подовия сифон на дъното на басейна. Едва след като помпите били изключени, момиченцето било отделено от сифона. Около 22,30 часа на същата дата  пострадалата починала в болница. Като причина за фаталния изход съдебномедицинската експертиза посочила удавяне от вдишване на течност в дихателните пътища и последвалата остра дихателна недостатъчност, оток на мозъка с потискане на жизнено важни центрове и спиране на сърдечната дейност. Пострадалото момиченце е било на почивка с баща си в хотел „Берлин“ на Златни пясъци. Единият от подсъдимите е  ръководител на отдел на упълномощен представител на дружеството - изпълнител на комплексното строителство в частта „Басейни“ на хотела. Другият е предаден на съд за независимо съпричиняване смъртта на 13-годишното германче в качеството му на представител на строителния надзор. Третият подсъдим е проектантът  в част „Технологична“, за когото производството ще се гледа задочно, тъй като не е известно местоживеенето му. Забавянето на делото е заради продължителното му издирване. Четвъртият предаден на съд е спасителят на басейна на хотел „Берлин“, който направил всичко, зависещо от него, за спасяването на пострадалото дете. Всички подсъдими са с чисто съдебно минало. Разпоредителното заседание по делото срещу четиримата подсъдими е насрочено за разглеждане на 21 юни тази година във Варненския окръжен съд. Сподели:", "date": "2018.06.01", "title": "Четирима отиват на съд за засмуканото от басейн германче на Златните"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%85%D0%B0%D0%BE%D1%81%D1%8A%D1%82-%D0%B2-%E2%80%9E%D0%BC%D0%BB%D0%B0%D0%B4%D0%BE%D1%81%D1%82%E2%80%9D-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%E2%80%93-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8--news754520.html", "text": "Шокиращ план за тотално съсипване на община „Младост” са опитали да изпълнят изпълняващият длъжността кмет на района Владимир Клирусов и куку протестърът и пиар на Десислава Иванчева Петър Кърджилов, научи ексклузивно ПИК. Двете протежета на арестуваната с 56 хил. лв. подкуп кметица съчинили напълно психопатски план за блокиране на дейността в една от най-големите столични общини – да уволнят над 30 служители! Жертвите трябвало да бъдат всички, които вчера са протестирали срещу избирането на Кърджилов за заместник на Иванчева. Припомняме, че казусът се разглеждаше вчера в столичния общински съвет и както първо ПИК съобщи, след разгорещени дебати СОС избра нейния пост да заеме главният архитект на общината Румен Русев. (ВИЖТЕ В ОЩЕ ПО ТЕМАТА) Той обаче встъпва в длъжност едва на 4 юни понеделник и докато влезе в сила решението на общинарите Клисуров продължава да властва в злополучния район „Младост”. Затова явно като за последно е решил заедно с Кърджилов, а много вероятно и с арестуваната Иванчева, за която разкрихме, че има телефон зад решетките и редовно командори чрез него, да сътворят още по-големи бели и тотално да блокират административната работа. Скандалният им план бил да уволнят освен над 30-те протестиращи срещу Кърджилов, също и главният архитект Румен Русев, така че да се създаде още по-голям хаос и да бъде невъзможно той да поеме поста на изпълняващ длъжността кмет в понеделник, научи ПИК. Явно обаче сред кохорта им е имало някой с капка съвест и предвидените за уволнение са научили навреме за схемата им, така че да реагират адекватно. Всички те са си пуснали болничен и по този начин не могат да бъдат отстранени. ПИК ще следи горещата тема и ще ви информира за продължаващия хаос и скандали, а в началото на идната седмица следете по ПИК TV и второто заседание на делото в Специализирания апелативен съд, на което трябва да се реши дали Десислава Иванчева окончателно да бъде отстранена от поста. Сподели:", "date": "2018.06.01", "title": "РАЗКРИТИЕ НА ПИК! Хаосът в „Младост” се разраства – заместникът на арестуваната Иванчева и куку протестърът Кърджилов с шокиращ план за съсипване на общината, уволняват над 30 служители"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%82%D1%80%D1%8A%D0%B3%D0%BD%D0%B5-%D0%BD%D0%B0-%D0%BF%D1%8A%D1%82-%D1%81-%D1%83%D1%87%D0%B5%D0%BD%D0%B8%D1%86%D0%B8-news754454.html", "text": "Водачът показал 1.27 промила алкохол при тестовете, които се правят задължително преди потегляне на автобуси с деца. Шофьорът С.К. /48 г. / от Бургас стигнал безпрепятствено с автобуса от Стара Загора до Златоград. С него пътувал и представител на туроператорската фирма, обслужвала организираната екскурзия на ученици от 3-и и 4-и клас до Банско. При полицейските разпити е установено, че автобусът с бургаска регистрация е потеглил около 4 часа тази сутрин от Стара Загора. Задържан е шофьор на автобус, който трябвало да вози ученици от Златоград на екскурзия, съобщиха от ОД на МВР- Смолян. Сподели:", "date": "2018.06.01", "title": "Задържаха пиян шофьор на автобус минути преди да тръгне на път с ученици"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D1%81%D0%BB%D0%B0%D0%B4%D0%BA%D0%B8%D1%82%D0%B5-%D0%B8-%D1%82%D0%B5%D1%81%D1%82%D0%B5%D0%BD%D0%B8-%D0%B8%D0%B7%D0%BA%D1%83%D1%88%D0%B5%D0%BD%D0%B8%D1%8F-%D0%B2-%D1%86%D1%83%D0%BC-news754425.html", "text": "Фестивал на сладките и тестени изкушения ще се проведе от днес до 3-и юни в Изложбената зала на ЦУМ. Организатор е Търговско-промишлената палата, откъдето обещават много изкушения и празник за децата. За децата ще бъде подреден безплатен детски кът с ателиета и вкусни предложения. Предвидени са и много изненади с дегустации за порасналите посетители. \"София десерт фест\" продължава да покрепя и кампанията в помощ на 12-годишния Бобчо, който се лекува в Турция. Сподели:", "date": "2018.06.01", "title": "Започва фестивал на сладките и тестени изкушения в ЦУМ"}
{"url": "http://pik.bg/%D1%81%D1%8A%D0%B4%D1%8F%D1%82-%D1%82%D1%80%D0%B5%D1%82%D0%B8-%D0%BF%D0%BE%D0%B4%D0%BA%D1%83%D0%BF%D0%B5%D0%BD-%D0%BA%D0%B0%D1%82%D0%B0%D0%B4%D0%B6%D0%B8%D1%8F-%D0%BE%D1%82-%D0%B3%D1%80%D1%83%D0%BF%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news754546.html", "text": "Апелативна прокуратура - София. Окръжна прокуратура – Благоевград е привлякла в качеството на обвиняем Н.Д., участвал като помагач в извършване на престъпление - вземане на подкупи в „Пътна полиция“ - Благоевград. Това съобщиха от пресцентъра на Към настоящия момент са разпитани свидетели, извършено претърсване и изземване, както и други доказателства, от които се установява съпричастността на обвиняемия към извършеното престъпление. За времето през 2017 г. и 2018 г., в гр. Благоевград, при условията на продължавано престъпление, като помагач, обвиняемият Д. умишлено улеснил Д.С., в качеството му длъжностно лице, заемащо отговорно служебно положение – началник сектор „Пътна полиция“ при ОД на МВР гр. Благоевград, да приеме дар и облага - пари, вещи и услуги с имуществен характер. Той създал условия за намиране на лица, желаещи да регистрират и идентифицират пътни превозни средства, както в гр. Благоевград, така и в и пунктовете за регистрация на ППС в РУ – Петрич и РУ – Гоце Делчев. В нарушение на утвърдените правила били предоставяни регистрационни номера за МПС и ремаркета, теглени от тях, с комбинация от цифри по желание. Н.Д. провеждал срещи и преговори, лично участвал в тях, както и уговарял размера на подкупа. Спрямо обвиняемия Н.Д. е взета мярка за неотклонение „парична гаранция“ в размер на шест хиляди лева. Тя е съобразена със здравословното му състояние. Сподели:", "date": "2018.06.01", "title": "Съдят трети подкупен катаджия от групата в Благоевград"}
{"url": "http://pik.bg/%D0%B3%D1%80%D0%BE%D0%B7%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D0%BF%D0%BE%D0%BB%D0%B8%D1%86%D0%B0%D0%B9-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-18-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D1%87%D1%83%D0%BF%D0%B8%D0%BB-%D0%B7%D1%8A%D0%B1-%D0%B8-%D0%BA%D1%8A%D1%81%D0%B0%D0%BB-%D1%83%D0%BD%D0%B8%D1%84%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D1%87%D0%B5%D0%BD%D0%B3%D0%B5-news754463.html", "text": "ОДМВР-Шумен Задържан е 18-годишен младеж, нападнал полицаи при проверка. Това съобщиха от . Около 09.40 часа в четвъртък. Двама полицаи са направили проверка на 18-годишен жител на гр. Шумен на ул. „Силистра“. Ж.В, вече известен на полицията, оказал съпротива при полицейската проверката, счупил кучешкия зъб и скъсал джоба на униформата на единия от служителите на МВР. Другият служител е с контузен пръст на дясната ръка. На място е намерена угарка от цигара марихуана и грейндер с тревиста зелена маса, реагираща на марихуана. 18-годишният е задържан за 24 часа. Работата по случая продължава, съобщиха от ОДМВР-Шумен. Сподели:", "date": "2018.06.01", "title": "Грозно нападение над полицай: Арестуваха 18-годишен, счупил зъб и късал униформата на ченге"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%82%D1%83%D1%80%D1%81%D0%BA%D0%B8%D1%82%D0%B5-%D0%B8%D0%BC%D0%B5%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%82%D0%B5--news754497.html", "text": "- Най-малкото трябва да бъде поставен въпросът пред посланика на Турция. Защото това е недопустимо. Този навик на турските консули трябва да бъде спрян. Но това е политиката на правителството на нашата южна съседка. Тяхната дипломатическа служба е подготвена. Тя просто изпълнява политиката на правителството на Анкара. И продължава да се меси в нашите вътрешни работи. - Наименованието на дадена местност е работа на местната власт. А не на чужда държава. Посланикът на Турция трябва да привика консула и да му връчи протестна нота. Ако поведението му продължи да бъде същото, да поиска отзоваването му. - Тя трябваше да бъде направена отдавна. Никой българин не иска да носи спомена за турското робство. Самата процедура за смяната е от преди 2 г. Поздравявам хората, които сега я доведоха до край. - Не го правят дипломатите. А Ердоган. България и Турция имат добри отношения на ниво правителства. Но това не означава, че петата колона на турското разузнаване е прекратена. Дипломацията на Турция е много добре подготвена и образована. В никакъв случай не бива да се оподценява. - Не знам какво ще направи Външно. но очаквам реакция. Трябва да бъдем последователни в действията си. Има български граждани - мюсюлмани, католици, православни...  Не бива да се злоупотребява с религията. Мюсюлманите не са непременно турци. Всяко обобщение само по себе си е грешно. Сподели:", "date": "2018.06.01", "title": "САМО В ПИК! Евродепутатът Ангел Джамбазки изригна за скандала с турските имена: Дипломатите на Ердоган да спрат да се месят в решенията на българските власти! "}
{"url": "http://pik.bg/%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D1%87%D0%B5%D0%BD%D0%B3%D0%B5-%D0%B3%D1%80%D1%8A%D0%BC%D0%BD%D0%B0-%D0%BF%D1%80%D0%B8-%D1%81%D0%B0%D0%BC%D0%BE%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8%D1%82%D0%B5-%D0%BC%D0%B8%D1%82%D0%BA%D0%BE-%D0%B6%D0%B0%D0%B1%D0%B0%D1%82%D0%B0-%D0%B8-%D0%BA%D0%B8%D1%82%D0%B0%D0%B5%D1%86%D0%B0-news754539.html", "text": "Престрелка след засичане на пътя е станала в София снощи. Екшънът се е разиграл около 2,30 часа тази сутрин на столичния булевард \"Иван Гешов\" между шофьорите на два автомобила. От едната кола слезли трима мъже и започнали саморазправа с другия шофьор. За да се защити, той извадил оръжие и стрелял. Успял да рани един от нападателите, но и се самонаранил. По информация на NOVA тримата нападатели са криминално проявени - за наркотици и кражби на коли. Това са Димитър Илиев, Габриел Боцев - Жабата и Янко Огнянов - Китаеца, съобщава Нова телевизия. Двамата пострадали са транспортирани в болнични заведения с огнестрелни рани по ръцете. Димитър Илиев ще остане в Травматологията на \"Пирогов\", но е без опасност за живота. Произвелият изстрелите е 28-годишен спецполицай, който по време на инцидента не е бил на работа. За случая е бил уведомен следовател. Образувано е следствено дело. Сподели:", "date": "2018.06.01", "title": "ПРЕСТРЕЛКАТА В СОФИЯ! Ченге гръмна при самоотбрана наркодилърите Митко, Жабата и Китаеца "}
{"url": "http://pik.bg/12-%D1%81%D0%BB%D0%BE%D0%B2%D0%B0%D1%88%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BF%D0%BE%D0%B4%D0%B0%D0%B4%D0%BE%D1%85%D0%B0-%D0%B5%D0%B4%D0%BD%D0%BE%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BE%D1%81%D1%82%D0%B0%D0%B2%D0%BA%D0%B8-%D0%BE%D1%82-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BE%D1%82%D0%BE-%D1%80%D0%B0%D0%B4%D0%B8%D0%BE-%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-news754427.html", "text": "Дванадесет видни журналисти от Словашката обществена телевизия и радио ( РТВС) подадоха едновременно оставки вчера, протестирайки срещу шефа на телевизията, предаде ДПА. Те пуснаха във Фейсбук видео, в което обвиняват ръководството на обществената медия в цензура и в политически натиск върху служителите, съобщи БТА. В словашката медийна среда цари брожение, след като Ярослав Резник бе назначен за шеф на РТВС през август м.г., което доведе до поредица от оставки и уволнения на радио и телевизионни журналисти. Резник обвини няколко журналисти в непрофесионализъм и политически пристрастия, като каза, че иска да върне ролята на публичната медия като обществен посредник, в който се излагат различни мнения. В началото на май около 200 журналисти, включително неколцина от критични срещу правителството медии, изразиха солидарност със своите колеги, оказали се на критичния прицел на Резник. Към него бяха отправени и призиви за повече прозрачност от организаторите на ежеседмичните протести, предизвикани от убийството на младия разследващ журналист Ян Куциак. Сподели:", "date": "2018.06.01", "title": "12 словашки журналисти подадоха едновременно оставки от общественото радио и телевизия"}
{"url": "http://pik.bg/%D0%B4%D0%B6%D1%83%D0%B7%D0%B5%D0%BF%D0%B5-%D0%BA%D0%BE%D0%BD%D1%82%D0%B5-%D0%B2%D1%81%D1%82%D1%8A%D0%BF%D0%B8-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-%D0%BA%D0%B0%D1%82%D0%BE-%D0%BD%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news754563.html", "text": "AFP, цитирана от \"Фокус\". Джузепе Конте встъпи в длъжност като министър-председател на Италия, след като сключеното в последния момент коалиционно споразумение от миналия месец приключи политическата безизходица и избегна предсрочните избори в третата по големина икономика на Еврозоната, предава Конте ще води правителство, създадено от министри от несистемната партия „Движение пет звезди“ и от крайнодясната „Лига“, като тази коалиция предизвиква притеснения в Брюксел. Сподели:", "date": "2018.06.01", "title": "Джузепе Конте встъпи в длъжност като нов министър-председател на Италия"}
{"url": "http://pik.bg/%D1%81%D0%BB%D0%B5%D0%B4-750-%D0%B4%D0%BD%D0%B8-%D0%BF%D1%80%D0%BE%D1%87%D0%B5%D1%82%D0%BE%D1%85%D0%B0-%D0%BF%D1%80%D0%B8%D1%81%D1%8A%D0%B4%D0%B8%D1%82%D0%B5-%D0%BD%D0%B0-%D0%B2%D0%B8%D0%BD%D0%BE%D0%B2%D0%BD%D0%B8%D1%82%D0%B5-%D0%B7%D0%B0-%D0%B1%D1%83%D0%BD%D1%82%D0%B0-%D0%B2-%D1%80%D0%B0%D0%B4%D0%BD%D0%B5%D0%B2%D0%BE-news754429.html", "text": "25 месеца след продължилите близо седмица протести срещу ромска фамилия в миньорския град Раднево старозагорският окръжен съд постанови осъдителни присъди за четирима мъже от клана на лихваря Калчо Иванов, предаде Монитор. Общо 31 години ще трябва да прекарат зад решетките Калчо, синът му Стефан и братовчедите Диньо Ангелинов и Антон Георгиев, които направиха опит посред бял ден на 2 май 2016 г. да убият с ножове и бухалки младежите Живко Жеков и Георги Николов. Повод за кървавото меле станало спречкване за предимство на пътното платно между 20-годишния тогава Стефан Калчев и малко по-големия от него Георги.След няколко разменени обидни реплики мургавият син на известния в ромския квартал Кантона лихвар Калчо събрал чета – отмъстители и налетял на младежите само на метри от градския площад. Мелето продължило десетина минути, само своевременната намеса на полицаи предотвратила евентуалната смърт на жертвите, които били закарани в болницата със сериозни наранявания. Демонстративният побой отключи гнева на хиляди местни жители, които в продължение на седмица демонстрираха по улиците с искане за бързо съдопроизводство и изселването на ромския клан от „Кантона“. Наложи се спешно въвеждане на жандармерийски части, които с щитове охраняваха денонощно махалата. В съседство бяха разположени и водометни оръдия, но в крайна сметка до вендета не се стигна. Четиримата обвиняеми прекараха 750 дни в ареста преди да чуят на 31 май присъдите си. Причината за забавянето станаха  връщане на обвинителния акт, протест пред апелативния съд по този повод и в последствие отвод на избрания на случаен принцип съдия в Града на липите. От прокуратурата са категорични, че четворката е действала по хулигански подбуди, побоят е бил изключително тежък, само случайността не е довела до летален изход за пребитите с бухалки и дупчени с нож младежи.След серия разпити на свидетели и вещи лица и поредица от заседания петчленният съдийски състав с председател Мариана Христакиева постанови 12 – годишна ефективна присъда за Стефан Калчев. Той ще трябва да изплати и 20 бона на пострадалия Живко Жеков. Присъдата за таткото Калчо е 8-годишна , но към нея съдът прибави още година от предходен процес през 2014-а, който приключил с условно наказание лед сключено споразумение. По 5 години ще прекарат в килията братовчедите Ангелинов и Георгиев, от наказанията се приспада времето в ареста. Очаква се осъдените да обжалват  присъдите пред апелативния съд в Пловдив, на излизане от залата Стефан Калчев настоя да не бъде сниман,нарушавали му човешките права. Почти нищо не се е променило в ромския квартал „Кантона“ през изминалите 2 години и 1 месец, коментират жители на Раднево. Обитателите му продължавали да робуват на лихварската фамилия,която издавала заповеди и от ареста.Продължавало и ударното изграждане на къщи. Една – единствена постройка била срината след протестите през 2016-а, оказала се без нужните строителни книжа. По ирония на съдбата точно в тази махала са първите няколко мезонетни кооперации, вдигнати с пари по проект за интеграция на ромите.Те бяха открити тържествено от някогашния вицепрезидент Тодор Кавалджиев, който призова наемателите им да живеят по европейски. Сподели:", "date": "2018.06.01", "title": "След 750 дни: Прочетоха присъдите на виновните за бунта в Раднево"}
{"url": "http://pik.bg/%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B5%D0%B2%D0%B5%D1%80%D0%B8%D0%BD%D0%B0-%D0%B8-%D0%BC%D1%8A%D0%B6%D0%B0-%D0%B9-%D1%81%D0%B5-%D1%80%D0%B0%D0%B7%D0%BA%D0%B0%D1%8F-%D0%B2-%D1%81%D1%8A%D0%B4%D0%B0-news754503.html", "text": "Съжалявам. Ако мога ще дам моя живот, за да върна хората. Много тежко го преживявам! Това бяха последните думи на украинеца Станислав, който е бил зад волана на латвийския тир , който причини мелето на АМ Тракия, при което загинаха млад мъж и жена. Той се разплака и помоли съдът да му наложи по-лека мярка за неотклонение. На влизане в залата 28-годишният мъж заяви, че не помни какво се е случило по време на катастрофата. Пред вратата го чакаха майка му и жена му, които през сълзи на очи му казаха „Дръж се”. Според прокурора по делото загиналите са били лишени от всякакъв шанс да реагират. Те са се движили правомерно когато ги връхлита тира. Станислав не се е съобразил със сигнализацията и не е отбил в лявата лента. Той е бил разсеян и не е реагирал на ситуацията. При неадекватната си маневра, той се е врязал в мантинелата , загубил е контрол и след това е блъснал колата. Според обвинителя, Станислав трябва да остане в ареста, тъй като го грозят от 5 до 20 години затвор и той може да избяга и да се укрие, тъй като добре познава границите, съобщава \"Трафик Нюз\". Според държавното обвинение шофьорът може да се укрие тъй като няма адрес у нас, а българия няма договор за екстрадиция с Украйна. Според защитата обаче Станислав има апартамент под наем в Пловдив. Адвокатката контрира прокурора с това, че може обвиняемият да не е знаел какво се случва. „може да му е прилошало, може да има някакъв здравословен проблем” заяви тя. Съдът остави водача в ареста. Припомняме, че инцидентът стана в района на 122 км, посока София. Тирът преминал през мантинелата в насрещното платно и се сблъскал с ауди, в което са пътували бременната Северина Коралска и съпругът й Ивайло Минчев. Преди да се вреже в лекия автомобил на Ивайло и Северина, камионът е блъснал аварийна количка за ремонт. След удара преминал през мантинелата и така се стигнало до фаталния сблъсък. На място загиват шофьора и девойката, а водача на ТИР-а е откаран в болница. Сподели:", "date": "2018.06.01", "title": "Убиецът на бременната Северина и мъжа й се разкая в съда "}
{"url": "http://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BF%D0%B8%D0%BF%D0%B0-%D0%BE%D0%B1%D0%B8%D1%80%D0%B4%D0%B6%D0%B8%D1%8F-%D0%BD%D0%B0-%D1%86%D1%8A%D1%80%D0%BA%D0%B2%D0%B8-news754428.html", "text": "ОДМВР - Враца Полицията разкри извършител на кражби от църковни храмове в града. Това съобщиха от . След оперативно-следствени действия на служители на РУ - Враца е установено лицето, което в периода 24 - 30 март 2018 г., извършило три кражби от две църкви в гр. Враца. Това е 39-годишен мъж с инициали С.М. от село Бориловец, област Видин. След като разбил дограмата на прозорци на храмовете, той извършил кражба на парични суми събирани от продажба на свещи и от дарения. Сподели:", "date": "2018.06.01", "title": "Врачанската полиция спипа обирджия на църкви"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BE%D0%BF%D0%B0%D1%81%D0%BD%D0%B8-%D0%B4%D0%B5%D1%82%D1%81%D0%BA%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D0%B7%D0%B0%D0%BB%D0%B8%D0%B2%D0%B0%D1%82-%D0%BF%D0%B0%D0%B7%D0%B0%D1%80%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BD%D0%B0-%D1%85%D0%BB%D0%B0%D0%BF%D0%B5%D1%82-news754414.html", "text": "Повечето от играчките, които са заловени на митниците са фалшиви и опасни. Не всички, разбира се, са опасни, но за тях липсват гаранция за качество, заяви Тамара Влайкова, говорител на Агенция \"Митници\" пред камерите на Нова телевизия. \"Особен риск крият играчките с батерии и кръглите играчки наподобяващи бонбони. Батерията трябва да е защитена с пластмасово капче с винт. Фалшивите контрабандни стоки идват от Китай\", допълни Влайкова. \"Например при контрабандните дрешки за деца съдържат шнурове, които са забранени. Дрехите имат и остри ципове и части, които могат да наранят детето. На част от дрехите за деца пише произведено в България, но са задържани от Турция\", каза още тя. \"Нека потребителите да купуват най-качествената детска стока, и да не се изкушават от нерегламентирани стоки от оферти от търговци\", апелира Тамара Влайкова. Само за последната година на митниците ни са задържани 675 хиляди опасни детски стоки. Сподели:", "date": "2018.06.01", "title": "ГОРЕЩА ТЕМА! Опасни детски играчки заливат пазара! Ето какво не трябва да купуваме на хлапетата"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D0%B0-%D0%B1%D0%BE%D0%B9%D0%BD%D0%B0-%D0%BD%D0%BE%D0%B3%D0%B0-%D0%B7%D0%BE%D0%B2%D0%B0%D1%82-%D0%B2%D1%8A%D0%BD%D1%88%D0%BD%D0%BE-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%81%D0%B8-%D1%81%D1%80%D0%B5%D1%89%D1%83-%D1%82%D1%83%D1%80%D1%81%D0%BA%D0%B8%D1%8F-%D0%BA%D0%BE%D0%BD%D1%81%D1%83%D0%BB-%D0%BD%D0%B0%D0%BC%D0%B5%D1%81%D0%B8%D0%BB-%D1%81%D0%B5-%D0%BF%D0%BE-%D0%BA%D0%B0%D0%B7%D1%83-news754453.html", "text": "Настояваме Външно министерство да се намеси в поредното влияние на турския консул по казуса със смяната на имената на 800 местности в Старозагорско. Това каза народният представител от ПГ на „Обединени патриоти“ Александър Сиди в декларация от името на групата. „Във връзка с поредната недопустима намеса на турския консул по казуса със смяната на имената на над 800 местности в Община Стара Загора, ние депутатите от ПГ на „Обединени патриоти“ настояваме за твърда намеса от страна на външното министерство на Република България, което да вземе всички разрешени дипломатически мерки, съобразени с Виенската конвенция, за да прекрати порочната практика на Турция за намеса в българската вътрешна политика“, каза Сиди  от ВМРО. По думите му смяната на турските имена на местностите в Старозагорско с техните изконни български, е голяма победа на патриотите. „Мълчанието и приемането на турско-арабските наименования, останали от мрачните години на 5-вековното турско робство, не са нито символ на толерантност, нито на опазване на родовата памет“, подчерта той. Сподели:", "date": "2018.06.01", "title": "ПАТРИОТИТЕ НА БОЙНА НОГА! Зоват Външно да се намеси срещу турския консул, намесил се по казуса със смяната на имената на 800 местности "}
{"url": "http://pik.bg/%D0%BD%D0%BE%D0%B2-%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BC%D0%B5%D0%B6%D0%B4%D1%83-%D1%88%D0%BE%D1%84%D1%8C%D0%BE%D1%80%D0%B8-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D0%B2-%D1%81%D0%B1%D0%BB-news754457.html", "text": "Стрелба посред нощ вдигна накрак столичната полиция. Около 2.30 часа тази сутрин на бул. \"Ив. Гешов\" възникнал скандал между шофьорите на два леки автомобила. От едната кола слезли трима мъже и започнали саморазправа с другия шофьор. За да се защити, той извадил оръжие. Ранил един от нападателите, но и се самонаранил, съобщи МВР. Двамата пострадали са транспортирани в болнични заведения с огнестрелни рани по ръцете. Настанени са за лечение без опасност за живота. Произвелият изстрелите е полицейски служител, който по време на инцидента не е бил на работа. Незабавно за случая е бил уведомен следовател. Образувано е следствено дело. Сподели:", "date": "2018.06.01", "title": "НОВ ЕКШЪН В СОФИЯ! Скандал и стрелба между шофьори вдигна накрак полицията посред нощ, в сблъсъка е замесено ченге"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BD%D0%B5-%D0%B8%D1%81%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B8-%D1%80%D1%83%D0%BC%D1%8A%D0%BD%D1%86%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news754416.html", "text": "От днес до 31 май догодина Швейцария удължава ограничението върху броя разрешителни за работа за българи и румънци. Между 1 юни 2018 година и 31 май 2019-а общо 996 разрешителни за работа могат да бъдат издадени на български и румънски мигранти. Свободното придвижване на граждани на България и Румъния влезе в сила през юни 2016 година. Остана опцията обаче да се ограничава броят на издаваните разрешителни за работа всяка година, ако това е в полза на местната работна сила. Както и миналата година швейцарското правителство е особено обезпокоено, че голяма част от работниците от двете страни заемат сезонни работни места в сектор с над средното равнище на безработица. Между 2016 и 2017 година, точно след въвеждането на свободното движение на хора, нетната миграция от България и Румъния се е увеличила над два пъти на фона на спад на миграцията от другите страни от ЕС. Швейцария активира такава предпазна клауза за първи път през 2012 година, с цел да ограничи броя на пристигащите от новите страни членки на Евросъюза. Берн реши също така да разшири обхвата на клаузата за всички страни членки на Блока, но беше силно критикуван от Брюксел. Оттогава ограниченията не могат да бъдат прилагани за страни членки, присъединили се преди 2004 година. Сподели:", "date": "2018.06.01", "title": "Швейцария не иска българи и румънци на работа"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BD%D0%B5%D0%B1%D0%B5%D1%81%D0%BD%D0%B0%D1%82%D0%B0-%D0%BC%D0%B5%D1%85%D0%B0%D0%BD%D0%B8%D0%BA%D0%B0-%D0%BD%D0%BE%D1%81%D0%B8-%D0%BC%D0%B8%D1%80-%D0%B8-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D0%BB%D0%B5%D1%81%D0%BD%D0%BE-%D1%81%D0%B5-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BC%D0%B5-%D0%BE%D1%82-%D0%BD%D0%B5%D0%B3%D0%B0%D1%82%D0%B8%D0%B2%D0%BD%D0%B0-%D0%B5%D0%BD%D0%B5%D1%80-news754388.html", "text": "13-ят слънчев ден е свързан със Звездите (Сириус), небесната механика носи мир и равновесие. Откриват се вратите на бъдещето. Това е един от най-добрите дни за инициация, за излизане на ново равнище, пише астрологът Ивелина Пенчева в новия си хороскоп. „Денят е подобен на енергиен дъжд. Днес лесно се освобождава от чужда негативна енергия, но и лесно се става жертва на психоенергийни атаки (чужда завист и ненавист), затова се погрижете за собствената си защита чрез познатите ви техники! Препоръчва се пътуване, работа с интелектуален труд. Може да решавате логически задачи“, добавя астрологът. „Това е добър ден за всякакви игри. Препоръчва се да се заемете с възпитанието на децата, да пътувате, занимания с астрология. Добре е да започне цикъл за очистване на физическото тяло и да се освобождавате от негативна енергия. Следете за думите, които изричате и контролирайте хода на мислите си! Всяка лоша мисъл в този ден може да се въплъти в реалността“, предупреждава Ивелина Пенчева. „Не се препоръчва интимност и да се сключва брак (може да завърши с развод).  Дори животните не бива да се допускат близо едно до друго. Не се препоръчва рязко да скъсвате с хората, да се подстригвате, да режете нокти, не вземайте вана“, добавя тя. „Нужно е да се яде по-малко, да се избягва месната храна. Добре е да се яде прясно изпечен хляб, солена извара и солено сирене“, съветва астрологът. „Препоръчват се бели, червени и лилави тоалети. Да се избягват всички блатни цветове и пясъчно жълто“, добавя тя. „В този ден символичните сънища не се сбъдват, а конкретните – в кратки срокове. Да видите огън е знак за защита, а да плувате – попадане под зависимост. Да видите книга или нещо да пишете, е знак за ново запознанство“, уточнява Ивелина Пенчева. Сподели:", "date": "2018.06.01", "title": "Астролог: Небесната механика носи мир и равновесие, лесно се освобождаваме от негативна енергия"}
{"url": "http://pik.bg/%D0%B6%D0%B5%D0%BD%D1%81%D0%BA%D0%B8-%D0%B1%D0%BE%D0%B9-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%BE%D1%82%D0%BD%D0%B5%D1%81%D0%B5-%D1%81%D0%BE%D0%BB%D0%B5%D0%BD%D0%B0-%D0%B3%D0%BB%D0%BE%D0%B1%D0%B0-%D0%B1%D0%BB%D1%8A%D1%81%D0%BA%D0%B0%D0%BB%D0%B0-%D0%B8-%D1%81%D0%BA%D1%83%D0%B1%D0%B0%D0%BB%D0%B0-%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD-%D0%BE%D0%BF%D0%BE%D0%BD%D0%B5%D0%BD%D1%82%D0%BA%D0%B0-news754417.html", "text": "Ученичка от Мездра, оскубала и набила своя опонентка, бе осъдена преди дни. Делото срещу А.С. се гледа в районния съд в Мездра, където магистратите признаха за виновна ученичката и я осъдиха да плати глоба в размер на 1 000 лева. От документите по процеса става ясно, че А.С. е ученичка в мездренско училище и е с основно образование. Зрелищният женски бой се разиграл на 21 октомври миналата година, около 2.30 часа през нощта. Тогава момичето се намирало в търговски комплекс „Роял“, до киното и дискотеката в града, съобщава \"Булнюз\". Изненадващо между двете девойки възникнал конфликт, който за броени секунди прераснал в раздаване на шамари, ритници, обиди и ожесточено скубане. Момичетата се млатили и търкаляли по земята в продължение на почти 20 минути, след което били разтървани от униформените. Не става ясно какво е отключило агресията на А.С., но за действията си е задържана от ченгетата, за да уталожи страстите. Боят между двете момичета е документиран от камерите пред дискотеката, което помогнало на съдиите да постановят присъдата си. Преди дни магистратите решиха да я освободят побойничката от наказателна отговорност, като й наложат глоба в размер на 1 000 лева в полза на държавата. Момичето ще трябва да плати и 100 лева глоба за разноските по делото. Решението може да се обжалва пред врачанския окръжен съд. Сподели:", "date": "2018.06.01", "title": "ЖЕНСКИ БОЙ! Ученичка отнесе солена глоба, блъскала и скубала ожесточен опонентка"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D0%BF%D1%80%D0%BE%D0%B5%D0%BA%D1%82%D1%8A%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%B5-%D0%BD%D0%B5%D0%BE%D1%81%D1%8A%D1%89%D0%B5%D1%81%D1%82%D0%B2%D0%B8%D0%BC-news754464.html", "text": "Проектът \"Български поток\" за директна доставка на синьо гориво от Русия, за който президентът Румен Радев заговори по време на визитата си в Москва е неосъществим. Това обяви министърът на енергетиката Теменужка Петкова в предаването \"Ексклузивно\" по телевизия Европа. Тя каза още, че е готова да предостави информация на президентската институция, както и да се срещне лично с Румен Радев ако е нужно, за да му обясни, че това всъщност е проектът \"Южен поток\", за който ЕК ни наложи наказателна процедура, защото противоречи на европейските изисквания. \"Настъпи някакво объркване след предложението на президента Радев за реализация на проект \"Български поток\" - директна доставка на природен газ за България. Това, което може би президентът Радев има предвид, казвайки \"Български поток\", той може би мисли за проекта \"Южен поток\". Ако това наистина е така, трябва да се внесе много сериозна яснота, пояснение по този въпрос. Аз изразявам готовност, ако е необходимо да предоставя и съответната информация свързана с проекта \"Южен поток\", да поясня някои детайли, които са от значение, за да може да не се допуска подобен тип говорене, защото проектът \"Южен поток\" към момента неговият статут е ясен. Знаете, че ЕК през юни месец 2014 година със свое писмо информира българската държава, че започва наказателна процедура по отношение на този проект. Президента Путин обяви спирането на \"Южен поток\" през декември 2014 година. Мотивите за наказателната процедура са неспазване на законодателството в областта на обществените поръчки, във връзка със съответните избори на изпълнители, които трябва да бъдат направени. Така че това трябва много ясно да се знае и да се прави този паралел. Има съответни правила, има съответен ред, по който се развива един такъв процес. Аз правя само някакви догатки, дали президента говори за \"Южен поток\", но по друг начин не бих могла да тълкувам това предложение за \"Български поток\", освен ако то не е в контекста на \"Южен поток\" и президентът може би има предвид тази идея. Затова смятам, че наистина е важно да се изясни този въпрос - ще дадем необходимите документи, необходимите пояснения, ако е необходимо за да има яснота. -Казвате, че проект \"Български поток\" е неосъществим? -Казвам, че, ако президентът има предвид под \"Български поток\" \"Южен поток\", защото там се говореше за директни доставки до България, съответно на Варна, това няма кой друг проект да бъде. И ако това е така, трябва да е ясно, че към този момент един такъв проект не може да бъде реализиран\", каза Теменужка Петкова. Цялото интервю с Теменужка Петкова ще бъде излъчено тази събота от 15.15 часа по телевизия Европа. Сподели:", "date": "2018.06.01", "title": "Министърът на енергетиката: Проектът на президента Радев \"Български поток\" е неосъществим"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%BF%D0%BE-%D1%82%D1%8A%D0%BC%D0%BD%D0%BE-news754459.html", "text": "Млад шофьор блъсна 51-годишен мъж и го уби в Русе. Инцидентът е станал на 31.05.2018 г. около 22:55 часа в гр.Русе на бул. \"България\", кръстовището със земен път към вилна зона, съобщават от Областната дирекция на МВР. Водачът на лек автомобил \"Фолксваген Голф\" с русенска регистрация, собственост и управяван от 19-годишен младеж при движение в участък с ограничена видимост и десен завой, на неосветен пътен  участък  блъска намиращия се на средата на пътното платно 51-годишен пешеходец, след което се завърта на пътя. Пострадалият е откаран в УМБАЛ гр.Русе с множество фрактури и наранявания, където почива в 01:30 ч. По случая е образувано досъдебно производство, а причините се изясняват, пише Блиц. Сподели:", "date": "2018.06.01", "title": "Войната на пътя! Млад шофьор уби пешеходец по тъмно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BC%D0%B0%D0%B9%D0%BA%D0%B8-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news754462.html", "text": "Социалният министър Бисер Петков се среща с майки на деца с увреждания. Моля ви, докато се приеме новият закон, кажете на вашите подчинени да не опорочават и това, което е добро в стария закон, каза една от майките. Имахме улеснено предоставяне на безплатна карта за БДЖ. Сега ми дават формуляри да попълвам и вместо да ми дадат картончето, те ми дадоха формурял за енергийна помощ, каквато не съм искала, и ми казват да чакам 20 дни, оплаква се жената. Искаме помощта да бъде регламентирана в закона. Фокусът трябва да бъде върху хората с увреждания, които се нуждаят от асистентска помощ, обясни Бисер Петков. Протестиращите издигнаха на мястото на протеста символичен гроб и скелет, седнал в инвалидна количка. Сподели:", "date": "2018.06.01", "title": "ИЗВЪНРЕДНО В ПИК TV! Социалният министър се среща с протестиращи майки на деца с увреждания"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%82%D0%BE%D0%B3%D0%BE-news754426.html", "text": "Захариева е в Того като съпредседател на Съвместния министерски съвет на ЕС и Групата страни от Африка, Карибите и Тихоокеанския басейн (АКТБ), който се провежда в четвъртък и в петък. “Днес в Ломе заедно пишем нова глава от отношенията между ЕС и Африка. Благодаря на Того за това, че играе конструктивна и активна роля в този процес, както и за отличната организация на форума”, каза Екатерина Захариева във връзка с предстоящия старт през есента на преговори за ново споразумение между ЕС и АКТБ, което от 2020 година трябва да замени изтичащото Споразумение от Котону.  Тя изтъкна, че за ЕС е много важно както партньорството с АКТБ, така и с Африканския съюз, като и в двете организации Тогоанската република играе активна роля. Захариева подчерта колко е важно да се привлече и частният бизнес в Европа в програмите за развитие на Африка в партньорство с Европейската инвестиционна банка, която вече е потвърдила своята ангажираност. Българският първи дипломат увери президента Гнасингбе, че ЕС ще е готов до края на Българското председателство с позициите си за преговори за бъдещите отношения с АКТБ, така че преговорите за ново споразумение след 2020 г. да могат да стартират в края на август или началото на септември т.г. “България гледа на страните в Африка южно от Сахара като на важни партньори и с повечето от тях е развила в продължение на десетилетия приятелски отношения, които сега се опитваме за възстановим и развием”, каза още Захариева.  Тя посочи и приоритетните отрасли, в които българският бизнес може да участва - минното дело, производството на лекарства за хуманната и ветеринарната медицина, високите технологии, професионалното обучение, земеделието, производството на храни и енергетиката. Членството на България в ЕС дава отличен достъп на африканските стоки и до трети пазари в Съюза. “Досега Того се фокусираше основно върху няколко държави като бизнес партньори - основно Франция и Германия. Трябва обаче да разширим този хоризонт”, каза президентът Фор Гнасингбе. Той обеща да обсъди с правителството възможностите за организиране на бизнесфорум с участието на европейски компании от България и Централна и Източна Европа. Президентът Фор Гнасингбе даде висока оценка на дългогодишната ангажираност на България в Африка в обучението на специалисти, в строителството на инфраструктурни обекти и помощта за развитие на промишлеността. “Единственият начин да се гарантира добавена стойност в икономиките в Африка е да се разработи производство на готови продукти, не само добив и износ на суровини. Того например е 19-а в света по добив на фосфати, но от 1960 година досега не е създаден завод за торове”, даде пример президентът на Того. Министър Захариева го подкрепи, че същият подход трябва да има и в хранителната-вкусовата промишленост: да се залага на производството на готови продукти, а не само на износа на суровини. Като друг съществен проблем президентът Гнасингбе изтъкна липсата на връзка между образованието и нуждите на бизнеса. Министър Захариева го покани да обмисли възстановяването на стипендии за обучение на африкански студенти в България, като страната ни има дълъг опит - особено в земеделието и техническото образование. Вицепремиерът и министър на външните работи Екатерина Захариева се срещна с президента на Тогоанската република Фор Есозимна Гнасингбе в рамките на посещението си в африканската страна. Сподели:", "date": "2018.06.01", "title": "Захариева се срещна с президента на Того"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8-%D0%B2-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D0%BF%D0%BE%D1%80%D1%8A%D1%87%D0%BA%D0%B0-%D0%B7%D0%B0-3-%D0%BC%D0%BB%D0%BD-%D0%BB%D0%B2-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%E2%80%9E%D0%BE%D0%B1%D0%BE%D1%80%D0%B8%D1%89%D0%B5%E2%80%9E-%D0%B2%D0%B0%D1%81%D0%B8%D0%BB-%D1%86-news754458.html", "text": "Сигнал за сериозни нередности в обществена поръчка за 3 млн. лв.  на кмета на столичния район „Оборище” Васил Цолов е подаден в общината, научи ПИК. В него се твърди, че в има редица неспазени правила по закона, касаещи ремонта и изграждането на нов корпус към сградата на Първа английска гимназия и 112-то ОУ. Възложител на процедурите по разширението е кметът на район „Оборище“, а строителните дейности ще приключат до края на юни и в годината, в която Първа английска отбелязва 60 години от създаването си. В сградата се помещават две училища и по тази причина целта е максимално разрастване на учебната база, за да може учениците да преминат от двусменен към едносменен режим. Общо отделените средства за строителството са 4 млн. лева и идват от продажбата на Общинска банка. Конкретната обществена поръчка, за която е подаден сигналът е за близо 3 млн. лв. В него се твърди например, че Образец 8 в количествено-стойностната сметка вместо да фигурират цените, предложени от изпълнители, са вписани такива, предложени от район „Оборище”, както и марки на строителни материали, също предложени от общината. От сметките също ставало ясно, че има около 140 хил.лв. непредвидени разходи. За капак фигурирало изпълнение на абонатна станция, каквато обаче вече имало и била изпълнена още през 2015 г. Сподели:", "date": "2018.06.01", "title": "РАЗКРИТИЕ НА ПИК! Нередности в обществена поръчка за 3 млн. лв. на кмета на „Оборище„ Васил Цолов – сигналът е за ремонта на Първа английска гимназия (ДОКУМЕНТИ)"}
{"url": "http://pik.bg/%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80-%D0%B5-%D0%B2-%D1%82%D0%BE%D0%BF-10-%D0%BD%D0%B0-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8-%D1%81%D1%80%D0%B5%D0%B4-%D1%81%D1%82%D1%83-news754538.html", "text": "Националният . Това показват данните на единственото по рода си проучване Graduate Survey, което се проведе за втори път у нас от ToTheTop Agency. То измерва кои са 50-те най-предпочитани работодатели в България според студентите на базата на някои основни въпроси като: “Защо?”, “Как се е формирало мнението им?”, “Какво всъщност търсят в конкретната компания?”. Oт 15 февруари до 15 май 2018 г. общо 7255 студенти от 51 български университета са попълнили онлайн анкетата в рамките на второто издание на класацията. Националният авиопревозвач попада в челната десетка на проучването и е . Авиокомпанията се нарежда в топ 10 на най-предпочитаните работодатели от студентите за втори път, след като през миналата година същата класация му отреди 9-о място от общо 50. >> Сподели:", "date": "2018.06.01", "title": "За втора поредна година \"България Ер\" е в топ 10 на най-предпочитаните работодатели сред студентите у нас"}
{"url": "http://pik.bg/%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BC%D0%B0%D1%80%D0%B8%D0%B0%D0%BD%D0%BE-%D1%80%D0%B0%D1%85%D0%BE%D0%B9-news754465.html", "text": "AFP. Испанският парламент отстрани от власт министър-председателя Мариано Рахой след вот на недоверие, иницииран от опозиционната Испанска социалистическа работническа партия на Педро Санчес, предава Фокус, като се позовава на Вотът премина с гласовете на 180 депутати, при абсолютно мнозинство от 176 депутати. Така Рахой се превърна в първия премиер на Испания, отстранен от власт в периода на демокрацията след 1977 г. Преди гласуването Рахой призна поражението си. Председателят на Народната партия заяви, че за него е „чест“ да служи на страната си. „Предложението за вот на недоверие вероятно ще мине, което означава, че Педро Санчес ще бъде новият министър-председател\" на Испания, подчерта Рахой пред депутатите в парламента. Сподели:", "date": "2018.06.01", "title": "ВОТ НА НЕДОВЕРИЕ: Испанският парламент отстрани Мариано Рахой"}
{"url": "http://pik.bg/%D0%BF%D1%80%D0%B5%D1%81%D0%B5%D1%87%D0%B5%D0%BD%D0%B0-%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news754469.html", "text": "В резултат на проведена на 30 и 31 май операция от служители от Главната дирекция „Национална полиция“ и колегите им от ОДМВР- Търговище е неутрализирана престъпна мрежа за наркоразпространение на територията на област Търговище. Двама от мъжете били засечени край град Попово, непосредствено след осъществена покупка на наркотични вещества, съобщи МВР. Те пътували в лек автомобил, с русенска регистрация, и при вида на униформените опитали да избягат, но самокатастрофирали. Последвало задържането им, както и претърсване на автомобила, в който са открити общо 360 г суха тревиста листна маса, реагирала при полевия наркотест на марихуана. При извършения дръг тест на шофьора било установено, че той е управлявал колата след употреба на наркотици. В хода на операцията са задържани и двамата дилъри, от които са иззети 16,5 грама марихуана, електронна везна и парична сума. Установени са и още трима техни клиенти, от които са иззети общо около 17 грама марихуана. По случая са образувани 7 досъдебни производства за разпространение и държане на наркотични вещества. При последвало претърсване в гр. Русе на адрес на един от задържаните, са установени голям брой облекла от различни запазени търговски марки, като по конкретния случай е образувано досъдебно производство по описа на ОДМВР-Русе. С постановление на прокурор на двама от задържаните са наложени мерки за неотклонение „задържане под стража“ за срок до 72 часа. Сподели:", "date": "2018.06.01", "title": "Пресечена е престъпна мрежа за наркотици, четирима са арестувани (СНИМКИ)"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%83%D0%B1%D0%B8%D0%B5%D1%86-%D0%BD%D0%B0-%D0%B4%D1%8F%D0%B4%D0%BE-%D1%81%D0%B8-%D0%B8-%D0%BC%D0%B0%D0%B9%D0%BA%D0%B0-%D1%81%D0%B8-%D1%89%D0%B5-%D0%BB%D0%B5%D0%B6%D0%B8-30-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news754473.html", "text": "Тричленен състав на Върховния касационен съд (ВКС) окончателно реши, оставяйки в сила решение от 13.02.2018 г. на Софийския апелативен съд (САС), убиецът на майка си и дядо си в квартал \"Хаджи Димитър\", да лежи 30 години в затвора. Подсъдимият Кристиян Гочев е признат за виновен и за държане без надлежно разрешително на високорисково наркотично вещество, за което му е наложено наказание от 8 месеца „лишаване от свобода“ и „глоба“ в размер на 2 000 лв. Наложено му е общо наказание от 30 години „лишаване от свобода“, което да изтърпи при първоначален строг режим. Кристиян Гочев бил наркозависим и това водело до непрекъснати конфликти между него, майка му и дядо му, с които живеел в едно жилище в столичния квартал \"Хаджи Димитър\". Поводите за скандалите били постоянните му претенции за пари към майка му и разпродажбата на нейни вещи, за да си осигури средства за наркотици. В един момент се стигнало и до фаталното двойно убийство. Сподели:", "date": "2018.06.01", "title": "ОКОНЧАТЕЛНО: Убиец на дядо си и майка си ще лежи 30 години в затвора"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B3%D0%B5%D1%80%D0%B1-%D0%BF%D0%BE%D0%B4%D0%BF%D1%83%D0%BA%D0%B0-%D0%B4%D0%BF%D1%81-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1%D0%B8-%D0%B7%D0%B0-%D0%B5%D0%B2%D1%82%D0%B8-news754407.html", "text": "Общински съветници от ДПС получили общински жилища в Кърджали, които сега искат да купят под пазарните им цени. Блокът е предвиден за социално слаби, но вместо това в него влизат общински съветници. От ГЕРБ обвиниха кмета на Кърджали, че прави подарък на съпартийците си, а той им отговори, че... наредбите го позволяват. Един от общинарите е Байрям Байрям от ДПС. Смята, че е морално да живее там. За апартамент от 90 квадратни метра, семейството на общинаря плаща наем от 70 лева на месец. Сега иска да купи имота, чийто наемател официално се води съпругата му. „Те са се възползвали от правото си, да бъдат настанени в общински жилища, след което се възползват от правото си да подадат молба за закупуване. От тук нататък, моралната оценка не се дава от кмета, а всеки носи своята си отговорност на своите си плещи”, коментира кметът Хасан Азис. Сподели:", "date": "2018.06.01", "title": "СКАНДАЛ В КЪРДЖАЛИ! ГЕРБ подпука ДПС! Общински съветници се правят на социално слаби за евтини жилища"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D1%82%D0%BE%D1%82%D0%B0%D0%BB%D0%B5%D0%BD-%D1%80%D0%B0%D0%B7%D0%B3%D1%83%D0%BB-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8-%D1%80%D0%B0%D0%B9%D0%BE%D0%BD%D0%B5%D0%BD-%D1%81%D1%8A%D0%B4-%E2%80%93-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D1%87%D0%B5%D1%85%D0%BB%D0%B0%D1%80-news754467.html", "text": "Шокиращ сигнал за афери и далавери в Софийски районен съд, касаещи зам.-председателя Георги Чехларов, получи ПИК. В него наш читател пише, че една от съдийките – Иванка Болгурова му била любовница, като двамата не криели интимните си отношения. Въпросната русокоса дама се ползвала със специални привилегии, бавела дела с години, а за капак се ползвала и със съдебни помощници, каквито другите й колеги нямали. „Как може да работиш в СРС и в същото време другите да гледат дела вместо теб? Много просто - стани любовница на зам. председателя на СРС”, пише в сигнала до ПИК. Според разкритията през февруари председателят на съда издал заповед на новообразуваните състави да се дадат дела от натоварените. Първа била облагодетелствана именно Болгурова - 69 състав . „Още преди време русокосата съдийка набързо се сближи със станалия шеф Чехларов , като двамата не крият близостта си и интимността си и привилегиите на закъсняха. Мотивът, че съставът е поет от нея в в тежко състояние и има нужда от постигане на равномерна натовареност, не е адекватен, тъй като Болгурова е поела състава 2014 г.  Т.е. преди 4 години и този аргумент е несъстоятелен . Тя просто не е работила тези 4 години - очевидно госпожицата е била заета с други неща . И за да има време да радва и забавлява Чехларов , той я разтоварва?!”, пита читателят на ПИК. По думите му Болгурова се радвала и на други привилегии като съдебен помощници , какъвто нямат повечето съдии в СРС . За това според него високата натовареност се дължи само и единствено на субективни причини – „мързел” . „В същото време срещу нея е образувано дисциплинарно производство и по този нечестен начин се правят опити за лъжливо подобряване на статистиката. Другите облагодетелствани от разтоварването с дела са приближени Болгурова. С това продължава порочната соросоидна практика за облагодетелстване на приближените на шефа”, пише още в сигнала. По същия начин избирателно действало ръководството на СРС и по отношение на това кого да защити срещу медиите. През февруари в „Правен свят” имало публикация за Лилия Терзиева , но за нея нямало декларация за възмущение . „Очевидно Силвия Хазърбасанова е по някаква причина е доста по-скъпа на ръководството на СРС, какви е неясно! Това е очевидна дискриминация и доказателство, че в СРС трябва да си близък на ръководството”, разкрива още читателят на ПИК, визирайки скандалната съдийка Силвия Хазърбасанова (НА СНИМКАТА), която отсъди в полза на хулителя на Васил Левски Емил Джасим в делото му срещу ПИК и така се солидализира с вандала, поругаващ българската история и национални символи (ВИЖТЕ В ОЩЕ ПО ТЕМАТА). Сподели:", "date": "2018.06.01", "title": "СИГНАЛ ДО ПИК! Тотален разгул в Софийски районен съд – любовница на зам.-председателя Чехларов с куп привилегии, бавела дела с години"}
{"url": "http://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%E2%80%9E%D0%BF%D0%BE%D0%BB%D0%B5%D1%82-%D1%81-%D0%BA%D0%BE%D0%BD%D0%B5-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B0-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B0-%D1%81-%D0%B2%D1%82%D0%BE%D1%80%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-news754460.html", "text": "За втора поредна година в деня на детето - Александра Арабаджиева и сдружение “Маринела” организират хипотерапия за малките пациенти със синдром на Даун. Инициативата “Полет с коне“ отново ще даде шанс на децата през летните месеци да бъдат с едни от най-интелигентните и грациозни животни.  Xипoтepaпиятa изпoлзва ĸoня и нeгoвитe движeния ĸaтo cтимyл зa oтĸлючвaнe нa ĸoмбинaция oт ceнзopни, мoтopни и нeвpoлoгични peaĸции, ĸoитo cпoмaгaт зa лeчeниe нa шиpoĸ cпeĸтъp oт диaгнoзи. Тази година освен деца със Синдром на Даун, в инициативата ще се включат и деца, страдащи от Детска церебрална парализа.  Алекс Арабаджиева в момента е селектирана за участие в престижното конно състезание в Сен Тропе, Франция, организирано от Анастасия Онасис, но за инициативата „Полет с коне“ тя сподели, че“ връзката между коня и децата е много силна,защото тези животни са изключително умни и чувствителни и винаги усещат настроенията на хората. За мен е изключително важно отново  да помогна на децата да се почувстват по-добре здравословно и да предизвикам в тях положителни емоции от срещата им с конете.“ Основен партньор на инициaтивaтa „Πoлeт c ĸoнe“ е единственият терапевт в България, който има международен сертификат за практикуване на хипотерапия – Beceлинa Фeлдмaн. Сподели:", "date": "2018.06.01", "title": "Инициативата „Полет с коне\" на Александра Арабаджиева с второ издание"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%BC%D0%B5%D1%82%D0%BE-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B8%D0%B5%D0%BC%D0%BB%D0%B8%D0%B2%D0%BE-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B5%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%BE%D0%B1%D1%89%D0%BD%D0%BE%D1%81%D1%82%D0%B8-news754377.html", "text": "„Убеден съм, че евентуалното решение за името ще бъде приемливо за всички етнически общности. Не всички са консултирани по този въпрос, не съм имал лични консултации с тях, но ако се намери решение, то ще бъде приемливо за всичките етнически общности“, заяви в четвъртък министър-председателят на Македония Зоран Заев, цитиран от „Независен“, отговаряйки на въпрос в парламента. „Искаме членство в ЕС и НАТО, но не на всяка цена. Всички подробности от преговорния процес са важни, без да се преминават червените линии – да успеем в нашите две стратегически цели: да получим покана за НАТО и дата за преговори с ЕС“, заяви Заев, цитиран от Фокус. „С решението на името тази дата ще бъде известна. Ако имаме решение за името няма друга пречка да получим покана за НАТО. Затова се опитвам да съм внимателен, да информирам винаги, когато това е възможно, и да споделям информация и към по-малките опозиционни партии, независимо от кой етнически блок са. На разположение съм да споделям информация, защото искрено вярвам, че за такива въпроси трябва да изградим национален консенсус“, допълни премиерът. Според него албанският политически блок ДУИ е напълно информиран за хода на преговорите, а и в СДСМ има много албанци, които също така са създатели на политики с оглед на това, че са част от парламентарния състав. „И аз, и външният министър Никола Димитров гледаме евентуалният договор за името с Гърция да бъде приемлив за всички етнически общности. Споделяме една родина, всички сме родени тук и тук живеем“, поясни Заев. Сподели:", "date": "2018.06.01", "title": "Зоран Заев: Решението за името ще бъде приемливо за всички етнически общности"}
{"url": "http://pik.bg/%D1%87%D0%B5%D1%85%D0%B8%D1%8F-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%BD%D0%BE%D0%B2%D0%B8%D1%87%D0%BE%D0%BA%D0%B0-news754379.html", "text": "Кабинетът на чешкия президент Милош Земан публикува некласифицирана част от доклада на чешкото военно разузнаване относно веществото новичок, с което бяха отровени двойният руски агент Сергей Скрипал и дъщеря му Юлия, предаде ТАСС, цитира Нюз.бг. На същия доклад се позова президентът по-рано, когато говори за производството и тестването на агента в неговата страна.Това обаче бе отречено от премиера на Чехия. \"Президентът бе информиран от военното разузнаване за проекта, по време на който Военният институт за научни изследвания произведе няколко милиграма смес, съдържащи веществото A-320, с кодово име новичок. След тестовете пробата беше унищожена\" съобщи пресслужбата в Прага. Според доклада пробата, произведена в Чешката република, е различна от тази, използвана по време на инцидента в Солсбъри през март. \"Трябва да се подчертае, че Чешката република няма нищо общо с инцидента с отравяне\", се казва още в съобщението на президентската пресслужба. Сподели:", "date": "2018.06.01", "title": "Чехия публикува доклад за новичока"}
{"url": "http://pik.bg/%D0%B4%D0%BD%D0%B5%D1%81-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%82%D0%B5%D1%84%D1%82%D0%B5%D1%80-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-news754380.html", "text": "Оригиналният личен бележник на Христо Боте в ще бъде изложен в централното фоайе на Н ационалната библиотека \"Св. св. Кирил и Методий\" днес, съобщиха от библиотеката. През последната година от живота си той е записвал в него данни за литературната си дейност, имена на свои революционни съратници , там е и черновата на стихотворението \"Обесването на Васил Левски\". Посетителите ще могат да видят отблизо светинята от 11.00 до 14.00 часа. Паралелно с оригинала, гостите ще се запознаят и с електронната версия на Ботевото тефтерче, съвместно начинание на Националната библиотека и Регионалната библиотека \"Христо Ботев\" - Враца. Това е вторият безценен документ от фонда на Националната библиотека (след тефтерчето на Васил Левски), намерил подобаващото си съвременно издание в бутиков дигитален проект. Сподели:", "date": "2018.06.01", "title": "Днес показват последния тефтер на Христо Ботев"}
{"url": "http://pik.bg/%D0%B1%D0%B4%D0%B6-%D0%BF%D1%80%D0%B5%D0%B4-%D0%BA%D0%BE%D0%BB%D0%B0%D0%BF%D1%81-%D1%81%D0%BF%D0%B8%D1%80%D0%B0%D1%82-%D0%BB%D0%B8-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D0%B8%D0%BC%D0%B0-%D0%BB%D0%B8-%D0%BD%D0%B0%D0%B4%D0%B5-news754390.html", "text": "Към момента има изтеглени 20 милиона лева от сметките на БДЖ, а са запорирани 40 милиона. Ние успяхме да изплатим заплатите, когато изтеглиха първите пари, тъй като усетихме за какво става въпрос. Следващия месец ще има много голям проблем, ако не се намери разрешение на въпроса. Не само заплатите, но и на доставчиците няма да може да се плаща. Дружеството няма да може да работи. Това каза пред бТВ изпълнителният директор на БДЖ Владимир Владимиров по повод новината, че има запор върху сметките на държавната железница. Всички планове на компанията, които са одобрени и от ЕК, сочат, че трябва да има намеса на държавата, посочи той. Дълговете са натрупани преди този мениджмънт и управление, ние направихме доста, за да се изчистят задълженията на железниците, но не може да се покрие всичко, посочи Владимиров. На въпрос за уволнение на хора от БДЖ, той подчерта, че става дума за \"Товарни превози\" и това не му се струва като чистка. Проблемите в БДЖ са сериозни, това е дружество, което сега излиза от фалита, борим се всеки ден да решаваме проблемите, каза още гостът. Оттук нататък е важно закупуването на новия подвижен състав. Това е политика, заложена от 2010 г. През 2015 г. актуализирахме плана. Тази година трябва да се закупят новите влакове. Поръчката трябва да стартира заедно с концесията на поръчката. Ако има обжалване, тя ще стартира до година, ако няма - до няколко месеца. Оттук-нататък следват 24 месеца. Ако всичко това се случи, тъй като вагоните са на около 40 години, железницата вече ще бъде конкурентна. Със сегашните вагони не можем да привличаме хората от средната класа или такива, които пътуват по бизнес причини, посочи Владимиров. Всички нови активи, които се купуват в железницата, стават обект на посегателства, но това не бива да ни спира. Няма как ние да знаем винаги къде се хвърлят камъни, заяви изпълнителният директор. Политическата логика изисква да се вземе решение да има държавна намеса за покриване на 103 милиона за облигационерите. В противен случай трябва да спре железницата, отсече той. Сподели:", "date": "2018.06.01", "title": "БДЖ ПРЕД КОЛАПС! Спират ли влаковете?! Изпълнителният директор с нови разкрития - има ли надежда да се возим в лукс"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B4%D1%8A%D1%80%D0%B6%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D1%8F%D0%BF%D0%BE%D0%BD%D0%B8%D1%8F-%D0%BD%D0%B0%D1%81%D1%82%D1%80%D0%B0%D0%BD%D0%B0-%D0%BE%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news754383.html", "text": "Президентът на САЩ Доналд Тръмп не желае да предоставя място на своите южнокорейски и японски съюзници на предстоящата среща на върха със Северна Корея, съобщава американска медия, цитирана от Sputnik. Представител на администрацията на САЩ е заявил пред „The Washington Post“, че президентът на Южна Корея Мун Дже-ин и министър-председателят на Япония Шиндзо Абе имат желание да вземат участие в срещата на върха, но от миналата седмица насам САЩ желаят да ограничат срещата само между Тръмп и Ким. „Президентът се опитва да ги държи на ръка разстояние“, е заявил представителят, посочвайки двамата азиатски лидери, цитиран от вестника. В публикацията се казва, че този подход отразява упованието на Доналд Тръмп върху собствената си експертиза в сключването на сделки и вярата му, че може да постигне по-добро разбирателство с Ким Чен-ун, ако действа самостоятелно. Сподели:", "date": "2018.06.01", "title": "Тръмп държи Южна Корея и Япония настрана от преговорите със Северна Корея"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D0%B7%D0%B0%D0%BA%D0%BE%D0%B2%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B5%D1%82%D0%BE-news754401.html", "text": "Адвокатът на премиера Бойко Борисов по делото на Елена Йончева направи на пух и прах социалистите, начело с журналистката и лидерката Корнелия Нинова. Марин Марковски се оплака пред Нова телевизия, че са допуснали само двама негови свидетели, но най-тежки бяха обвиненията му срещу тандема Нинова и Йончева. \"След решението на съда на първа инстанция те нарекоха Борисов \"лъжец\". В парламента, в една от телевизиите. Това е грозно, грубо, недопустимо\", избухна Марковски. Той коментира и думите на Борисов - \"нека видят сега, че правосъдната система работи\". \"Ако с едно дело можеше да се решат проблемите, добре, но това не може да стане\", отсече Марин Марковски Сподели:", "date": "2018.06.01", "title": "БОМБА В ЕФИР! Марковски закова Корнелия Нинова и Елена Йончева за делото срещу премиера! Ето тежките думи на мастития адвокат "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%83%D1%82%D0%B8%D0%BD-%D0%B8%D0%B7%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BA%D1%8A%D0%BC--news754404.html", "text": "Министърът на финансите Владислав Горанов коментира пред Би Ти Ви резултатите от визитата на премиера Бойко Борисов и част от министрите му в Русия. \"Това, че ненавреме и недостатъчно добре се обясниха мотивите, с които се прекрати проектът \"Южен поток\" и това, че Русия направи известни разходи, които трябваше да изгуби, може би наложи да се изрази съжаление от наша страна. Ако приемем, че сме нарушили икономически интереси на Русия, такова партньорско отношение е нормално, коментира той. Путин сподели, че Газпром е трябвало да изплати 800 млн долара за тръбите и полагането на съоръжението - доста значителен разход, който е направен без да се постигне нищо по Южен поток, обясни министърът на финансите. Ако отношенията са ни прагматични и на принципа на реципрочност, няма сметка, която трябва да се плаща, допълни той. Проектите АЕЦ \"Белене\" и \"Южен поток\" бяха прекратени заради разминаване с правилата  и изискванията на ЕС. АЕЦ \"Белене\" стана част от дебата с руската страна, те проявяват интерес. Проект с руски реактори няма как да се реализира без Русия, отсече той. При визитата си в Русия гарантирахме, че България никога няма да остане без газ. Ако Русия спре газа през Украйна, ние трябва да имаме алтернативи. Това, което успяхме да договорим е, че България ще получава газ и от тръбата в Турция, разкри още министърът. На разговори от такова високо ниво не се коментират технически детайли, посочи той. Политическият пробив тук е, че независимо от предишните отношения за доставките на газ, сега Русия вероятно дори по същите причини, че и тя цели диверсификация за доставки на газ за Европа, се договори политически, заяви Горанов. Целта на посещението ни беше да гарантираме запазването на България като играч в транзитирането на газ за Европа и другото беше, че, ако спрат доставките през Украйна, ние ще получаваме достатъчно газ, обясни отново министърът. Европа е зависима от руския газ и това е непреодолимо, доколкото това е най-евтиният вариант за достигане на газ до всеки дом в Европа, посочи той. Горанов коментира и доколко е възможна реализацията на проекта АЕЦ \"Белене\". Той зависи от това дали на някой инвеститор ще му излезе сметката. Държавата трябва да участва без задължение за изкупуване или задължителни цени. Ако се появи инвеститор, готов да носи търговския и икономически риск, ние сме готови да влезем с това, което притежаваме, посочи още той. Горанов определи Путин като сериозен мъж с изключително излъчване на лидер. Той разказа, че срещата с него е била повече от два часа, ако не се броят обядът и пресконференцията. 3 - 3,5 ч изкарахме в Кремъл, ангажирайки вниманието на Путин и на неговата администрация, заяви Горанов. Прибрахме се няколко часа преди приключването на визитата, тъй като оставаше да преспим в хотела и се налагаше да станем в 5 сутринта, и да летим рано. Бяхме изчерпали програмата и в Кремъл, и в посолството, след което се качихме на самолета и се прибрахме, обясни още той. Може би е трябвало премиерът да уведоми президента за визитата си в Русия, но премиерът не е на подчинение на президента, а на Народното събрание. Фактът, че двама държавни мъже посетиха Русия и се срещнаха с руския държавен глава, е добра новина. Ако президентът не се чувства подготвен, да поиска среща с премиера, няма да му бъде отказано, категоричен бе Горанов. Радев продължава да изживява културния шок от първите дни, когато се наложи да поеме и функции на изпълнителната власт. Не сме чували подобни критики от нито един президент, но няма лошо, когато критиките са градивни. Но ролята на президента не е да защитава интересите на една или друга политическа партия, отсече Горанов. По темата със запорираните сметки и бъдещето на БДЖ Горанов посочи, че служителите ще имат заплати, но е тъжно, че трябва да се плащат сметки от миналото. В БДЖ са се купували по същество хубави мотриси, но много скъпи. На всичко отгоре те не са и плащани. На Ивайло Московски не му е лесно с тази тема. Може би държавата ще трябва да извади средства, за да подпомогне дружеството, заяви Горанов. По отношение на темата с хазарта финансовият министър посочи, че е важно да се ограничи този тип битов хазарт, който е близко до училищата. Хазартът е социален проблем. Истеризирането на темата с резултатите на доходите от хазарта е непропорционална. Не мисля, че някой е фалирал от това, че е изтъркал две билетчета, бе да отивам в другата крайност, че трябва рекламата да се лее от екрана нонстоп. Но това пък дава възможността вие да се появявате на екран, тъй като имате реклама, посочи още Горанов, на което водещият Антон Хекимян репликира, че появата му не се дължи на това. Има доста приходи от хазарт, но те няма да пречупят държавната сметка. За мен темата се истеризира, допълни министърът. Сподели:", "date": "2018.06.01", "title": "ИЗВЪНРЕДНО! Финансовият министър с нови разкрития за срещата Борисов-Путин, извинението към Русия и \"Турски поток\""}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-142-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BF%D0%BE%D0%B4%D0%B2%D0%B8%D0%B3%D0%B0-%D0%BD%D0%B0-%D0%B1%D0%BE%D1%82%D0%B5%D0%B2-%D1%81-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B0-%D0%B7%D0%B0%D1%80%D1%8F-%D0%BF%D1%80%D0%BE%D0%B2%D0%B5%D1%80%D0%BA%D0%B0-news754386.html", "text": "С тържествена заря-проверка във Враца ще бъде отбелязана 142-ата годишнина от подвига на поета и революционер Христо Ботев. Денят на Враца започва с панихида за Христо Ботев и неговите четници, която ще бъде отслужена от 8.30 часа в историческата църква \"Възнесение Господне\" в града. Тържественото заседание на Общинския съвет ще се проведе от 10.00 часа в концертната зала на общината. Поклонението на лобното място на поета-революционер в местността \"Йолковица\" е от 13.30 часа. От 19.30 часа в драматичния театър в града ще започне концертът за Деня на Враца. От 21.00 часа на централния площад във Враца започва тържественият митинг-проверка по повод 142-годишнина от подвига на Христо Ботев, неговата чета и за загиналите за свободата и независимостта на България. Сподели:", "date": "2018.06.01", "title": "Отбелязваме 142 години от подвига на Ботев с тържествена заря-проверка"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B2%D0%BE%D0%B4%D0%BE%D1%80%D0%BE%D0%B4%D0%B5%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B8-%D0%B2%D0%BE%D0%B4%D0%BE%D1%80%D0%BE%D0%B4%D0%BD%D0%B8-%D0%BA%D0%BE%D0%BB%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D0%BF%D1%80%D0%B5%D0%B4-%D0%B1%D0%B0%D0%BD-news754393.html", "text": "За Деня на детето ще бъдат прожектирани също образователни клипове и филми. Срещу представяне на свидетелство за управление на МПС присъстващите ще имат възможността да тестват водородния електромобил \"Toyota mirai fuel cell\". Организатори на инициативата са Институтът по електрохимия и енергийни системи при БАН и \"Технократи\", като тя е част от съпътстващата програма на срещата за десетата година на Съвместното предприятие \"Горивни клетки и водород\" в София. Българската академия на науките е партньор в предприятието \"Горивни клетки и водород\". Водородните технологии имат огромен потенциал за намаляване на емисиите от CO2 в транспорта и за диверсификацията на източниците на енергия. Затова тези технологии допринасят за намаляване на емисиите на парниковите газове, позволят да се повиши дела на възобновяемите енергийни източници и значително да се намали общото потребление на енергия. Водороден електромобил и водородни коли играчки ще бъдат показани днес от 11.00 до 15.00 часа пред сградата на Българската академия на науките, на ул. \"15-ти ноември\" 1, съобщиха от пресцентъра на БАН. Сподели:", "date": "2018.06.01", "title": "Показват водороден автомобил и водородни коли играчки пред БАН"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BD%D0%B0%D1%80%D0%B5%D0%B4%D0%B8-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F-%D0%BF%D1%8A%D0%B7%D0%B5%D0%BB-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%B2%D0%BB%D0%B8%D0%B7%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B5%D1%81%D1%82%D0%B0%D1%80-news754409.html", "text": "През България ще минава тръбата за „Турски поток” и ние ще имаме възможност да транспортираме природен газ. Известни количества може би ще се търгуват, но това са детайли, които ще се доуточняват. Разговорите тепърва започват”. Това заяви пред Нова телевизия министърът на енергетиката Теменужка Петкова. Тя беше категорична, че подобни стратегически важни проекти за България трябва да бъдат изцяло съобразени и с съобразено с европейското законодателство. „Трябва да запазим стратегическото си място на газовата карта на Европа, като не позволим да бъдем заобиколени от мащабните инфраструктурни проекти”, коментира още министър Петкова. Тя е категорична, че преминаването на „Турски поток” през страната ни ще гарантира сигурност на доставките и либерализация на пазара на природен газ. Според министър Петкова е изключително важно да бъде изградена АЕЦ „Белене”. „Най-негативният сценарий е да не се прави нищо по проекта. Вторият вариант е да продадем оборудването, което е много малко вероятно. Третият вариант е да разработим проекта”, каза Петкова. Тя подчерта, че има реален риск НЕК да бъде декапитализиран и затова трябва по-най добрия за България и гражданите начин да оползотворим това, което притежаваме. „Компанията дължи 1,176 млрд. лева на държавата и има около 1,3 млрд. лева други разходи, натрупани през годините”, обясни енергийният министър. Сподели:", "date": "2018.06.01", "title": "ЕКСКЛУЗИВНО! Теменужка Петкова нареди енергийния пъзел! \"Турски поток\" влиза в България, рестартираме АЕЦ \"Белене\", НЕК отива на зле"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%80%D0%B0%D0%B7%D1%82%D0%B2%D0%BE%D1%80%D0%B8-%D0%B4%D0%B5%D0%BA%D0%BE%D0%BB%D1%82%D0%B5-%D0%B4%D0%BE-%D0%BF%D1%8A%D0%BF%D0%B0-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news754548.html", "text": "Поп фолк изкушението Емануела накара мъжете в \"Клуб 33\" да съжаляват, че вече не е свободна жена и се е запътила към олтара. Зеленеоката певица на \"Пайнер\" взриви фантазиите на силния пол с деколте до пъпа. Миналата вечер хитовата изпълнителка избухна с огнено участия в още по-хитовия двуетажен увеселителен комплекс. За нощта Емануела бе избрала секси тоалет от минижуп и горнище, което отпред обхващаше гърдите й, а отзад бе с гол гръб. В този си вид чалга дивата над два часа бушуваше в тайните фантазии на почитателите си, които бяха изкушавани и от секси танцьорките, кърщеши тела в Сърцето на Студентски град. В сряда срещу четвъртък пък от сцената разпръска сексапил и очарователната Ваня. С нейните изпълнения се забавляваха Петко и Яна Димитрови, както и популярният гримьор Цецо Андреев. Още едно бижу в каталога на \"Пайнер\" ще се качи на сцената на хитовия \"33\" идната неделя - Теди Александрова. А отговорната задача да избухнат с яки купони следващата седмица се пада на мъже - на Криско на 6 юни, и на Галин - на 7 юни. Сподели:", "date": "2018.06.01", "title": "ГОРЕЩО В ПИК! Емануела разтвори деколте до пъпа в \"Клуб 33\" (СНИМКИ)"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D1%81-%D0%BF%D0%B8%D1%81%D0%BC%D0%BE-%D0%B4%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B7%D0%B0-%D0%B3%D0%BD%D1%83%D1%81%D0%BD%D0%B0%D1%82%D0%B0-%D1%87%D0%B0%D0%BB%D0%B3%D0%B0%D1%80%D1%81%D0%BA%D0%B0-%D0%B3-news754410.html", "text": "Ние не можем да спираме чалга клипа, който се появи по стихове на Вапцаров, или да съдим. Просто от дълги години върви този атентат срещу Вапцаров - та костите му крадоха, та статуята му махаха. Не мога да разбера, такава е съдбата му. Това заяви пред Би Ти Ви племенницата на поета Никола Вапцаров - Мая. На въпрос виждал ли някаква страст в стихотворението \"На прощаване\" тя каза, че поетът е написал стихотворението \"На прощаване\" минути преди да бъде разстрелян. Каква страст?, попита реторично гостенката в студиото. Два стиха има, които обожавам и едното е: \"Понякога ще идвам във съня ти, като нечакан и неискан гостенин.....\" Каква страст има? В това стихотворение има един човешки дух. Написах писмо до министъра на културата, като го питах дали не е усетил, че долнопробната чалга е първият терористичен акт. Днес войната се води от мутроцивилизацията, която смело навлиза и се идентифицира със световната и човешка ценностна система, обясни племенницата на поета. Ако тази певица (б.р.- Антонина), беше направила една балада, тя щеше да е приета от обществото. Всичко, което се изля по екраните и вестниците, това е пиар на тази нещастна, вулгарна чалга. Когато един човек прави нещо, трябва да се задълбочи в него, откъм сърцето. Не само разумът помага, посочи Вапцарова. Сподели:", "date": "2018.06.01", "title": "РЕАКЦИЯ! Племенницата на Вапцаров с писмо до министъра на културата за гнусната чалгарска гавра с \"На прощаване\""}
{"url": "http://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D1%86%D0%B0%D1%80-%D0%BA%D0%B8%D1%80%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D1%80%D0%B0%D0%BB%D0%B8-%D0%B7%D0%B0-%D0%B0%D0%BC%D0%B0%D1%82%D1%8C%D0%BE%D1%80%D0%B8-%D1%81-%D0%BB%D1%8A%D1%81%D0%BA%D0%B0%D0%B2%D0%BE-%D0%BF%D0%BE%D1%80%D1%88%D0%B5-news754348.html", "text": "Наследникът на цар Киро разби конкуренцията в рали състезание за аматьори. Със супер луксозно порше Ангел Рашков успя да финишира пръв във II кръг драг рейсинг в Сливен, провел се през 12-13 май тази година. За своя триумф внукът на цар Киро се похвали сам, като публикува снимка в личния си профил, на която позира, държейки златна купа в ръцете си. Последваха още серии от снимки, на които наследникът позира до лъскавото возило, а поредицата е със \"скромното\" заглавие \"Шампион както винаги\", пише ТрафикНюз. По време на състезанието всеки желаещ е имал възможност да изпробва възможностите на своя личен автомобил на обезопасеното трасе, разкриват организаторите на надпреварата. „Честито!“, „Браво“, „Искам го!“, са само част от коментарите под снимката. Малко след победата обаче, богаташът реши да пусне любимото си порше за продажба, като уточни: \"Turbo S HAMANN 700КС ТОП ЦЕНА ВЪЗМОЖЕН ЛИЗИНГ И БАРТЕР !!! От колата има произведени 300 броя тази е номер 26 от 300 СЪС СЕРТИФИКАТ ОТ ПОРШЕ\" - написа Рашков. Почти винаги с него е и съпругата му -небезизвестната пловдивска бръмчалка - моделката Венета Шкодрова. Напоследък тя се развива успешно като дизайнер с щедрата помощ на своята половинка. Венета отвори лъскав бутик за маркови дрехи, нескромно носещ нейното име. По време на рали състезанието атрактивната брюнетка не пропуснала възможността да присъства и с бурни викове да подкрепя своя любим мъж. Сподели:", "date": "2018.06.01", "title": "Внукът на Цар Киро спечели рали за аматьори с лъскаво порше "}
{"url": "http://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B5-%D1%81%D0%BC%D0%B5-%D0%BF%D0%BB%D0%B0%D0%B2%D0%B0%D1%82%D0%B5%D0%BB%D0%B5%D0%BD-%D1%81%D1%8A%D0%B4-%D0%B7%D0%B0-%D0%B4%D0%B0-%D1%81%D0%BC%D0%B5%D0%BD%D1%8F%D0%BC%D0%B5-%D0%BA%D1%83%D1%80-news754408.html", "text": "Вече остават, по думите му, икономически и енергийни въпроси. „Избягвам всякакви бомбастични квалификации по дискутираните теми“, каза Дончев. Относно цената на газта за България, вицепремиерът заяви, че има технически въпроси, които трябва да се изчистят. Дончев коментира и АЕЦ „Белене“. Според него всички, които са имали и имат отношение по темата трябва да си вземат уроците и напомни, че не трябва да се стои просто ей така, а да се мисли винаги какви ползи ще има. Във връзка с това дали България сега ще смени курса си посока Русия и Китай, Томислав Дончев каза, че страната ни не е плавателен съд. На срещата преди два дни в Москва между Бойко Борисов и Владимир Путин бяха изчистени някои политически въпроси, заяви вицепремиерът Томислав Дончев в сутрешния блок на БНТ. Сподели:", "date": "2018.06.01", "title": "ГОРЕЩ КОМЕНТАР! Томислав Дончев за срещата в Москва: Не сме плавателен съд, за да сменяме курса!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-7-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D0%B4%D0%B5%D0%BD%D1%8F-%D0%B7%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BE%D0%B1%D0%BD%D0%BE%D0%B2%D0%B5-news754384.html", "text": "7 министри отговарят на депутатски въпроси в дена за парламентарен контрол. Ето кой кого и за какво пита: I. Томислав Дончев, заместник министър-председател ще отговори на: 1. Въпрос от н.п. АНЕЛИЯ ДИМИТРОВА КЛИСАРОВА относно дейността на Националната агенция по оценка на акредитация. II. Валентин Радев, министър на вътрешните работи ще отговори на: 1. Въпрос от н.п. ПЕНЧО ПЛАМЕНОВ МИЛКОВ относно спазването на правилата за движение в България от водачи на моторни превозни средства с чужда регистрация. 2. Въпрос от н.п. ГЕОРГИ ЙОРДАНОВ ЙОРДАНОВ и ИЛИЯН АНГЕЛОВ ТИМЧЕВ относно мерки за решаване на проблема със задръстванията на Гранично контролно-пропускателен пункт - Маказа. III. Красимир Вълчев, министър на образованието и науката ще отговори на: 1. Въпрос от н.п. АНЕЛИЯ ДИМИТРОВА КЛИСАРОВА относно Национална програма \"Квалификация\". 2. Въпрос от н.п. НИКОЛАЙ ИВАНОВ ЦОНКОВ и СЛАВЧО ГЕОРГИЕВ ВЕЛКОВ относно управлението на СУ \"Александър Иванов-Чапай\", гр. Белово. 3. Въпрос от н.п. НИКОЛАЙ ИВАНОВ ЦОНКОВ относно дейността и компетентното управление на Центъра за развитие на човешките ресурси към Министерството на образованието и науката. IV. Кирил Ананиев, министър на здравеопазването ще отговори на: 1. Въпрос от н.п. ГЕОРГИ ЙОРДАНОВ ЙОРДАНОВ, АНЕЛИЯ ДИМИТРОВА КЛИСАРОВА и ИЛИЯН АНГЕЛОВ ТИМЧЕВ относно реимбурсиране от НЗОК на медицинските изделия и консумативи. 2. Въпрос от н.п. ВИОЛЕТА РУСЕВА ЖЕЛЕВА относно липсата на лекари, с определени специалности и нарушения ритъм на работа на лекарските експертни комисии. 3. Питане от н.п. ГЕОРГИ ГЕОРГИЕВ МИХАЙЛОВ, ГЕОРГИ ЙОРДАНОВ ЙОРДАНОВ, ИЛИЯН АНГЕЛОВ ТИМЧЕВ и ГЕОРГИ ЯНЧЕВ ГЬОКОВ относно Национална здравна карта на Република България. 4. Въпрос от н.п. ГЕОРГИ ЯНЧЕВ ГЬОКОВ относно задължението за електронно попълване на рецептурните бланки, на които се предписват лекарствените продукти, заплащани изцяло или частично от НЗОК. 5. Въпрос от н.п. ИВАН ВАЛЕНТИНОВ ИВАНОВ, ГЕОРГИ ГЕОРГИЕВ МИХАЙЛОВ относно изготвяне на Национална здравна карта за територията на област Шумен. 6. Въпрос от н.п. АЛЕКСАНДЪР КОЙЧЕВ ИВАНОВ относно финансовото състояние на дружеството \"Бул Био - НЦЗПБ\" ЕООД за последните 2 години. 7. Въпрос от н.п. АНТОН КОНСТАНТИНОВ КУТЕВ относно организацията на извършваните трансплантации, на българските пациенти. V. Румен Порожанов, министър на земеделието, храните и горите ще отговори на: 1. Въпрос от н.п. НАДЯ СПАСОВА КЛИСУРСКА-ЖЕКОВА, ВЕСКА МАРИНОВА НЕНЧЕВА и ДОНКА ДИМОВА СИМЕОНОВА относно проблемите и мерките за подкрепа на розопроизводството, с оглед защита на държавата и недопускане на нерентабилни изкупни цени на розовия цвят. 2. Въпрос от н.п. ИВАН ВАЛЕНТИНОВ ИВАНОВ и ХАМИД БАРИ ХАМИД относно нарушения в ТП \"ДГС Върбица\". 3. Питане от н.п. СВЕТЛА МАРИНОВА БЪЧВАРОВА-ПИРАЛКОВА и РУМЕН НИКОЛОВ ГЕОРГИЕВ относно държавната политика и готовността на Министерството на земеделието, храните и горите чрез Изпълнителната агенция \"Борба с градушките\" за предотвратяване на щети на населението и на земеделските стопани. VI. Николина Ангелкова, министър на туризма ще отговори на: 1. Въпрос от н.п. ХРИСТО ТАНЧЕВ ПРОДАНОВ относно забавяне на продължаването на срока на удостоверения за категория на места за настаняване. VII. Цецка Цачева, министър на правосъдието ще отговори на: 1. Въпрос от н.п. ТОДОР БАЙЧЕВ БАЙЧЕВ относно профила на кандидатите, подали молби за получаване на българско гражданство. Гледайте на живо по ПИК TV! Сподели:", "date": "2018.06.01", "title": "ИЗВЪНРЕДНО В ПИК TV! Депутатите разпитват 7 министри в деня за парламентарен контрол (ОБНОВЕНА)"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B0%D1%80%D0%B8%D0%B6-%D0%BD%D1%8F%D0%BC%D0%B0-%D0%B4%D0%B0-%D0%B2%D0%BE%D0%B4%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89-%E2%80%9E%D0%BF%D0%BE%D0%B4-%D0%BD%D0%B0%D1%82%D0%B8%D1%81%D0%BA%E2%80%9C-news754354.html", "text": "Франция отказва да влиза в търговски преговори със САЩ, докато наказателните мита за алуминий и стомана са в сила, заяви министърът на финансите на Франция Брюно Льо Мер в четвъртък, цитиран от AFP, предава Фокус. „Отказваме да преговаряме под натиск“, заяви Льо Мер пред репортери докато отиваше на среща с колегите си от Г7 в Канада. „И това, че сме ударени от митата, няма да ни помогне да отворим вратата за каквито и да е преговори“, допълни той. Сподели:", "date": "2018.06.01", "title": "Френският финансов министър: Париж няма да води преговори със САЩ „под натиск“"}
{"url": "http://pik.bg/%D0%B4%D0%B2%D0%B5-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-news754356.html", "text": "Шествията бяха посветена на петата годишна от протестите в парка \"Гези\" и на осмата годишнина от нападението над кораба \"Мави Мармара\", предава БНР. Няколко хиляди души се събраха на централния булевард \"Истиклял\" в Истанбул, за да отбележат годишнината от най-мащабните протести в турската история, които обхванаха почти цялата страна през юни 2013 г. Вълната започна от малък протест в защита на парка \"Гези\" в мегаполиса от застрояване и в демонстрациите в цялата страна в продължение на почти два месеца взеха участие няколко милиона души. За да предотврати струпването на протестиращи, полицията затвори парка \"Гези\" и централния площад \"Таксим\" и някои съседни пътища от около 16 часа. Фондацията за хуманитарна помощ (ИХХ) беше организатор на другата демонстрация по \"Истиклял\", посветена на десетте жертви на кораба \"Мави Мармара\". В нощта на 31 май 2010 г. израелски командоси щурмуваха в международни води конвоя от шест кораба с около 700 международни активисти на борда, които искаха да пробият блокадата на Ивицата Газа и да доставят хуманитарна помощ. Ръководителят на Фондацията на хуманитарна помощ призова за незабавно прекратяване на военното сътрудничество между Турция и Израел. Протестиращите скандираха, лозунги с искания Израел да се изтегли от Палестина и \"Джамията Ал-Акса е нашата чест\". За гарантиране на реда, на булевард \"Истиклял\" и неговите пресечки бяха разположени многочислени специални части на полицията за борба с безредиците, както и камионетки и водни оръдия. Сподели:", "date": "2018.06.01", "title": "Две демонстрации блокираха Истанбул "}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B8%D0%BB%D0%B8-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%BF%D0%B5%D1%82%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news754371.html", "text": "Най-малко петима души са били ранени, след като кола се вряза в минувачи в английския град Манчетър, предадоха световните информационни агенции. За момента няма данни за терористичен акт, според полицията, съобщават световните агенции. Инцидентът е станал около 22 часа местно време. Шофьорът не е успял да спре навреме и е последвал сблъс. Той обаче е избягал след катастрофата и се издирва. Районът е бил отцепен от полицията. Става въпрос за Трафорд парк, в близост до стадиона на \"Манчестър Юнайтед\". Сподели:", "date": "2018.06.01", "title": "ТЕРОРИСТИЧЕН АКТ ИЛИ...! Кола се вряза в пешеходци в Манчестър, петима са ранени"}
{"url": "http://pik.bg/%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8%D1%82%D0%B5-%D1%86%D0%B8%D0%B3%D0%B0%D1%80%D0%B8-%D0%BD%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D1%82%D1%8E%D1%82%D1%8E%D0%BD%D0%BE%D0%BF%D1%83%D1%88%D0%B5%D0%BD%D0%B5%D1%82%D0%BE-news754357.html", "text": "Електронните цигари не са разрешение на проблема с вредния за здравето порок , предупреждава Световната здравна организация (СЗО ) по повод отбелязвания днес Световен ден без тютюнопушене, съобщават Ройтерс и ДПА, цитирани от Дарик. Въпреки отбелязания прогрес и глобалните усилия за разрешаването на проблема, светът вероятно н яма да постигне поставената цел броят на пушачите да бъде ограничен с 30 процента до 2025 г. Ако сегашната тенденция се запази, броят им ще намалее само с 22 процента. Експертите отбелязват н апредък към целта само в двете Америки, като САЩ на този етап са \"извън пистата\". Части от Западна Европа са \"в застой\", най-вече заради неуспеха в окуражаването на жените да спрат да пушат. Африканските мъже също изостават, а у потребата на тютюн в Близкия изток е на път да се повиши. Според данни на СЗО пушачите по света са около 1,1 милиарда - една пета от глобалното население на възраст на и над 15 години. Общият брой на смъртните случаи, свързани с тютюнопушенето, е седем милиона годишно. Хората на много места по света все още са в неведение как цигарите вредят на здравето им . Докато повечето са наясно, че тютюнопушенето повишава риска от рак, голяма част от населението в страни като Китай и Индия например не знае, че вредният навик е свързан и със сърдечносъдови заболявания. СЗО предупреждава, че ел ектронните цигари не са разрешение на проблема . Те съдържат по-малко токсични вещества в сравнение с тютюневите продукти , но въпреки това също допринасят за развитието на сърдечносъдови и белодробни заболявания. Сподели:", "date": "2018.06.01", "title": "Електронните цигари не решават проблема с тютюнопушенето"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D0%BC%D0%B8%D1%87%D0%B5-%D1%81%D0%BF%D0%B0%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D1%83%D0%B4%D0%B0%D0%B2%D1%8F%D0%BD%D0%B5-%D1%81-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D1%81%D0%B8-%D0%B6%D0%B8%D0%B2%D0%BE%D1%82-news754276.html", "text": "16-годишно момиче от Тверска област загина нелепо, спасявайки приятелката си. За инцидента съобщават от регионалния Следствен комитет. Според разследващите трагичния инцидент, двете момичета се къпели в неохраняем водоем. Едно от тях започнало да се дави. Приятелката й помогнала да излезе на брега, но сама не успяла да се спаси и се удавила. Следователите разпитват свидетели на трагедията. По случая е образувано досъдебно производство. Сподели:", "date": "2018.06.01", "title": "ТРАГЕДИЯ! Момиче спаси приятелката си от удавяне с цената на собствения си живот "}
{"url": "http://pik.bg/10-%D1%81%D0%BC%D1%81-%D0%B0-%D1%81-%D0%BA%D0%BE%D0%B8%D1%82%D0%BE-%D0%B4%D0%B0-%D0%BF%D0%BE%D0%B4%D0%BB%D1%83%D0%B4%D0%B8%D1%82%D0%B5-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D1%81%D0%B8-news754341.html", "text": "Освен че ще изненадате, защото не пишете в чата във “Фейсбук“, ще предизвикате невероятен интерес Няма как да отречем, че когато една интимна връзка премине през първите 1-2 години, отношенията между влюбените се променят. Мъжът и жената стават много по-отпуснати, познават добре позитивните и отрицателните си черти, както и навици. Любовният пламък в леглото обаче рано или късно намалява. Ето защо, ако искате да бъдете още години заедно, трябва да намерите свой интересен и нов начин, за да поддържате интимните си взаимоотношения. Дали ще бъдат романтични господата, поднасяйки цветя или организирайки пътешествия до интересни места, а пък дамите ще си купят ново секси бельо - това зависи изцяло от разбиранията на хората. Има обаче един много лесен и сравнително бърз начин да държите вниманието и интереса на половинката си. Този \"метод\" се нарича - SMS. Освен, че ще изненадате, защото не пишете в чата във \"Фейсбук\", ще предизвикате невероятен интерес, който ще го/я държи през целия работен ден в трескаво нетърпение, за да се видите, пише vesti.bg Вижте какво да напишете на половинката си, за да възвърнете страстта: \"Много жалко, че не си до мен сега\" \"Мисля, че трябва да знаеш нещо: Обожавам тялото ти\" \"Имах невероятен сън с теб снощи\" \"Бих те поканил/а тази вечер, но не знам дали мога да се контролирам\" \"Знаеш ли, че си много секси\" \"Между другото... не нося нищо в момента\" \"Ако можеше да правиш нещо с мен, какво би било то?\" \"Мисля само за теб\" \"Какво щеше да ми направиш, ако бяхме в една стая с теб сега?\" \"Много ми е студено. Ела да ме стоплиш...\" Сподели:", "date": "2018.06.01", "title": "10 смс-а, с които да подлудите половинката си"}
{"url": "http://pik.bg/%D1%80%D0%B0%D0%B7%D0%BF%D0%B8%D1%89%D0%BE%D0%BB%D0%B5%D0%BD%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D1%81%D0%B5-%D0%B5%D0%BC%D0%BD%D0%B0%D1%85%D0%B0-%D0%BD%D0%B0-%D0%B2%D0%B8%D0%B5%D0%BD%D1%81%D0%BA%D0%BE%D1%82%D0%BE-%D0%BA%D0%BE%D0%BB%D0%B5%D0%BB%D0%BE-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%BD%D0%B0-65-%D0%BC%D0%B5%D1%82%D1%80%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-%D0%B2%D0%B8%D0%B4%D0%B5%D0%BE-news754303.html", "text": "Неволните свидетели на якия секс не се поколебали и заснели на видео необичайната сцена. След като клипчето бе качено в мрежата, от него са се заинтересували и правоохранителните органи. Ако влюбените палавници бъдат разкрити, ги чака или солена глоба, или арест за 15 денонощия. Загоряла за секс двойка го направи на... виенско колело. Горещата сцена се разиграла пред сащисаните погледи на посетителите на Парка на атракционите в Ярославл. На височина около 65 метра разгорещените любовници изобщо не помислили, че някой ще им обърне внимание. Колелото, което е едно от най-големите в Русия, е любимо място за забавление на жителите и гостите на града. Този път обаче посетителите имали и \"бонус\" - освен красива гледка от птичи поглед, още една - с маркер \"18+\". Сподели:", "date": "2018.06.01", "title": "Разпищолени любовници се емнаха на виенското колело! Правят секс на 65 метра височина (ВИДЕО 18+)"}
{"url": "http://pik.bg/%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news754358.html", "text": "Крайнодясната \"Алтернатива за Германия\" пр изова за п арламентарно разследване на миграционната политика на канцлера Ангела Меркел с лед скандала за неправомерно предоставяне на убежище по време на н аплива от над 1,6 млн. мигранти преди 2 г., предаде Ройтерс, цитиран от Дарик. Вълната от мигранти, много от които мюсюлмани, бягащи от конфликта в Близкия изток , породи безпокойство за сигурността и интеграцията и помогна на антиимигрантската парти я за пръв път да влезе в националния парламент на изборите през септември, припомня агенцията. Федералната служба на Германия за миграцията и бежанците е в центъра на скандал, който избухна, след като вътрешна проверка на 4568 решения по молби за убежище установи, че клонът й в Бремен редовно и съзнателно е пренебергвал юридическите регулации и вътрешните правила. Днес парламентарната група на Алтернатива за Германия внесе предложение за създаване на анкетна комисия , за което е необходима подкрепата на 25 процента от депутатите. Партийният лидер Александър Гауланд заяви, че ще лобира сред другите партии, за да получи подкрепата им. Те обикновено отказват да работят заедно с Алтернативата, но либералните Свободни демократи също са призовали анкетна комисия да разследва скандала. Двете партии заедно няма да имат достатъчно гласове, но Гауланд заяви, че се надява консерваторите от Християнсоциалния съюз, партията-съюзник на Християндемократическия съюз на Меркел, да подкрепят предложението. Заместник-председателката на парламентарната група на партията Беатрикс фон Щорх днес напомни за крилатата фраза \"Wir schaffen das\" (Можем да се справим\"), к оято Меркел използва в разгара на бежанската криза през 2015 г., като заяви: \"Примерът със скандала Бремен показва, че не можем да се справим. Федералната служба не може да се справи. Беше невъзможно тогава и няма да е възможно и в бъдеще\". Консерваторите се опасяват, че с кандалът може да увеличи подкрепата за Алтернативата на регионалните избори в Бавари я през октомври. В опит да докаже, че е твърд относно миграцията, м инистърът на вътрешните работи и лидер на баварските консерватори (ХСС) Хорст Зеехофер з абрани на бременския клон да взима решения по молбите за убежище. В мотивите за предложението партията нарече скандала част от \"по-широкия провал на правителството\" в политиката за предоставяне на убежище и поиска да бъде разследвана правителствената политика от 2014 г. насам, правната основа за решението на правителството да отвори границите за мигранти през 2015 г., ефектът от бежанската вълна върху сигурността и социалната система и свързаните разходи. Сподели:", "date": "2018.06.01", "title": "Поискаха разследване на миграционната политика на Меркел"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B8%D0%B7%D0%BE%D0%BB%D0%B8%D1%80%D0%B0%D1%85%D0%B0-%D0%B4%D0%B2%D0%B5-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D1%84%D0%BE%D1%80%D0%BC%D0%B8-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-news754359.html", "text": "Швейцарски учени изолираха за първи път две различни форми на водната молекула , съобщи Би Би Си, цитира Дарик. Известно беше, че съществуват два изомера на водната молекула заради различните им свойства на атомно ниво. Изолирайки ги, учените успяха да покажат, че те се държат различно в химични реакции. Ако ядреният спин на два водородни атома във водната молекула е в еднаква посока, това е орто-вода . Ако е в различна посока, изомерът се нарича пара-вода . Тъй като двата изомера са много сходни , отделянето им е било голямо предизвикателство. Проф. Щефан Вилитш и колегите му са успели да го постигнат с електрически полета и реакцията на различните форми на водата с друг химикал, който е форма на азот - свръхстудени диазенилиеви йони. Пара-водата е реагирала с тях с 25 процента по-бързо от орто-водата . Учените са потвърдили откритието си и с компютърен модел . Сподели:", "date": "2018.06.01", "title": "Учени изолираха две различни форми на водата"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%83%D0%B2%D0%B5%D1%80%D0%B8-%D0%BB%D0%B0%D0%B2%D1%80%D0%BE%D0%B2-%D1%87%D0%B5-%D0%B5-%D0%B7%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%80%D0%B0%D0%B7%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news754360.html", "text": "Лидерът на Северна Корея Ким Чен-ун е заявил преди министъра на външните работи на Русия Сергей Лавров, че остава ангажиран към ядреното разоръжаване на Корейския полуостров, съобщава официалната севернокорейска държавна агенция „KCNA“ в петък, цитирана от AFP, предава Фокус. „Ким Чен-ун заяви, че волята на Северна Корея за ядрено разоръжаване на Корейския полуостров все още е непроменена и целеустремена“, се казва в съобщението на държавната агенция след срещата между Ким Чен-ун и Сергей Лавров в Пхенян. Сподели:", "date": "2018.06.01", "title": "Ким Чен-ун увери Лавров, че е за ядреното разоръжаване на Корейския полуостров"}
{"url": "http://pik.bg/%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BF%D1%80%D0%BE%D0%B2%D0%B0%D0%BB%D0%B8%D0%BB-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-news754361.html", "text": "Сашка Васева провалила кариерата си заради Слави Трифонов, каза самата тя. До неочакваното признание дупнишката мадона достигна след анализ на трънливия път, по който минала в професионален план, и редицата грешки, които допуснала. Най-голямата от тях Сашка, която този октомври ще навърши 52 години, допуснала два пъти. Става въпрос за напускането й на фолк гиганта „Пайнер“. Изпълнителката подчертава, че съвместната й работа с компанията на Митко Димиров е златният период в кариерата й. Сашка се радвала на творчески подем и финансово спокойствие. Освен това всички песни, които записала в „Пайнер“, били идеални във всяко отношение, пише седмичник. Само че от „Каналето“ започнали да я имитират, а Сашка била доста чувствителна и се обидила. Толкова, че решила да вземе спешни мерки и да прекрати бъзиците с нея. „Отидох на среща в офиса им и те ми предложиха да отида при тях. И аз да ги омилостивя, напуснах „Пайнер“ и отидох в „БМК“, компанията на Слави. Изпуснах питомното, да ходя да преследвам дивото. Защо, какво ти пука, че ти правят образа, остани си там, прави си хитове, пък нека те плюят. Много ти пука. Обаче моя грешка. Напуснах. След това „Пайнер“ отново ме върна, прости ми и на мен пак ми щукна една глупост… Пак напуснах. От моя акъл патя цял живот. Истината е, че сама съм си виновна“, призна Сашка. Сподели:", "date": "2018.06.01", "title": "Слави Трифонов провалил кариерата на Сашка Васева"}
{"url": "http://pik.bg/%D0%BC%D0%B2%D1%84-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%B1%D0%B0%D1%80%D0%B8%D0%B5%D1%80%D0%B8-news754362.html", "text": "Sputnik, цитиран от Фокус. Международният валутен фонд призова държавите да разрешат търговските си несъгласия конструктивно вместо да навлизат в търговски войни, които завършват наранявайки икономиките, заяви директорът на комуникациите на МВФ Гери Райс в изявление, предава „Всеки губи в една продължителна търговска война, затова окуражаваме държавите да работят конструктивно помежду си, за да намаляват търговските бариери и да разрешат търговските си несъгласия без да достигат до извънредни мерки“, заяви Райс. Райс заяви, че е злополучно, че търговските напрежения се покачват във време, когато глобалната търговия подкрепа икономическото възстановяване. Сподели:", "date": "2018.06.01", "title": "МВФ с призив за съвместна работа за намаляване на търговските бариери"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D1%81%D0%B0%D1%89-%D1%81%D0%BB%D0%B5%D0%B4-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8%D1%82%D0%B5-%D0%B2-%D0%B0%D0%BD%D0%BA%D0%B0%D1%80%D0%B0-news754363.html", "text": "Посланикът на Турция във Вашингтон се завърна на поста си, след като беше привикан в Анкара за консултации заради преместването на посолството на САЩ в Ерусалим, пише Daily Sabah, цитиран от Фокус. От външното министерство потвърдиха, че Сердар Кълъч е напуснал Анкара в четвъртък, две седмици след като Турция го привика за консултации. Кълъч се срещна с президента Реджеп Тайип Ердоган и министър-председателя Бинали Йълдъръм, за да обсъдят местенето на посолството и сблъсъците в Ивицата Газа. Говорейки пред телевизия „Haber“ в сряда, външният министър Мевлют Чавушоглу заяви, че Кълъч ще се завърне към поста си преди срещата му с американския му колега Майк Помпео на 4 юни във Вашингтон. „Както знаете, не сме го изтеглили за постоянно. Не е правилно да нямаме посланик във Вашингтон“, заяви Чавушоглу. Сподели:", "date": "2018.06.01", "title": "Турският посланик се завърна в САЩ след консултациите в Анкара"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news754364.html", "text": "Русия и Северна Корея постигнаха съгласие за провеждането на среща на върха между лидерите на двете страни Владимир Путин и Ким Чен-ун през тази година, за да отбележат 70-годишнината от установяването на дипломатически отношения между двете страни, съобщи държавната севернокорейска агенция „KCNA“ в петък, цитирана от ТАСС, предава Фокус Споразумението е постигнато по време на срещата от 31 май между руския външен министър Сергей Лавров и лидерът на Северна Корея Ким Чен-ун в Пхенян. Сподели:", "date": "2018.06.01", "title": "Путин и Ким Чен-ун ще се срещнат до края на годината"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D0%B0%D1%89-news754365.html", "text": "Великобритания призовава Брюксел да се отдръпне от търговска война със САЩ, след като президентът Доналд Тръмп наложи нови мита на износа на стоки от Европейския съюз, пише британският вестник The Times, цитиран от Фокус. САЩ наложиха 25-процентови мита на вноса на стомана от ЕС, Канада и Мексико, предизвиквайки гнева на правителства и бизнес лидери. Уилбър Рос, търговският секретар на Доналд Тръмп, обяви и 10-процентово мито на вноса на алуминий. Американският ход предизвика страховете на 31 000-те британци работещи в стоманената индустрия. В Брюксел вече си чертаят „ударен списък“ на американски стоки за ответни мита, включително мотоциклетите „Харли Дейвидсън“, бърбън уискито и дънките „Леви“. Продукти на стойност около 2,8 милиарда евро могат да бъдат изправени пред мита от 25 процента. Европейски и други държави също така се подготвят да предизвикат САЩ в Световната търговска организация в Женева. Лиъм Фокс, търговски министър на Великобритания, заяви че страната му „не отписва“ вариант за контрамерки или съдебен процес в международен съд. Въпреки това, той призова спокойствие от всички страни, за да се избегне пълна търговска война. „Ще бъде много жалко, ако стигнем до търговски спор тип „око за око“ с нашите най-близки съюзници“, заяви той пред „Sky News“. Канадският премиер Джъстин Трюдо обяви митата за „напълно неприемливи“, а президентът на Франция Еманюел Макрон нарече хода „незаконно решение“. Тереза Мей, обаче, не се включи към отзвука. Сподели:", "date": "2018.06.01", "title": " Великобритания с призив към Брюксел да избегне търговска война със САЩ"}
{"url": "http://pik.bg/%D0%BD%D0%B0%D0%B4-500-%D0%B4%D1%83%D1%88%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D1%87%D0%B5%D1%82%D0%B0%D1%82%D0%B0-%D0%BD%D0%B0-%D1%82%D0%B0%D0%BD%D1%8C%D0%BE-%D0%B2%D0%BE%D0%B9%D0%B2%D0%BE%D0%B4%D0%B0-news754369.html", "text": "Над 500 участници в 33-я национален поход „По стъпките на четата на Таньо войвода”, пристигат днес в Попово. Той се организира от Културно просветното дружество „Родно Лудогорие“ и е под патронажа на президента Румен Радев. Тази вечер учениците ще участват в регионалния преглед на маршовата и строева подготовка, а учители по история и музейни работници се включат в кръглата маса „Балканите и Русия“ с основен лектор професор Христо Матанов, предава БНР. Походът завършва утре с поклонение пред паметника на Таню войвода, край село Априлово, обобщи ръководителят му доктор Анатолий Кънев. Сподели:", "date": "2018.06.01", "title": "Над 500 души тръгнаха по стъпките на четата на Таньо войвода"}
{"url": "http://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0-%D0%B8-%D0%BD%D0%B0-%D0%B3%D0%BA%D0%BF%D0%BF-%D0%B3%D1%8E%D0%B5%D1%88%D0%B5%D0%B2%D0%BE-news754368.html", "text": "Тол система ще бъде изградена и на ГКПП-Гюешево, обявиха служители на пункта. Екипи на фирмата изпълнител и специалисти вече оглеждат трасето и конфигурацията от инфраструктурни съоръженията за движение и преминаване през пункта. Според предварителните коментари ще бъдат изградени две контролни колонки - по една за изход и за вход, и система от мобилни връзки. Тол системата ще се прилага за ТИР-овете, но не и за леките автомобили, за които остават в сила електронните винетки, казаха специалисти по повод коментарите сред кюстендилци и често пътуващи на пазар или на заведение в Македония граждани, предава БНР. Тол система ще бъде изградена и на ГКПП-Олтоманци на границата със Сърбия, откъдето, след промяна на статута на сръбския пункт \"Рибарци\" по направлението пътуват и камиони. Засега не се знае в какъв срок ще бъде изградената тол системата на двете ГКПП-та. Авcтpийcĸa ĸoмпaния cпeчeли пpoцeдypaтa c цeнa 150 милиoнa лeвa /бeз ДДC/ и подписа договор за изграждане на тол системата в България. Πpoeĸтът трябва да пpoдължи 19 мeceцa и вĸлючвa дocтaвĸa и инcтaлaция нa 500 терминала зa регистриране и издаване нa eлeĸтpoнни винeтĸи, 100 aвтoмoбилa зa ĸoнтpoл, 100 пyнĸтa зa пpeтeглянe в движeниe и 500 пopтaлa зa тoл ĸoнтpoл. Сподели:", "date": "2018.06.01", "title": "Изграждат тол система и на ГКПП-Гюешево"}
{"url": "http://pik.bg/%D1%83%D0%B8%D0%BA%D0%B5%D0%BD%D0%B4%D1%8A%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%B6%D0%B5%D0%B3%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-34-%D0%B3%D1%80%D0%B0%D0%B4%D1%83%D1%81%D0%B0-%D0%B4%D0%BD%D0%B5%D1%81-%D0%BD%D0%BE-%D1%81%D0%BB%D0%B5%D0%B4%D0%BE%D0%B1%D0%B5%D0%B4-%D0%BD%D0%B5%D0%B1%D0%B5%D1%82%D0%BE-%D1%89%D0%B5-%D1%81%D0%B5-%D0%BD%D0%B0%D0%BC-news754330.html", "text": "Днес ще преобладава слънчево време. След обяд над Западна и Северна България ще се развие купеста облачност и на отделни места ще превали краткотраен дъжд с гръмотевици. Възможни са градушки. Ще духа слаб, в Източна България до умерен североизточен вятър. Ще е топло, около и след обяд в низините горещо - с максимални температури между 29° и 34°. Такава е прогнозата за времето на Националния институт по метеорология и хидрология (НИМХ), съобщава пред Фокус дежурният синоптик Красимир Стоев. Атмосферното налягане е и ще се задържи близко до средното за месеца. Над Черноморието ще преобладава слънчево време с временни увеличения на облачността, по-значителни над северното крайбрежие, къде на отделни места ще превали краткотрайно. Ще духа до умерен североизточен вятър. Максимални температури на въздуха: 26-28°. Температурата на морската вода е 20-22°. Вълнението на морето ще е 2-3 бала. Над планините ще преобладава слънчево време. След обяд ще се развие купеста облачност и на отделни места, главно в масивите от Западна България ще превали краткотраен дъжд с гръмотевици. Ще духа до умерен североизточен вятър. Максимална температура на височина 1200 метра около 21°, на 2000 метра – около 14°. През почивните дни въздушната маса ще е неустойчива. Ще преобладава слънчево време. В следобедните часове и до полунощ над Западна и Централна България ще се развива купесто-дъждовна облачност. В събота на отделни места, главно в планинските райони, а в неделя на много места в западната половина от страната, ще има краткотрайни валежи и гръмотевични бури. Възможни са градушки. Дневните температури слабо ще се понижат. В началото на следващата седмица, главно над западната половина от страната и в североизточните райони, ще се развива купесто-дъждовна облачност и на много места там ще има краткотрайни валежи и гръмотевични бури. Повишена вероятност за значителни валежи има в Североизточна България и в Рило-Родопската област. В часовете преди обяд, както и над Югоизточна България ще има повече слънце. Преобладаващите максимални температури ще бъдат между 27° и 32°. Сподели:", "date": "2018.06.01", "title": "УИКЕНДЪТ ЗАПОЧВА С ЖЕГА! Термометърът скача до 34 градуса днес, но следобед небето ще се намръщи"}
{"url": "http://pik.bg/%D0%BA%D0%B8%D0%B5%D0%B2%D1%81%D0%BA%D0%B8-%D1%81%D1%8A%D0%B4-%D0%BE%D1%81%D1%82%D0%B0%D0%B2%D0%B8-%D0%B7%D0%B0-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%B7%D0%B0%D0%B3%D0%BE%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-news754374.html", "text": "Съд в Киев прие искането на прокуратурата да бъде оставен в ареста за два месеца заподозреният Борис Херман, който според украинските власти е участник в заговор за убийството на руския журналист дисидент Аркадий Бабченко, предаде Ройтерс. Херман, който според ТАСС е съсобственик на украинско-немска оръжейна фирма, беше доведен в съда, където отрече да е имал някога намерение да убие Бабченко и посочи, че е действал в интересите на Украйна. Прокурорите увериха, че разполагат с доказателства, че Херман е предал над 15 000 долара на човек, който да убие журналиста. Един от адвокатите на обвиняемия каза, че той ще обжалва решенето за задържането си, предава БНР. Аркадий Бабченко оказа активно съдействие на украинските спецслужби, като инсценира собственото си убийство във вторник, а \"възкръсна\" на пресконференция на другия ден. Сподели:", "date": "2018.06.01", "title": "Киевски съд остави за два месеца в ареста обвинения за заговор за убийството на журналиста Бабченко"}
{"url": "http://pik.bg/%D1%87%D0%B5%D1%81%D1%82%D0%B8%D1%82-%D0%B4%D0%B5%D0%BD-%D0%BD%D0%B0-%D0%B4%D0%B5%D1%82%D0%B5%D1%82%D0%BE-news754382.html", "text": "На 1 юни отбелязваме Международния ден на детето. Празникът води началото си от Световната конференция по въпросите на детското здраве, състояла се в Женева през 1925 г. Идеята за отбелязване на този ден се ражда, когато китайският генерален консул в Сан Франциско събира няколко китайски деца сираци и ги води на празника на лодките-дракони (китайски празник, водещ началото си от древността и свързан с пролетното равноденствие). По-късно неговата инициатива е продължена, като независимо от благотворителната акция, в САЩ и в Европа се провежда международна конференция по въпросите на детското здраве. През 1949 г. денят официално е обявен за Международен ден за защита на децата. А през 1950 г. 1 юни за първи път е честван едновременно в 51 страни по света. У нас в днешния ден са организирани редица празненства и инициативи в цялата страна, предава Нова. Студентският съвет на Софийския университет организира благотворително събитие, с което ще подкрепи каузата „Подай ръка на различните деца” на сдружение „Асоциация аутизъм”. По повод Деня на детето студентите решиха да дарят усмивка и надежда на тези, които се нуждаят точно от това. Целта на кампанията е да се съберат средства за разширяване на единствения в момента дневен център за деца с аутизъм, който работи с децата безплатно. На 1 юни, петък, от 10:00 часа на стадион „Академик 4-ти километър“ ще излязат отборите на Българска спортна федерация за деца и младежи в риск, ФК „Конкордия“ и ФК „Национал“. В Столичната библиотека всички, които се чувстват деца, могат да се насладят на „Приказки от грамофона” и да я чуят по един позабравен начин - разказана от известни български актьори от миналото. Програмата включва и много други произведения, любими на децата. Поезия ще се чете и по време на хепънинг на Женския пазар в София. Събитието ще започне в 11:00 часа. Сподели:", "date": "2018.06.01", "title": "Честит ден на детето!"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B0%D0%B2%D1%82%D0%BE%D0%BC%D0%B0%D1%84%D0%B8%D1%8F%D1%82%D0%B0-%D1%81%D0%B5-%D0%B2%D0%B8%D1%85%D1%80%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%81%D1%8F%D0%BA%D0%B0-%D0%B2%D1%82%D0%BE%D1%80%D0%B0-%D0%BA%D0%BE%D0%BB%D0%B0-%D0%BA%D1%80%D0%B0%D0%B4%D0%B5%D0%BD%D0%B0-%D0%BF%D0%BE-%D0%BF%D0%BE%D1%80%D1%8A%D1%87%D0%BA%D0%B0-news754172.html", "text": "\"От такъв автомобил крадците прибират между 1500 и 2000 лв. Моргите вече след като ги разчастят, печелят чисто между 6-8000 лв. Тези пари не са обложени с данъци\". разкри пред в. \"Телеграф\" шефът на сектор \"Автокражби\" в СДВР Пламен Максимов. Джамбазите вече са се преориентирали и работят удароно с нелегални морги. Те им казват например, че имат нужда от двигатели и други части за определена марка и модел автомобил, и те действат. Всеки незаконен склад гледал да си намира по-евтини части, от които да печели двойно. В същото време предлагали на клиентите 50% отстъпка от центата на частта. Частите на крадените коли се продават задължително по интернет, за да не могат полицаите да ги проследят. Най-много нелегални морги има в Перник, Враца и Монтана, сочат оперативните данни на МВР. Автоджамбазите крадат всяка втора кола по поръчка на нелегалните морги. Най-крадени са возилата среден клас, между 7 и 10-годишни, а предпочитаните марки са \"Фолксваген\", \"Ауди\", \"БМВ\" и \"Мерцедес\", тъй като са и най-масови сред българите. Сподели:", "date": "2018.06.01", "title": "ШОКИРАЩО РАЗКРИТИЕ! Автомафията се вихри в България! Всяка втора кола крадена по поръчка"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%81%D0%B8%D0%BD-%D0%BA%D0%B8%D1%82-%D1%81%D0%B5-%D0%BF%D0%BE%D1%8F%D0%B2%D0%B8-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2-%D1%87%D0%B5%D1%80%D0%B2%D0%B5%D0%BD%D0%BE-%D0%BC%D0%BE%D1%80%D0%B5-news754397.html", "text": "Китът е видян в залива Акаба, на изток от Синайския полуостров. Син кит беше видян за първи път в Червено море , предаде АФП, \" Тези китове не са хищници и не са опасни за хората . Препоръчително е обаче да не се доближавате до тях\" , казаха от министерството. Сините китове са застрашен вид . Дължината им може да достигне 30 м . Те са най-голямото животно на планетата ни. Характерни са за океаните и много рядко се появяват в морета . Ловът им е забранен. Сподели:", "date": "2018.06.01", "title": "СЕНЗАЦИЯ! Син кит се появи за първи път в Червено море"}
{"url": "http://pik.bg/%D0%B8%D0%B7%D1%85%D0%B2%D1%8A%D1%80%D0%BB%D1%8F%D0%BC%D0%B5-%D0%B1%D0%BE%D0%BA%D0%BB%D1%83%D1%86%D0%B8%D1%82%D0%B5-%D1%80%D0%B0%D0%B7%D0%B4%D0%B5%D0%BB%D0%BD%D0%BE-%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-news754398.html", "text": "Промени в законодателството, които да гарантират разделно събиране на отпадъците и по плажовете може да влязат в сила от догодина. Това стана ясно от изявление на министъра на екологията Нено Димов по време на официалното откриване на Европейския морски ден, чийто домакин е Бургас. \"Ще стартираме законодателна инициатива през месец септември. Предвижда се нова Наредба от догодина за поставяне на съдове за разделно събиране на отпадъците по плажовете. Моят акцент, който ще представя на вниманието на присъстващите на заседанието на Европейския морски ден, е свързан с пластмасата. \"Според проучване на Европейския съюз, 80 % от пластмасовите отпадъци в морето идват от сушата, от плажовете и заведенията. Пластмасовите отпадъци са разградими, но във вечността. Затова още това лято има инициатива за разделно събиране и поставяне на указателни табели\", заяви министър Нено Димов. Той присъства на откриването на 11- то издание на Европейския морски ден, заедно с вицепремиера Валери Симеонов, министъра на транспорта Ивайло Московски и кметът на Бургас Димитър Николов. В събитието участваха още еврокомисарят за околна среда, морско дело и рибарство Кармено Вела, и министрите на транспорта на Грузия, Румъния и Турция. \"Морето не е сезон, а ежедневие за бургазлии, те го харесват и през зимата. Именно на бургаския морски бряг е запален първия български морски фар. Това е възможност, да се срещнат над 700 участници от различни държави, институции организации и бизнес, за да демонстрират отговорно отношение и постижение в политиките, свързани с морето и с устойчивото използване на неговите ресурси, да дадем своя градски принос към провеждането на Българското председателство на Съвета на Европейския съюз\", заяви кметът на Бургас Димитър Николов, който откри форума и приветства гостите. По време на дискусиите бе подчертано, че 40 на сто от гражданите на ЕС живеят в морските региони. Развитието на синята икономика – транспорт, туризъм и опазване на околната среда, бяха основните акценти на Европейския морски ден. В рамките на събитието транспортните министри на черноморските държави подписаха обща декларация за развитието на региона. Те ще приемат и обща програма за устойчивото развитието на рибарството и аквакултурите в Черно море. Еврокомисар Кармено Вела поздрави участниците във форума на български език и започна приветствието си с думите: \"Морето събира всичко далечно\". След това запозна присъстващите със стратегията за справяне с пластмасовите отпадъци в моретата. Вицепремиерът Валери Симеонов заяви, че Черно море е подходящо за семеен туризъм и има нужда от балансирана политика за запазване на рибните ресурси и риболовните квоти. \"Създаването на съвместен план за действие на черноморските държави носи големи надежди. Съвместният транспорт води до ползи за икономиката и туризма, а сближаването за стабилност\", допълни Симеонов. Форумът в Бургас е част от календара на българското председателство на Съвета на Европейския съюз и продължава и утре. Сподели:", "date": "2018.06.01", "title": "Изхвърляме боклуците разделно и на плажа"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%82%D1%80%D0%B8-%D0%BC%D0%B5%D1%81%D1%82%D0%B0-%D0%B2-%D1%81%D0%BE%D1%84%D0%B8%D1%8F-news754405.html", "text": "„Софийска вода” временно ще прекъсне водоснабдяването в някои части на столицата днес, съобщиха от дружеството. Подмяна на сградно водопроводно отклонение на ул. 584 в кв. „Христо Ботев“ налага спиране на водоподаването от 9:30 до 16:30 ч. на ул. 511, ул. 510, ул. 519, ул. „Георги Спасов“. Изграждане на сградно водопроводно отклонение на ул. „Войнягово“ в местност „Гърдова глава“ налага спиране на водоподаването от 10:00 до 18:00 ч. на ул. „Войнягово“. Прекъсване на сградно водопроводно отклонение на ул. „Разсадника“ в местност „Манилов дол“, община „Люлин“, налага спиране на водоподаването от 9:00 до 15:00 ч. на ул. „Разсадника“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.06.01", "title": "ВАЖНО! Спират водата на три места в София"}
{"url": "http://pik.bg/%D0%B2%D0%B0%D1%81%D0%B8%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%B2%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81%D1%80%D0%B5%D1%89%D1%83-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D1%83%D0%BC%D0%B0-news754367.html", "text": "Поп легендата Васил Найденов, любимец на поколения българи, е един от първите, които са поканени в новия сезон на „ВИП брадър”. Кеца е имал вече три срещи с продуцентите на шоуто и най-вероятно ще подпише договор. Той ще получи и един от най-високите хонорари, които предаването е давало на родна знаменитост. Спряга се сумата от 250 000 лева, въпреки че Кеца поискал значително повече. „Дайте ми половин милион или изобщо не ми губете времето”, изрепчил се изпълнителя в началото. В крайна сметка проумял, че е готов да участва и срещу половината пари. В момента се уточняват последните подробности и най-вероятно до дни музиканта ще сложи подписа си под договора, пише седмичник. Пазарлъците с него започнали още преди няколко години, но Кеца бил категоричен, че за нищо на света не би участвал в риалити, където да изложи на показ ежедневието си. Музикантът се притеснявал, че ореолът му на звезда може да се сгромоляса. Една дузина хора от екипа на предаването били натоварени със задачата да убедят певец №1 у нас да влезе в най-наблюдаваната къща в страната и да живее поне един месец пред погледите на милионите си фенове. Изпълнителят на „Болката отляво” бил под пара заради мащабния ремонт, който предприел след като купил още два апартамента на етажа, на който живее. Кеца преценил, че за него ще е по-добре, ако избяга от шумотевицата на къртачите и бормашините, затова дал принципното си съгласие. От него се очаквало да е черешката на тортата на едно от най-гледаните предавания в Нова телевизия. Една от претенциите на естрадната легенда е да има собствена стая и баня, както и отделна доставка на храна. Тъй като графикът на 67-годишния музикант бил запълнен с участия до края на годината, продуцентите удовлетворили и изискването му да напуска Къщата на „ВИП брадър”, когато има музикални ангажименти. Звездата на естрадата настоява и да не бъде показван гол, както и в ефир да не бъдат объждани подробности за негови интимни връзки, освен ако сам не ги коментира. Знак, че Кеца е в топли отношения с Нова телевизия бе и появата му в публиката на финала на „Като две капки вода”, където той седеше близо до шефката на медиата Силва Зурлева. Появи се и като гост в „Hell’s Kitchen”. Тази година „ВИП Брадър” стартира на 16 септември, което се пада в неделя. Продуцентите са убедени, че ще направят знаков сезон, за който дълго ще се говори. Сподели:", "date": "2018.06.01", "title": "Васил Найденов влиза във \"ВИП Брадър\" срещу рекордна сума"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-6-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-%D0%BE%D1%86%D0%B5%D0%BB%D1%8F-%D1%81%D1%80%D0%B5%D0%B4-%D1%81%D0%BC%D0%B0%D1%87%D0%BA%D0%B0%D0%BD%D0%B8%D1%82%D0%B5-%D0%BB%D0%B0%D0%BC%D0%B0%D1%80%D0%B8%D0%BD%D0%B8-news754431.html", "text": "Двама пострадаха при тежък пътен инцидент край Сандански. Катастрофата стана  на борсата на Е-79 при разклона за село Дамяница, предава струма.бг. Семейство от Петрич с малко дете пътували в посока Сандански, когато на борсата край курортния град колата им била засечена от изскочил на пътя от трактор, управляван от 82-г. Стефан Костов от санданското село Дамяница. При удара колата била смачкана до неузнаваемост, коментираха свидетели на ПТП-то. На мястото веднага пристигнали две линейки, които транспортирали пострадалите – водача на трактора и петричкото семейство – 40-г. Васил Костадинов, 33-г. му съпруга Мариана Джаджева и 6-месечното им момченце, което било в кошче на задната седалка. Малкият юнак е жив и здрав след пътния инцидент, казаха от полицията, но майката, която се возела на предната седалка до шофьора, имала болки в главата и почти не виждала с едното око. Тя е настанена за лечение в неврологично отделение на болницата. Съпругът й Васил е прегледан от специалистите, направен му е скенер на главата, след което е освободен за домашно възстановяване. Трактористът Стефан също е пострадал, той имал контузии по главата и в момента се лекува също в неврологията на санданската болница. По случая започна досъдебно производство. Сподели:", "date": "2018.06.01", "title": "ЗВЕРСКА КАТАСТРОФА! Двама са ранени, 6-месечно бебе оцеля сред смачканите ламарини"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B5%D1%82%D1%80%D0%B8%D1%87-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-news754446.html", "text": "Полицията проведе акция по линия на противодействие на съхранението и разпространението на наркотични вещества. При нея в къща в Петрич, обитавана от И.С./22г./ от Петрич, от полицейски служители на РУ-Петрич, са намерени и иззети около 1,2 грама амфетамин, везна и мелничка за канабис. И.С. е задържан със заповед за задържане до 24 часа. Образувано е досъдебно производство. В къща в Петрич, обитавана от Й.Г./20г./ от южния град полицаи са намерили и иззели плик, съдържащ около 1,2 грама бяло, прахообразно вещество, реагиращо положително на амфетамин. Й.Г. е задържан със заповед за задържане до 24 часа. По случая е образувано досъдебно производство, съобщава струма бг. В района на ул.“Полк.Дрангов“ в Петрич, от полицейски служители на РУ-Петрич, е извършена проверка на Н.К./23г./ от град Куклен, община Куклен, като у него е намерена и иззета около 2 грама марихуана. Същият е задържан със заповед за задържане до 24 часа. Образувано е досъдебно производство. Сподели:", "date": "2018.06.01", "title": "ОТ ПОСЛЕДНИТЕ МИНУТИ! Петрич почерня от полиция! Удариха наркодилъри, има арестуван"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%81%D1%8A%D0%B1%D1%80%D0%B0%D1%85%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-news754436.html", "text": "Кампанията за набиране на средства за лечението на топмодела Кристин Илиева, която пострада в катастрофата с Дивна на 12 март, приключи! Самата Кристин съобщи, че необходимата сума вече е събрана за по-малко от десет дни. \"Скъпи приятели, искам да изкажа цялата си благодарност към вас за подкрепата, която получавам, за всяко едно дарение, което сте направили!!! Имам страхотна новина - СУМАТА Е СЪБРАНА, благодарение на добрите ви души. Толкова съм развълнувана, не знам как да изкажа благодарността си. Просто сте страхотни! Нека Бъдете Благословени! Амин!\", написа Илиева в своя \"Фейсбук\". Както вчера , където претърпя трета операция в Университетската болница \"Йедитепе\", след като в ортопедията на ВМА цял месец не предприеха действия за наместване на потрошените от катастрофата кости. Първите две операция в Турция струваха 70 хиляди евро на семейството на Илиева, трябваше да се съберат още около 65 хил. евро за по-нататъшното лечение и пълното й възстановяване. Сподели:", "date": "2018.06.01", "title": "БРАВО! Събраха парите за лечението на Кристин Илиева"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D1%8A%D0%BB%D1%87%D0%B5%D0%B2-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%BE%D1%81%D1%8F-news754439.html", "text": "Министърът на образованието Красимир Вълчев посочи, че трябва да се потърси отговорност от експертите за въпроса на матурата, който беше анулиран по-късно. Грешката не е груба, а дискусионна. Нямаме формална грешка, но е грешка, че е включен в банката с въпроси, той не е за ученици, каза министърът в кулоарите на парламента. За догодина ще потърсим съдействието на експерти от БАН за въпросите на матурите, каза още той. Не ми харесва, но не мога да предприема конкретни действия, каза още той за чалга клипа по песен на Вапцаров. Със сигурност МОН ще предложи промени в правилата за прием на ученици в следващата година, каза още министърът и поясни, че промените няма да са свързани с концепцията за прием в 1 клас. „Основният критерий в нея ще остане критерият близост“, допълни министърът. „Ние имаме ограничен брой правила, критерии, които са недискриминационни, когато повече деца, отколкото са местата отговарят на тези критерии, жребият е единственият справедлив подход. Трябва да имаме предвид, че на ниво Столична община, както и в другите най-големи градове, ние нямаме общ недостиг, а недостиг в определени училища, които са най-търсени. Може би този недостиг ще бъде много по-малък след първо и второ класиране. Надявам се, че в крайна сметка недоволните ще бъдат малко. Водещият критерий е критерият близост, надяваме се повече ученици да учат в най-близкото до тях училище. Този критерий е важен от гледна точка на удобството и безопасността“, допълни Вълчев. По отношение на учебниците, министърът поясни, че ще сформира Комисия за преглед на съдържанието им. Във връзка със сигнал, че директорка и учителка на ОУ „Св. св. Кирил и Методий“ в Кърджали са пребили две ученички, министър Вълчев поясни, че не е запознат с него. „Ще направим проверка и ще реагираме“, допълни той. Сподели:", "date": "2018.06.01", "title": "ИЗВЪНРЕДНО В ПИК TV! Министърът на образованието Красимир Вълчев: Служителите трябва да носят отговорност за грешката на матурата"}
{"url": "http://pik.bg/%D0%B4%D0%B6%D1%83%D0%B7%D0%B5%D0%BF%D0%B5-%D0%BA%D0%BE%D0%BD%D1%82%D0%B5-%D1%89%D0%B5-%D0%BE%D0%B3%D0%BB%D0%B0%D0%B2%D0%B8-%D0%BD%D0%BE%D0%B2%D0%BE%D1%82%D0%BE-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news754433.html", "text": "Професорът по право Джузепе Конте се съгласи да оглави новото италианско коалиционно правителство, сформирано от антиимигрантската дясна партия Лига и антисистемното Движение 5 звезди, предаде БТА, като се позовава на информационните агенции. На среща с президента на Италия Серджо Матарела, състояла се вчера вечерта, Конте получи от държавния глава мандат да състави правителство и той прие. Конте веднага представи и състава на новия кабинет. По-късно генералният секретар на президентската администрация Уго Дзампети, цитиран от ТАСС, съобщи, че церемонията по полагане на клетва на новото правителство ще се състои днес в 16 ч. местно време. При първия си опит да състави правителство преди няколко дни Конте не успя, защото президентът отхвърли кандидатурата на предложения министър на икономиката Паоло Савона, известен с евроскептичните си възгледи и като противник на еврото. Лидерите на двете формации от коалицията получават постове в новия кабинет. Лидерът на Лига Матео Салвини ще бъде вътрешен министър, а лидерът на Движение 5 звезди - Луиджи ди Майо, ще стане министър на труда и социалната политика. Двамата ще бъдат и заместник-премиери на Конте. Ключовият пост министър на икономиката и финансите ще се поеме от професора по икономика Джовани Триа. Бившият министър по въпросите на ЕС Енцо Моаверо-Миланези ще оглави външното министерство. Паоло Савона е назначен за министър по европейските въпроси. Министър на отбраната ще бъде жена - Елизабета Трента. Тя е експерт по въпросите на сигурността и отбраната в горещи точки като Ирак, Ливан и Либия. Алберто Бонисоли ще бъде министър на културното наследство, културата и туризма. Джулия Бонджорно, известна адвокатка, защитавала видния италиански политик Джулио Андреоти, ще е начело на министерството на държавната администрация. Младият юрист Алфонсо Бонафеде ще бъде министър на правосъдието. Министър на транспорта ще е Данило Тонинели. Министърка на здравеопазването ще бъде Джулия Грило. Джан Марко Джентинайо ще е министър на селското стопанство, а околната среда е поверена на Серджо Коста. Министър на регионалните въпроси ще е Ерика Стефани. В новото правителство ще има и две нови министерства - по въпросите на Южна Италия, което ще оглави Барбара Леци, и по въпросите на семействата и хората с ограничени възможности, което ще оглави Лоренцо Фонтана. Като цяло в новото правителство ще има 18 министерства, от които 5 са поверени на жени. Новото правителство ще осъществява одобрената от коалиционните партньори програма, в която са посочени 30 приоритетни задачи. След полагане на клетва първият голям ангажимент на премиера Конте ще бъде участие в срещата на върха на Г-7 в Канада на 7 и 8 юни. Сподели:", "date": "2018.06.01", "title": "Джузепе Конте ще оглави новото коалиционно правителство на Италия"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%87%D1%83%D0%B6%D0%B4%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BC%D0%B0%D1%81%D0%BE%D0%B2%D0%BE-%D0%BD%D0%B5-%D1%81%D0%B8-%D0%BF%D0%BB%D0%B0%D1%89%D0%B0%D1%82-%D0%B3%D0%BB%D0%BE%D0%B1%D0%B8%D1%82%D0%B5-news754450.html", "text": "Той разкри още, че са предвидени промени в законодателството, с които този проблем да бъде решен. \"Наблязали сме пет различни мерки, които се предвиждат да бъдат част от закона за движение по пътищата\", каза Радев и даде пример от деня на тежката катастрофа на магистрала \"Тракия\" с обърнатия автобус. \"Тогава в аварийната лента масово видях тирове с чужди номера\", заяви той. Министърът на вътрешните работи Валентин Радев обяви по време на днешния парламентарен контрол, че шофьорите на коли и тирове с чужди номера масово не плащат глобите си. Сподели:", "date": "2018.06.01", "title": "Валентин Радев: Чуждите шофьори масово не си плащат глобите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B2-%D0%BA%D0%B0%D0%BA%D0%B2%D0%B8-%D1%81%D1%80%D0%BE%D0%BA%D0%BE%D0%B2%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D1%82%D1%83%D1%80%D1%81%D0%BA%D0%B8--news754424.html", "text": "Има принципна позиция, че България е предпочитано трасе за „Турски поток“ – по-малко от година е срокът да приключи техническата работа. Това каза вицепремиерът Томислав Дончев пред журналисти във връзка с посещението на премиера Бойко Борисов в Русия. „Има принципен разговор, има ясно изразена позиция на руската страна, че това е възможно и предпочитано трасе. Има работа, която трябва да се свърши с Европейската комисия. След изразената политическа воля, работата стартира, надявам се да я доведем докрай. По думите му предвид темповете на „Турски поток“ и предвид амбициите на руската страна кога ще започне снабдяването с газ по това трасе, мисля, че имаме срок по-малък от година да приключи тази техническа работа, каза още той. На въпрос дали премиерът Бойко Борисов е отворил нова страница в българо-руските отношения, Дончев заяви, че е против всякакви бомбастични изказвания. Това, което е факт към момента е, че имаме възстановен диалог. Не е малко на фона на това, което става по света и тежката ситуация в Европа. Няма как да се случат проектите в сферата на енерегетиката без принципни политически договорености. Тези решения не се вземат от собствениците на дружества и търговците на газ, нито от инеженерите, които чертаят трасетата, посочи вицепремиерът. Много въпроси трябва да бъдат изчистени, на първо място съобразяване с Европейското законодателство, въпросите, които имаме от опит. Има различни виждания за транзита, търговията, има много работа да се свърши, посочи още Томислав Дончев. Той поясни, че трябва да бъдат изчистени много въпроси по отношение на европейското законодателство. „Никой не иска да тръгва да строи нещо, което впоследтвие да се окаже, че е в конфликт или с противоречие и да се каже, че са дадени пари на вятъра“, допълни Томислав Дончев. „Да предположим, че Руска тръба стигне до България, това е добре. Оттук нататък има много възможни хипотези – транзит, търговия, това е изключително важен нюанс“, коментира още вицепремиерът. Сподели:", "date": "2018.06.01", "title": "ПЪРВО В ПИК TV! Томислав Дончев разкри в какви срокове България може да се включи в \"Турски поток\""}
{"url": "http://pik.bg/%D1%82%D1%8A%D1%80%D0%B3-%D1%82%D0%B0%D0%BA%D1%81%D0%B8%D1%82%D0%B0-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news754396.html", "text": "Ръководството на Летище Пловдив търси таксиметрова компания, която да обслужва изгодно пътниците от и до аеропорта. Повече от година такава услуга не се извършва. Липсва и градски транспорт, а единственият начин да се стигне до терминала е с личен автомобил или с такси с плаващи цени. В тази връзка е организиран търг за предоставяне под наем на три броя таксиметрови стоянки. Те се намират в зоната на обществения паркинг,  близо до изхода за пристигащи пътници пред новия терминал. Търгът ще се проведе с тайно наддаване, а началната месечна тръжна наемна цена е 684 лв. без ДДС. За сравнение, при предния търг, който се проведе през октомври миналата година, но не се стигна до избор на таксиметрова фирма, обявената начална цена бе 778 лева без ДДС, пише в. \"Марица\". Тръжната документация за предстоящия търг ще се приема до 29 юни включително в счетоводството на летището, а датата на провеждането му е 2 юли. При липса на кандидати или други обстоятелства, които възпрепятстват търга на тази дата, процедурата ще се извърши на 2 август. На заседание на 28 март 2018 г. Кабинетът определи за концесионер на Летище Пловдив консорциума между „Хайнан“ и „Пловдив Еърпорт Инвест“, начело на който е китайската HNA Airport Group. Очаква се до дни Комисията за защита на конкуренцията (КЗК) да даде зелена светлина за подписване на концесионния договор. Решението на КЗК трябваше да бъде взето до два месеца след определянето на концесионера. Междувременно от ръководството на държавното предприятие ДП РВД - BULATSA, съобщиха, че на Летище Пловдив вече са въведени полети по зонална навигация. Те са част от плана за модернизиране на организацията на въздушното пространство на летищния контролиран район. Процедурите са разработени в съответствие с международните критерии за прилагане на зонална навигация и са първите за Летище Пловдив. Чрез тяхното въвеждане се създават нови възможности за гъвкаво определяне на траекториите на полетите и условия за извеждане на маршрутите на самолетите извън зоните за провеждане на военни тренировъчни полети, повишаване на капацитета на въздушното пространство, намаляване на разхода на гориво и вредните емисии. От националния надзорен орган уточниха, че въвеждането на зонална навигация в България започва през 2012 г. с участието на BULATSA в проекти, финансирани от Европейската комисия. С въвеждането на промените на Летище Пловдив завършва процесът на цялостно модернизиране на организацията на въздушното пространство и процедурите за полети на всички наши граждански летища. Това нарежда България сред водещите в тази област европейски държави. Степента за въвеждане на зонална навигация в Европа към края на 2018 г. се очаква да бъде около 60%. Сподели:", "date": "2018.06.01", "title": "ТЪРГ! Таксита наддават за летището в Пловдив"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BD%D0%B0%D1%82%D1%80%D0%B8-%D0%BD%D0%BE%D1%81%D0%B0-%D0%BD%D0%B0-%D0%B1%D1%81%D0%BF-%D1%81-%D0%BC%D0%B0%D0%BB%D0%BA%D0%B8%D1%8F%D1%82-%D0%BF%D1%80%D0%B8%D0%BD%D1%86-%D0%BD%D0%B0-%D0%B5%D0%BA%D0%B7%D1%8E%D0%BF%D0%B5%D1%80%D0%B8-news754420.html", "text": "ГЕРБ завъртя мощен шамар на БСП в парламента. На хаотичните обвинения, много често граничещи с лъжи, управляващите отговориха с гневна декларация, в която цитират \"Малкият принц\" на Антоан дьо Сент-Екзюпери, точно като за Деня на детето - 1 юни. Чашата преля вчера, когато червената лидерка Корнелия Нинова заяви в парламента, че премиерът Бойко Борисов не е постигнал нищо на срещата с Путин в Москва. Среща, за която коментарите в Русия не стихват и която ще промени енергийната карта в региона. Знам една планета с един червендалест господин. Той никога не е помирисвал цвете. Никога не е поглеждал звезда. Никога не е обичал никого. Никога не е правил друго, освен сметки. Цял ден повтаря като теб: \"Аз съм сериозен човек! Аз съм сериозен човек!\", и се надува от гордост. Но това не е човек, а гъба\". Уважаеми колеги, Докато слушах декларацията на колегите социалисти се сетих за този цитат от „Малкият принц” на Антоан дьо Сент-Екзюпери. Време e да смените, госпожи и господа отляво, тази плоча, че нищо не се прави, че всичко е далавера, че всичко е лобистко и за всичко са виновни ГЕРБ. Време е да поспрете и да се огледате. Може би тогава ще видите, че хаотично пуснатите Ви обвинения създават смут, но само на жълтите павета, а дневният ред на хората е друг. Времето на съжденията от типа „Вие сте лошите, а ние сме добрите” отдавна отмина. В ГЕРБ работим за политики, за резултати и за решения на предизвикателства. Стига вече със словесните фойерверки по различни теми! Не впечатлявате никого с тях, но режисирайки проблеми, създавате безсмислено напрежение, за което отговорност понасяме всички ние! Разбираме, че не е много удобно да се каже, че последователната политика на ГЕРБ осигурява възможности за всяко дете да бъде в детска градина и училище, и то не през последните месеци, а с последователни политики през последните години. Впрочем ние говорим за връщане на децата в клас, защото когато нас не ни е имало, част от присъстващите в ляво са допуснали изобщо да има такъв проблем! За децата днес има занимални, целодневно обучение, стипендии, безплатни електронни учебници, национални и финансирани с европейски средства програми за занимания за развитие на интересите и талантите им и т.н., и т.н. Това дали е достатъчно? Разбира се, че не. Най-нормалното нещо е една партия, която поема конкретни ангажименти и ги изпълнява, да иска повече, особено за образованието на децата ни. И ние работим за това „повече“ - всеки ден, с малки и с по-големи стъпки. Толкова по тази тема! Сега ми позволете от името на ГЕРБ и като Председател на Комисията по образованието и науката да поздравя всички деца – малки и пораснали с Деня на детето - 1 юни! Ден, в който властват смехът и радостта! Ден на багрите, усмивките и песните. Помнете, че всеки от нас е дете и не позволявайте годините да Ви прекършат крилата на надеждата. Започнах с цитат от Екзюпери и ще завърша с не по-малко известен цитат от „Мечо Пух“ на Алън Милън, с който поздравявам всички деца: „Помни - ти си по-смел, отколкото вярваш, по-силен, отколкото изглеждаш и по-умен, отколкото си мислиш.“ Сподели:", "date": "2018.06.01", "title": "ПЪРВО В ПИК TV! ГЕРБ натри носа на БСП с \"Малкият принц\" на Екзюпери"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%BD%D0%B0-1-%D1%8E%D0%BD%D0%B8-news754385.html", "text": "Бъдете отговорни към задълженията си в семейството, дори и да се налага рано сутринта да сте на работното си място. Не проявявайте агресия към вашите близки, но и не допускайте ви пречат. Не уговаряйте делови срещи, ако не сте подготвили предложенията си и не сте обсъдили всички детайли и нови идеи с колегите си. Не предприемайте задгранично пътуване с кола. Заемете се със задълженията си и не се опитвайте да измамите ваш колега, който се е представил пред вас различно от вашите очаквания. Не му мъстете.  Уговорените делови срещи изискват от вас да сте уверени в исканията си. Не ги отлагайте заради по-маловажни задачи. Въпреки че притежавате отлични знания,  не се изкушавайте от начинания.  Вашите нови идеи ще ви помогнат да откриете нови възможности за себереализация. Не пътувайте. Не рискувайте и не се занимавайте със съмнителни финансови инвестиции, за да избегнете финансовите загуби и да не предизвикате провала си. Съсредоточаването в служебните ви задължения ще даде добри резултати, ако се налага да работите до късно. Не се изненадвайте от липсата на знания при ваш колега.  Всички професионални проблеми разрешете, като действате спокойно и внимателно на работното си място. Не критикувайте колегите си. Вечерта се отдайте на активна почивка. Днес сте склонни да се доверявате на всичко, което ви казват, а използването на невярна информация ще навреди на авторитета ви. Не сте уверени в силите си. Чувствате се разколебани и нерешителни. Депресията може да ви попречи да видите възможните удари, подготвяни от ваши конкуренти. Запознанство може да промени из основи вашия живот. Наложете си спокойствие, ако се опитват да ви създават проблеми у дома или на работното място или да ви използват. Денят позволява обсъждане и потвърждаване на договорите, които предстои да бъдат подписани. Трудностите на работното място ще ви предпазят от грешки, а също и от рисковани начинания. Сутринта ви се иска да отидете рано на работа, за да не пропуснете важна среща. Не позволявайте на вашите близки да ви товарят със задачи, защото ще провалите възможността за повишение. Постарайте се да намерите правилното решение за проблемите с вашите нови колеги. Главната ви задача е да не пропускате срещата с ваши задгранични партньори, които са пристигнали, за да обсъдите финализиране на договор за съдружие. Успехът е с вас. Нямате причина за притеснение. Ако имате възможност, проведете следобед служебните си срещи. Запазете спокойствие и не прекъсвайте събеседниците си. Предстои ви натоварен и изпълнен с напрежение ден, заради който може да промените плановете си. Ако се занимавате с търговия, успехът е с вас, но не и ако сте наивни. Действията ви са импулсивни и непредсказуеми. Овладейте вашата прибързаност. Предприемете промени и ще се справите с всичките си задачи бързо и успешно. Запознанствата са ви приятни и полезни. Не проявявайте капризи, ако искате нещо от вашите колеги. Ако имате свой бизнес, не ви препоръчвам да обмисляте смяна на работата си или деловите си партньори, но не пропускайте да се вслушате в отправените ви деловите предложения. Денят е добър за себеанализ и осъзнаване на грешките, които ви пречат да постигнете професионалния връх, към който сте се устремили. Предстоят ви сериозни служебни задачи. На работното си място ще имате успех, ако сте разумни. Не липсват и възможности за постигане на финансови успехи. Не пътувайте. Видимо необходими покупки за дома ще ви ядосат и ще излеете гнева си на вашите близки, защото не са се допитали до вас. На работното място се заемете със задълженията си. За тези от вас, които се занимават с проспериращ бизнес не е от полза, ако налагат мнението си насила в днешния ден. Сподели:", "date": "2018.06.01", "title": "САМО В ПИК! Ексклузивен хороскоп на Алена! Ето какво вещаят звездите за всяка зодия на 1 юни"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BA%D0%B0%D0%B4%D1%80%D0%B8-%D0%B2%D0%B8%D0%B6%D1%82%D0%B5-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%BE%D1%82%D0%BE-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-%D0%B7%D0%B0%D1%81%D0%BD%D0%B5%D1%82%D0%BE-%D1%81-%D0%B4%D1%80%D0%BE%D0%BD-%D0%B2%D0%B8%D0%B4%D0%B5%D0%BE%D1%81%D0%BD%D0%B8-news754418.html", "text": "Според данните предоставени от министър Нанков преди два дни във Велико Търново, до началото на 2024 г. автомагистрала \"Хемус\" ще бъде завършена изцяло. Очаква се строителство на 9-километровата отсечка от Ябланица до разклона за Тетевен да бъде готова до година и половина. Приключва проектирането на 52 километра между пътния възел \"Боаза\" и разклона за Ловеч и Плевен. Според новите разчети тази част от трасето ще спести между 200 и 300 милиона лева от предвидения бюджет, а пускането в експлоатация на лота се очаква през 2020 година. Министърът на регионалното развитие и благоустройството Николай Нанков показа във Фейсбук как върви строителството на АМ „Хемус“. Видеото е заснето с дрон. Сподели:", "date": "2018.06.01", "title": "УНИКАЛНИ КАДРИ! Вижте грандиозното строителство на магистрала \"Хемус\", заснето с дрон (ВИДЕО/СНИМКА)"}
{"url": "http://pik.bg/%D0%B5%D1%82%D0%BE-%D0%B3%D0%BE-%D1%82%D0%B8%D1%80%D0%B0%D0%B4%D0%B6%D0%B8%D1%8F%D1%82%D0%B0-%D1%83%D0%B1%D0%B8%D0%BB-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B5%D0%B2%D0%B5%D1%80%D0%B8%D0%BD%D0%B0-%D0%B8-%D0%BC%D1%8A%D0%B6%D0%B0-%D0%B9-%D1%81%D0%BD%D0%B8%D0%BC%D0%BA%D0%B8-news754477.html", "text": "Докараха с белезници в съдебната зала шофьорът на латвийския тир, който причини мелето на АМ Тракия, при което загинаха млад мъж и жена. На влизане в залата 28-годишният мъж  заяви, че не помни какво се е случило по време на катастрофата. Пред вратата го чакаха майка му и жена му, които през сълзи на очи му казаха „Дръж се”. Адвокатката на обвиняемия поиска да се запознае с материалите по делото, предава Трафик нюз. Припомняме, че инцидентът  стана в района на 122 км, посока София. Тирът преминал през мантинелата в насрещното платно и се сблъскал с ауди, в което са пътували и съпругът й Ивайло Минчев. Преди да се вреже в лекия , камионът е блъснал аварийна количка за ремонт. След удара преминал през мантинелата и така се стигнало до фаталния сблъсък. На място загиват шофьора и девойката, а водача на ТИР-а е откаран в болница. бременната Северина Коралска автомобил на Ивайло и Северина Сподели:", "date": "2018.06.01", "title": "Ето го тираджията, убил бременната Северина и мъжа й (СНИМКИ)"}
{"url": "http://pik.bg/%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%B4%D0%B5%D1%82%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news754481.html", "text": "15-годишно момич е е блъснато на пешеходна пътека в София . Инцидентът е станал около 13:30 ч. днес на бул. „Дондуков“ в района на Първа английска гимназия, предаде Дарик. По първоначална информация момичето е преминавало пътеката, след като трамвай и друга кола са му дали предимство. Встрани от трамвая обаче изскочил джип „Мерцедес“ , който блъснал детето. В опит да избегне удара шофьорът на мерцедеса ударил и друга кола в насрещната лента. Момичето е откарано в Пирогов, контактно и със съмнения за счупена ръка. Алкохолната проба на водача е положителна. Сподели:", "date": "2018.06.01", "title": "Блъснаха дете на пешеходна пътека в София"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-news754392.html", "text": "„Без такса в детските градини“ - с това мото омбудсманът Мая Манолова започва кампания, насочена към равния достъп до качествено предучилищно образование. Манолова ще представи предложение за законови промени. Идеята е да се премахне изискването родителите да плащат такса за храна и тя да бъде поета от държавата. Според последни проучвания голяма част от родителите искат детската градина да бъде напълно безплатна. Сподели:", "date": "2018.06.01", "title": "Мая Манолова стартира кампания за безплатни детски градини"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D1%81%D0%B2%D0%B5%D1%82%D0%BB%D0%B8%D0%BD-%D0%B8-%D0%B2%D0%B0%D0%BD%D0%B3%D0%B0-%D0%BD%D0%B8-%D0%B1%D1%8F%D1%85%D0%B0-%D0%B4%D0%B0%D1%80-%D0%BE%D1%82-%D0%B1%D0%BE%D0%B3%D0%B0--news754441.html", "text": "Нешка Робева винаги е демонстрирала и подчертавала социалната си ориентация. Тя отказа да бъде удостоена с орден „Стара планина“ – първа степен, след скандално оспорване на качествата ѝ в Министерския съвет. Жената, която направи момичетата на България златни, е родена е на 26 май 1946 г. в Русе. Завършва хореографско училище, а после ВИФ. Състезава се в националния отбор по художествена гимнастика със старши треньор Жулиета Шишманова. За 26 години треньорска работа нейните възпитанички завоюват 294 медала, 7 абсолютни световни, 10 европейски титли и 2 вицеолимпийски титли. През 1988 г. е изключена от БКП заради Русенския комитет. Наскоро пое ансамбъла по художествена гимнастика на Германия. - Светлин, както и леля Ванга, беше дар от Бога за България и за света. Достатъчно ще бъде, ако за бъдещите поколения успеем да съхраним творчеството му. В България не се намериха държавници, които да осъзнаят измеренията и значението на това, което той искаше да запази като спомен за десетки негови колеги - талантливи творци. Още по-малко могат да проумеят и оценят неговото творчество, камо ли да направят възможното да го съхранят. Вярвам, че това ще се опитат да направят наследниците му, ако държавата им съдейства и подкрепи. Иначе ще се потвърди убеждението, че ние, българите, не само убиваме гениите си, но и правим всичко възможно да ги заличим във времето. - Пак ли ме атакуват? Е, това да са националните интереси на България и Нешка Робева да ги е предала. Помоли ме мое момиче да поставя съчетание на немския отбор. В интерес на истината - дълго ме кандърдисва. Оттеглих се от гимнастиката, бях решила никога да не се връщам. Наложи се заради „Левски“. Ще ме попитате дали съжалявам? Да! И то много. Ако не се бях върнала, щях да запазя някакви илюзии. Но какво пък, не е зле, че се потопих в реалността. Интересно е. И много, много тъжно. Все повече хора, на които очите са отворени, задават един и същ въпрос: накъде върви този свят. Грубост, арогантност, невежество… И всичко това - съчетано с безпределна алчност. За болните мозъци има институции, които отговарят. Времето ми вече е твърде лимитирано, за да се занимавам с глупости. Във всеки един спорт постиженията на противника се следят. По-рано имаше така нареченото спортно разузнаване. Сега има „Ютюб“. Това е развитието на спорта. И аз съм го правила, когато съм била треньор на националния отбор. Но как ме виждате сега да шпионирам и крада. С каква мисъл... И най-вече защо? - А, вие пак за предателството ли говорите? Отварям „Фейсбук“ и там по това, което пишат и коментират нашите привърженици, разбирам, че се води полемика на мой гръб. Дори цялото време на света да имах, пак не бих загубила и секунда, за да разбера кой какво говори за мен. Пък и не бих лишила никого от удоволствието да си почеше езика за сметка на Нешка Робева. Има хора, за които това е единствената реализация в живота – да пооцапат някого, да го дръпнат на своето ниво и да почват да си мерят ръста с него. Не искам нито да им преча, нито да отговарям, нито да подхранвам дейността им. Да си творят хората. - Принципни конфликти се раждат там, където и двете страни имат принципи. И с личностните положението е аналогично. - Имам една амбиция - да подготвя децата така, че да зарадват българската публика. Играем на музика на Георги Минчев. Към него имам особено отношение. Бяхме приятели. Това, което направих, е в негова памет. Децата, с които работя, са изключително възпитани и дисциплинирани. Радостно ми е да работя с тях, но България ми липсва. - Аз съм от малцината, които бяха изключени от БКП. Тогава хора като мен се ползваха от публичната защита. Властващите като че ли имаха по-голям страх от общественото мнение. Заради политическите ми изяви тогава пострада нашият спорт и част от децата. Удивена съм как тези, които тогава вземаха дейно участие в развенчаването ми и услужливо предлагаха помощта си на властимащите, сега назидателно ме сочат с пръст като комунистически продукт. А за Бареков имам само един отговор: \"И най-умният си е малко прост...\". Е, аз се оказах далеч от най-умните... Получих си наградата от \"Господари на ефира\". Съжалявам. - Леля Ванга ни предупреждаваше. Ние кимахме разбиращо и правехме каквото сме си наумили. Колкото пъти съм се опитала да докажа, че греши, толкова пъти си счупих главата. Съдба. И никой не може да избяга от нея. - Не мога да дам оценка. Откъснах се от политиката, връщам се в България и нямам желание да отворя телевизора или да прочета вестник. Нямам вяра, че нещо ще се промени, поне в измеренията на моя живот. - Не зная. Той е на върха, а гръмотевиците удрят високите дървета. При изключителното политизиране на народа ни всичко е възможно. Критиките към него могат да са справедливи, а може и да не са. - Да, Жоро ми беше близък. Обичах го, защото надали има някой, който го познаваше и да не го е обичал. Беше по природа бохем. Яд ме беше на него, че пропилява таланта си. Често сме разговаряли по този повод. Жоро можеше много неща и се хвърляше с жар във всяко ново начинание. Беше артист, затова постоянството не беше черта от характера му. Не мога да повярвам, че го няма. Тъжно ми е и за детето - Рада, което го обичаше безкрайно, и за дъщеря ми Аглика. - Да, имах няколко щастливи години. Мисля в скоро време да се оттегля от безумните задачи, които сама си поставих и които ме ангажират почти денонощно. Немците настояват да продължа и през следващата година и до олимпийските игри, ако се преодолеят квалификациите. Няма да мога. Трудно ми е извън България, а и детето ми и внучката ще имат нужда от мен. - До сегашното ми идване в България с мен бяха малките „левскарчета“. Ангажиментът към тях и ансамбъла беше от 7:00 до 21:30 часа. Нямах много време, но въпреки това успявах да попрочета нещо. Най-вече книгите за леля Ванга. Интересно ми беше да разбера неща, които на мен не беше казала. Наистина съжалявам, че не успявах да отделя повече време за нея. - Засега не. Но може да направим… След Световното има много време. - Племенникът ми беше купил две патета. Всички им казвахме Децата. И наистина през двете седмици, докато бях в България, ми бяха страхотно развлечение. Когато ги донесат в залата, всички дечурлига се накачулват около тях. Страхотна атракция са. Сподели:", "date": "2018.06.01", "title": "САМО В ПИК И \"РЕТРО\"! Нешка Робева в ексклузивна изповед: Светлин и Ванга ни бяха дар от Бога! (УНИКАЛНИ СНИМКИ)"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%B5%D0%BD-%D0%B8%D1%84%D1%82%D0%B0%D1%80-%D0%B7%D0%B0-%D0%B0%D0%B3%D0%B8%D1%82%D0%B0%D1%86%D0%B8%D1%8F-news754406.html", "text": "Кандидатът за президент на Турция Мухарем Индже превърна благотворителната вечеря ифтар в Кърджари в предизборна агитация. Той влезе в контакт с представители на ДПС, които му обещаха подкрепа. Индже обясняваше, че Турция е разделена и има нужда отново да бъде обединена.   Дали още нещо е казал, не е ясно, тъй като на благотворителната вечер не бе осигурен преводач. Индже е представител на Народно-републиканската партия.  Той има връзки с България, тъй като тъстът му е син на изселници от Кърджали. Сподели:", "date": "2018.06.01", "title": "Кандидат за президент на използва благотворителен ифтар за агитация"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BF%D0%BE%D1%82%D1%8A%D0%BD%D0%B0-%D0%B2-%D1%82%D1%80%D0%B0%D1%83%D1%80-%D1%84%D0%BE%D0%BB%D0%BA-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%81%D0%B8%D0%BD%D0%B0%D0%BD-%D1%81%D0%B0%D0%BA%D0%B8%D1%87-%D0%B8%D0%B7%D0%B4%D1%8A%D1%85%D0%BD%D0%B0-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D1%87%D0%B5%D1%80%D0%BD%D0%BE%D0%B4%D1%80%D0%BE%D0%B1%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0-news754483.html", "text": "Легендарният сръбски певец Синан Сакич почина тази сутрин в Белград на 61-годишна възраст след тежко заболяване, съобщи сръбският информационен сайт \"Blic.rs\". Преди година Сакич претърпя операция за поставяне на стент в жлъчните пътища. Преди няколко месеца обаче стана ясно, че се налага трансплантация на черния дроб. През април Синан Сакич е бил прехвърлен в частна клиника в Белград, за да се подготви за трансплантацията, след като членовете на семейството му изразили недоволство от лечението му в държавната болница. От тогава насам семейството му е поддържало контакт с клиника в италианския град Падуа, до където е трябвало да бъде транспортиран за подмяната на черния му дроб. Последната визита на Сакич в България бе през септември миналата година. Той изнесе концерт на Видинския панаир. През есента на 2016 г. той също бе у нас, но по личен повод - да полее своя 60-годишен юбилей. Синан Сакич е популярен не само в Сърбия и на Балканите, но и отвъд тях. В кариерата си певецът има редица хитови албуми и песни, а музиката му е за душата и сърцето. Сакич е роден през 1959 г. в Лозница. Музикалната му кариера започва от Военния оркестър. Песните, които го изстрелват на върха са \"Кулата, която изградих\" и \"Опасност за двама\", а първият му албум е \"Мико, друже мой\". До миналата година е издал около 30 студийни албума. Сподели:", "date": "2018.06.01", "title": "СЪРБИЯ ПОТЪНА В ТРАУР! Фолк легендата Синан Сакич издъхна дни преди чернодробна трансплантация (ВИДЕО ОТ БОЛНИЦАТА)"}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BA%D0%B0%D0%BA-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D0%BD%D1%80%D0%B1-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D0%B2-%D1%81%D1%81%D1%81%D1%80-news754493.html", "text": "6-годишният Митко избягал от къщи и хванал самолета за мечтаната Москва \"Абсурд\" - би казал всеки жител по времето на соца. \"Не, ама да\" - бих перифразирал покойния Петко Бочаров. Тя, случката, станала не в село Могила, както пише поетът в \"Песен за човека\", а в морската ни столица - социалистическа Варна... На чаша бира сме на лозето на приятеля ми Григор Стоянов-Гришата, пенсиониран служител от ГКПП при летище Варна. \"По онова време (70-те години на 20. век) в квартал „Владиславово” имаше едно много палаво 6-годишно дете - Митко - започна Гришата. - В неработни дни, когато не ходел в близката детска градина, като направел някаква беля и го напляскат, Митко хващал автобуса (поради малката си възраст не плащал билет) и отивал при баба си в квартал „Аспарухово”. А тя по телефона успокоявала родителите му, че той е при нея, да не се тревожат. В ония години държавната доктрина за комунистическо възпитание на младежта обхващаше и детските градини. И в тях програмно се величаеше Съветският съюз, а столицата му Москва се възхваляваше като райско място на земята. В този дух идеологически е бил \"подкован\" и невръстният Митко. Случило се обаче така, че през един летен ден за немирствата си бил наказан и от двете страни: от родителите си във „Владиславово” и от баба си в „Аспарухово”. И сърдитият Митко решава да замине за мечтаната Москва. Колко му е, летището е на около 1 км от дома им и често се наблюдават излитащи и пристигащи самолети. И така, взема един комат хляб, прекосява нивите, които делят жилището им от летището, пристига там и се спотайва в един ъгъл на чакалнята. Когато по високоговорителите се разнася поканата \"Пътниците за Москва да се отправят към самолета\", Митко се присламчва към едно семейство с две деца, с тях безпроблемно минава през КПП-то, влиза в самолета и се настанява на някакво свободно място. От време на време минават стюардеси и го черпят с нещо за хапване, без да го разпитват. Но когато слиза на летището в Москва, нещата яко се затягат, защото на руското КПП \"стъргата\" е жестока: броят стриктно не само хората и бебетата им, но и придружаващите ги животни. Задържат малкия нелегален пътник и се обаждат в българското посолство: \"Ваш гражданин нарушил государственную границу Советского Союза”. Елате да си го приберете. В посолството щели да се побъркат: \"Кой ще да е този луд, който наместо да драсне на Запад, се е юрнал към Съюза\". Българският посланик се разпоредил да приберат нарушителя. Те също се изумили от срещата си с „гражданина” и му дали някакъв сандвич. Един от служителите, който имал малки деца, съжалил беглеца и предложил: така и така е дошло момчето, поне да го разходят из Москва, да сбъднат мечтата му. Качили го в кола, посетили Червения площад, Парка за отдих и култура \"Горки\" и накрая в огромния магазин \"Детский мир\" му накупили за десетина рубли цяла торба евтини дървени играчки в различни цветове. В същото време във Варна родителите и баба му са в паника, момчето е изчезнало, съобщават в МВР и го обявяват за издирване. В посолството на другия ден с първия самолет за Варна го изпращат и когато се явява у тях, преди да посегнат да го набият, той ги изумява: \"Идвам от Москва!\" - приключи разказа cи Гришата. - Важното е - казвам, - че всичко е минало добре. - Глупости - отговоря Гришата, - ти знаеш ли какво стана после? Българското посолство в Москва сезирало за нарушение на граничния режим нашето външно министерство, външното министерство е сезирало вътрешното министерство и нашият министър издаде заповед за наказание на цялата смяна, която е била дежурна в деня на \"произшествието\". А в тази смяна бях и аз и също го отнесох. - И все пак с това неприятностите са приключили - предположих аз. - Глупости - повтори Гришата. - Работата стана по-зле, защото този хлапак, като занесъл торбата с подарените играчки в детската градина и се похвалил с \"подвига\" си, случката се разнесла и по другите детски градини и после рояци деца започнаха да обсаждат летището с желание и те да се изявят като Митко. В чудо се видяхме, удвоихме охраната, за да опазим самолетите от кандидати за герои. Ха наздраве! - вдигна халбата с бира Гришата. Сподели:", "date": "2018.06.01", "title": "Спомени от соца: Как гражданин на НРБ нелегално емигрира в СССР"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%B2%D1%8A%D0%B2%D0%B5%D0%B6%D0%B4%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D1%80%D0%B5%D1%86%D0%B5%D0%BF%D1%82%D0%B8-%D0%B8-%D0%BD%D0%B0%D0%BF%D1%80%D0%B0%D0%B2%D0%BB%D0%B5%D0%BD%D0%B8%D1%8F-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news754411.html", "text": "Здравната каса планира да въведе електронни рецепти и направления от началото на следващата година. През 2019 г. се предвижда и обогатяване на информацията в електронните здравни досиета на пациентите, съобщава БНТ. На сайта на Здравната каса вече е осигурена възможност на всеки, който притежава персонален код за достъп до услугите на НАП, да разгледа и електронното си здравно досие. Всеки здравноосигурен българин има електронно здравно досие от 2009 година. \"Посещение при общопрактикуващ лекар, посещение при лекари специалисти. Каквото е отчетено за вас, при нас може да се види\", казва директорът на \"Информационни процеси и сигурност на информацията\" в НЗОК Александър Огнянов. Резултатите от изследванията не се качват в досието. В момента то е достъпно само за пациентите. \"Информацията трябва да бъде достъпна за медицинските специалисти\", смята общопрактикуващият лекар д-р Гергана Николова и допълва: \"Понякога състоянието на пациента е такова, че той не може да обясни добре какво се е случило в момента и къде е бил на лечение\". Предвижда се лекари и болници да получат достъп до електронните досиета, при условие че пациентите са съгласни. Очаква се с изграждането на Национална здравна информационна система догодина в електронните досиета да се качва повече информация. \"Резултатите от медицинските изследвания, резултатите от изследвания, които са проведени в болнични заведения\", изброява Александър Огнянов. Още до края на тази година болниците ще могат да качват епикризи в електронните досиета. От Здравната каса напомнят, че в електронното досие пациентите могат да следят дали лекари и лечебни заведения са отчели повече от реално извършените дейности. Сподели:", "date": "2018.06.01", "title": "Здравната каса въвежда електронни рецепти и направления догодина  "}
{"url": "http://pik.bg/%D0%BF%D1%83%D1%82%D0%B8%D0%BD-%D0%BA%D1%8A%D0%BC-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%81%D0%BB%D1%83%D1%88%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BA%D0%B0%D0%B6%D0%B0-%D0%BF%D0%BE-%D0%BF%D1%80%D1%8F%D0%BA%D0%B0%D1%82%D0%B0-%D0%BB%D0%B8%D0%BD%D0%B8%D1%8F-news754447.html", "text": "Министрите трябва да ме слушат внимателно какво ще говоря на 7 юни, каза руският президент Владимир Путин, цитиран от Лента ру. Държавният глава призова членовете на федералното правителство, начело с Дмитрий Медведев, и ръководителите на органите на изпълнителната власт по места да следят изкъсо неговото изказване в четвъртък от 12 часа българско време. \"Аз призовавам министрите да не напускат кабинетите си, да не излизат в отпуск и да включат телевизорите\", посочи още той. Путин също заяви, че ще говори и с управници по време на изявата си. Медията отбелязва, че президентът е разчупил традицията. По-рано по време преките си линии президентът на Русия отговаряше само на въпроси, зададени от журналисти и редови граждани, пояснява изданието. Сподели:", "date": "2018.06.01", "title": "Путин към министрите: Слушайте внимателно какво ще кажа по пряката линия"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D0%BC-%D0%B1%D1%8A%D1%80%D0%B7%D0%BE-%D0%B3%D0%BB%D0%B0%D0%B4%D1%8A%D1%82-%D0%B8-%D0%B4%D0%B8%D0%B5%D1%82%D0%B8%D1%82%D0%B5-%D1%81%D0%B0-%D0%BD%D0%B5%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%B8-news754423.html", "text": "Лятото вече е тук, а това е знак за някои, че трябва бързо да се приведат във форма за плажа. Рязкото отслабване обаче си има своите минуси. Но как хем да се вталим, хем да сме здрави? Нутриционистът и експерт по хранене Яна Данаилова съветва да се фокусираме върху здравето, защото ако се води здравословен начин на живот, то килограмите ще са в норма и ще имаме добре изглеждащо тяло. \"Диетите не действат. Те са изключително вредни за нашето здраве. Ако имаме седмица - нямаме никакво време. Няма смисъл да се подлагаме на една седмица глад, защото това няма да помогне, а само ще ни измъчи. Трябва да премахнем от менюто си бяло брашно, бяла захар и сол\", подчерта пред България он еър експертът по хранене. По думите ѝ някои хора биха се фокусирали върху плодово-зеленчукова диета. Според нея за бързо отслабване е нужна вкусна закуска, която е съставена от всякакви плодове, водещи към редукция на килограмите. Тази напитка се нарича смути и представлява гъст сок от плодове и/или зеленчуци, приготвена в блендер на принципа на шейковете. \"За този гъст сок са ни нужни следните съставки: акай бери, годжи бери, авокадо, джинджифил, кълнове, малко магданоз и щипка канела. След това всичко се блендира и се получава вкусен плодов коктейл\", отбеляза Данаилова. Сподели:", "date": "2018.06.01", "title": "Как да отслабнем бързо? Гладът и диетите са неефективни "}
{"url": "http://pik.bg/%D0%BF%D0%B5%D0%B4%D0%BE%D1%84%D0%B8%D0%BB-%D0%BF%D0%B0%D0%B4%D0%BD%D0%B0-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D1%81%D0%BF%D0%B5%D1%86%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BA%D0%B0%D0%BD%D0%B8%D0%BB-%D0%B4%D0%B5%D1%86%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D0%B8%D0%B7%D0%B2%D1%80%D0%B0%D1%82%D0%B5%D0%BD-news754470.html", "text": "На 31.05.2018 год., под ръководството на Софийска районна прокуратура, служители от специализирания отдел „Киберпрестъпност“ на ГДБОП и колегите им от сектор БОП-Кюстендил задържаха 30-годишния М. И. от гр. Кюстендил. Според събраните до момента данни, мъжът целенасочено е използвал ресурсите на социалната мрежа „Фейсбук“ за осъществяването на контакти с малолетни момичета за склоняването и изнудването им към участия в порнографски представления, както и за обмяната на материали с порнографско съдържание - престъпно деяние, за което максимално предвиденото наказание е лишаване от свобода до 6 години. Установено е, че под фалшива самоличност, М. И. е инициирал контакти и обменил приятелство с над 500 абоната на социалната мрежа, като преобладаващата част от тях са били деца на възраст от 12 до 15 години. Като е използвал крехката им възраст и тяхната доверчивост, мъжът умело манипулирал своите жертви, да изпълняват извратените му сексуални желания онлайн. На същата дата служителите на ГДБОП са извършили и процесуално-следствени действия в дома на друг кюстендилец, срещу когото е образувано следствено дело по чл. 159, ал. 4 от НК за разпространение на видео материали, съдържащи сексуални сцени, за създаването на които са използвани момичета под 13- годишна възраст. От ГДБОП уточняват, че според статистика на социалната мрежа „Фейсбук“ към януари 2018г. са налични над 4 000 000 профила на български граждани, като най-активно използвани са профилите на лица до 25- годишна възраст. Вени Иванова Сподели:", "date": "2018.06.01", "title": "Педофил падна в ръцете на спецченгетата и прокуратурата! Канил деца във \"Фейсбук\" за извратени порно сцени"}
{"url": "http://pik.bg/%D0%B4%D0%B5%D0%BF%D1%80%D0%B5%D1%81%D0%B8%D1%8F-%D0%BC%D1%8A%D1%87%D0%B8-%D1%81%D0%B5%D1%80%D0%B8%D0%BD%D0%B0-%D1%83%D0%B8%D0%BB%D1%8F%D0%BC%D1%81-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D0%B8%D1%81%D0%BA%D0%B0-%D0%BE%D1%89%D0%B5-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%BD%D0%B8%D0%BC%D0%BA%D0%B8-news754444.html", "text": "За мнозина Серина Уилямс е еквивалент на Супергърл. Тя не само има десетки награди на корта, мускули като Терминатор, а и излъчва огромна увереност. Ала като всяко човешко същество, спортистката има своите емоционални върхове и сривове и до момента никой дори не може да предположи, че все още е в капана на следродилната депресия. \"Честно казано, понякога мисля, че още се боря с нея. Хората обикновено приемат следродилната депресия за четвърти триместър от бременността като част от нея\", сподели звездата в новия брой на \"Harper’s Bazaar UK\". \"Ако не играех тенис сега, щях да съм бременна. Съжалявам, аз съм от тези жени. Олимпия има нужда от сестричка, а след това може да имаме и момче. Цял живот съм заобиколена от жени\", допълва още Уилямс. За разлика от доста звездни дами, Серина не се притеснява, че формите ѝ няма да са същите като преди. \"Никога няма да бъда размер 4. А и защо да искам да бъда? Това съм аз и това е моето оръжие. Но аз го обичам. И мога да покажа на Олимпия, че съм страдала, но сега съм щастлива като такава жена, каквато съм и с начина, по който изглеждам. Когато Олимпия се роди, видях, че има моите ръце. И вместо да се натъжа и да се разтревожа какво ще кажат хората за нея, аз бях много щастлива\", добави тенис звездата, пише \"Тялото.бг\". Сподели:", "date": "2018.06.01", "title": "ДЕПРЕСИЯ МЪЧИ Серина Уилямс! Бившата на Гришо иска още две деца (СНИМКИ)"}
{"url": "http://pik.bg/%D0%BD%D0%B0-%D0%B2%D1%81%D1%8F%D0%BA%D0%B0-%D0%BC%D0%B0%D0%BD%D0%B4%D0%B6%D0%B0-%D0%BC%D0%B5%D1%80%D1%83%D0%B4%D0%B8%D1%8F-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BB%D0%B0%D0%B2%D0%B8%D0%BD---%D0%BF%D0%B5%D0%B5%D0%BB-%D1%84%D0%B0%D0%BB%D1%88%D0%B8%D0%B2%D0%BE-%D0%B5%D1%82%D0%BE-%D0%BA%D0%BE%D0%B9-%D1%82%D1%80%D1%8F%D0%B1%D0%B2%D0%B0%D0%BB%D0%BE-%D0%B4%D0%B0-%D1%81%D0%BF%D0%B5-news754532.html", "text": "Първата дама Деси Радева e компетентна по всякакви теми! Съпругата на Румен Радев е проследила финала на \"Като две капки вода\" миналия понеделник, стана ясно от последната й публикация в социалната мрежа \"Фейсбук\", видя ПИК. Припомняме, че на 28 май като първенец в шоуто за имитатори триумфира победителят в \"Х Фактор\" Славин Славчев. Като запалена рокаджийка, Радева взе отношение по повод изпълнението на Славин на \"Хайуей стар\" на Иън Гилън от \"Дийп Пърпъл\". Ето какво написа тя: \"Славин ме изнервя някак си. Моите уважения към него, но... половин тон го делеше! От него чувах само високи тонове, но не видях изграждане на образ\". Дано компетентността на Деси Радева бъде взета под внимание от Магърдич Халваджиян, който вместо да се чуди кой да го замества в журЕто, отсега може да се договори с Първата дама да заеме креслото му. Президентската съпруга се съгласи с коментар под поста си, че Иван Юруков е бил по-достойният победител в \"Капките\". И се обоснова защо: \" Ако тръгнем от формата на предаването, т о е за успешно влизане в образ, в което Иван беше безапелационен\". Сподели:", "date": "2018.06.01", "title": "НА ВСЯКА МАНДЖА МЕРУДИЯ! Деси Радева скочи на Славин - пеел фалшиво! Ето кой трябвало да спечели \"Капките\" (СНИМКА)"}
{"url": "http://pik.bg/%D0%BD%D0%B0%D0%B4-5000-%D1%80%D0%B0%D0%BA%D0%B5%D1%82%D0%B8-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8-%D1%81%D1%80%D0%B5%D1%89%D1%83-%D0%B3%D1%80%D0%B0%D0%B4%D1%83%D1%88%D0%BA%D0%B8%D1%82%D0%B5-%D0%B7%D0%B0-%D0%BC%D0%B5%D1%81%D0%B5%D1%86-news754466.html", "text": "От 24 април до 28 май са проведени 101 активни противоградови въздействия, обработени са 459 облачни клетки с малко над 5000 ракети. Това каза министърът на земеделието, храните и горите Румен Порожанов по време на петъчния парламентарен контрол в отговор на въпрос на народния представител от ПГ на \"БСП за България\" Румен Георгиев за противоградовата защита . По думите му противодействията са регистрирани на територията на цялата страна. Министърът поясни, че най-много градоопасни облаци са регистрирани в Горнотракийската низина. Порожанов поясни, че градушка се е развила на 15 май 2018 г. в защитаваната територия в Монтана, Враца и Плевен. „Приведените към 100 % поразени от градушка площи са около 2000 дка“, поясни министърът. Той припомни, че сезонът за провивоградова защита е открит на 24 април. „Началото на противоградовия сезон се характеризира с висока честота и интензивност на градовите процес“, каза министърът. Според него трябва да се създаде съвременен способ за противоградова защита. Сподели:", "date": "2018.06.01", "title": "Над 5000 ракети изстреляни срещу градушките за месец"}
{"url": "http://pik.bg/%D1%86%D0%B2%D0%B5%D1%82%D0%BB%D0%B8%D0%BD-%D0%B9%D0%BE%D0%B2%D1%87%D0%B5%D0%B2-%D1%80%D0%B0%D0%B7%D1%8F%D1%81%D0%BD%D0%B8-%D1%80%D0%B5%D0%B6%D0%B8%D0%BC%D0%B0-%D0%BF%D0%BE-%D0%BA%D0%BE%D0%B9%D1%82%D0%BE-%D1%89%D0%B5-%D1%81%D0%B5-%D0%B2%D0%BD%D0%B5%D0%B4%D1%80%D1%8F%D0%B2%D0%B0%D1%82-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D0%B0%D0%BD%D1%81-%D0%B2%D1%8A%D0%B2-%D1%84%D0%B8%D1%80%D0%BC%D0%B8%D1%82%D0%B5-news754570.html", "text": "По думите му това е една абсолютно регулярна дейност, заложена в закона много отдавна. „Тези служители имат много ясно дефинирани по закон правомощия, а ако ги превишат, ги заплашват сериозни санкции. Има много сериозни вътрешни правомощия за контрол на тези служители. Те подлежат и на парламентарен контрол като служители на ДАНС. Много малко фирми могат да внедряват тези агенти, защото не всяка може да изпълни изискванията. Тези агенти ще се броят на пръсти“, увери той. „При агенти на прикритие, самоличността на агента, с която се представя, е истинска, а при агентите под прикритие - цялата самоличност и информация за лицето е подменена“, разясни Йовчев. „Тези хора ще трябва да отговарят на определени изисквания, това се използва изключително рядко. Най-вече те ще се интегрират основно в структури на държавната администрация. Вероятно ще се изпълнява старият режим, а само в редки случаи ще се назначават подобни агенти. Това не се прави в случаите, в които самата фирма е обект на разследване, а позицията се използва за контрол, примерно на определени стоки или контрол на лица, влизащи в страната“, поясни бившият вътрешен министър. Цветлин Йовчев коментира и дали страната ни прави завой към Русия. „Ние сме член на НАТО, а организацията определя Русия като заплаха. Русия води хибридна война на територията на Европа, но тя основно е насочена към САЩ. Целта е да се прокарат определени тези, за да повлияят на решенията, които се взимат. Ние виждаме, че страните-членки на ЕС и НАТО имат много прагматична политика спрямо Русия. Тя е изключително сериозен фактор в световен аспект и е нужно да имаме прагматична политика. Не трябва да взимаме решения повлияни от това дали трябва да се харесаме или не, а да се водим от позицията дали има изгода за българските граждани. В политиката всичко, което се прави трябва да е в полза на гражданите“, подчерта Йовчев. Режимът, по който ДАНС има възможност за внедряване на служители под прикритие във фирмите, съществува отдавна. Няма нищо драматично в това. Появиха се опасения, че ще се разширяват правомощията на ДАНС, че няма да има достатъчни механизми за контрол и че агенти на ДАНС ще плъзнат масово по фирмите, но няма повод за притеснения. Това каза бившият вътрешен министър Цветлин Йовчев в ефира на Би Ти Ви. Сподели:", "date": "2018.06.01", "title": "Цветлин Йовчев разясни режима, по който ще се внедряват служители на ДАНС във фирмите"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BC%D0%BE%D0%BB%D0%B1%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D1%81%D0%B0-%D0%BF%D0%BE%D0%B4%D0%B0%D0%B4%D0%B5%D0%BD%D0%B8-%D0%BE%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news754475.html", "text": "Най-много подадени молби за българско гражданство са от граждани на Македония - . Това каза министърът на правосъдието Цецка Цачева в отговор на въпрос на народния представител от ПГ на „БСП за България“ Тодор Байчев за профила на лицата, искащи българско гражданство. „Следват „За този едногодишен период от образуваните 18 921 преписки, Съветът за гражданство с участие на представители на Външно министерство, МВР, ДАНС, Регионалното министерство в лицето на ГРАО са разгледали общо 16 313 преписки“, каза Цачева. Тя поясни, че 9848 от тях са уважени и са приключили с предложение за издаване на указ от президента на Република България, който е делегирал тези права на вицепрезидента. „Отказани са 895 заявления, разликата до числото 16 313 са такива преписки, за които се изискват допълнителни информации и документи“, допълни правосъдният министър. По отношение на мотивите за желание на българско гражданство, Цачева заяви, че те са лични. „В графата придобиване на българско гражданство по произход, най-много водещи са от държави, където има струпана българска общност: Македония, Сърбия, Украйна, Молдова, Русия. Това не е изненада“, допълни министърът. Сподели:", "date": "2018.06.01", "title": "Цецка Цачева: Най-много молби за българско гражданство са подадени от Македония "}
{"url": "http://pik.bg/%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%B5%D0%BD-%D0%BA%D0%B0%D0%BC%D0%B8%D0%BE%D0%BD-%D0%B2-%D0%BF%D0%B0%D1%80%D0%B8%D0%B6-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%B1%D0%BE%D0%BC%D0%B1%D0%B0-news754588.html", "text": "Френската полиция взриви подозрителен камион, открит край търговския център Val d'Europe в предградие на Париж. Това съобщи кметът на община Сери Филип Декруе в своя профил във Фейсбук. „Превозното средство беше взривено по инициатива на полицията в името на сигурността“, съобщи Филип Декруе. Кметът препоръча на всички граждани да не посещават района, защото са затворени всички паркинги и самият търговски център. Сподели:", "date": "2018.06.01", "title": "Взривиха подозрителен камион в Париж заради съмнение за бомба"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%BA%D0%B0%D0%B7%D0%B0-%D0%BF%D0%BE%D1%80%D0%B0%D1%81%D0%BD%D0%B0%D0%BB%D0%B8%D1%8F-%D1%81%D0%B8-%D0%B2%D0%BD%D1%83%D0%BA-%D1%81%D0%BD%D0%B8%D0%BC%D0%BA%D0%B0-news754587.html", "text": "Честит празник на всички деца! Бъдете здрави и усмихнати\", написа Борисов под уникалната снимка. Близо 800 харесвания получи снимката само за 10 минути. Хората поздравяваха малкия Бойко с празника. Премиерът Бойко Борисов предизвика истински фурор във фейсбук. Той поздрави всички деца за 1 юни със снимка с внука си. \" Сподели:", "date": "2018.06.01", "title": "ЕКСКЛУЗИВНО В ПИК! В деня на детето Борисов показа порасналия си внук (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%81%D1%82%D1%80%D0%B5%D0%BB%D0%B5%D1%86a-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BD%D0%B0%D0%B4%D0%B5%D0%B6%D0%B4%D0%B0-news754573.html", "text": "66-годишният мъж е стрелял с ловна пушка по съседа си. Припомняме, малко след 18:00 часа в полицията е получен сигнал за стрелбата. Униформени извършиха оглед на местопроизшествието. При инцидента няма пострадали. Полицията арестува мъжът стрелял на 31 май в столичния квартал \"Надежда\". Стрелецът е 66-годишен мъж. Това информираха от пресцентъра на МВР. Сподели:", "date": "2018.06.01", "title": "ЕКСКЛУЗИВНО! Задържаха стрелецa от столичния \"Надежда\""}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%B4%D0%B5%D0%BD-%D0%B3%D1%80%D0%B8%D1%88%D0%BE-%D0%B8%D0%B7%D0%BB%D0%B8%D0%B7%D0%B0-%D0%BF%D0%BE-%D0%BE%D0%B1%D1%8F%D0%B4-%D1%81%D1%80%D0%B5%D1%89%D1%83-%D0%B2%D0%B5%D1%80%D0%B4%D0%B0%D1%81%D0%BA%D0%BE-%D0%B2-%D0%BD%D0%B0%D0%BF%D0%B5%D1%87%D0%B5%D0%BD-%D0%BC%D0%B0%D1%87-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-news754400.html", "text": "34-годишният Вердаско е №35 в световната ранглиста в момента. С Григор се познават добре, тъй като са изиграли четири двубоя помежду си. В тях победите са наравно - 2:2. От четирите двубоя два са на клей като и в тях има равенство - 1:1 победи. Вчера една от суперзвездите на световния тенис Новак Джокович говори за българския си колега Григор Димитров пред Нова телевизия. Той коментира, че Гришо е в добра форма, показал е в мача срещу Доналдсън, че е стабилен психически в тежки моменти, а в двубоя с Вердаско \"трябва да влезе позитивно\". Григор Димитров ще играе днес на обяд своя трети мач на „Ролан Гарос“. След петсетовата драма с Джаред Доналдсън в сряда, днес Григор и Фернандо Вердаско откриват програмата на корт №1. Мачът ще започне минути след 12 часа българско време. Сподели:", "date": "2018.06.01", "title": "ГОЛЯМ ДЕН! Гришо излиза по обяд срещу Вердаско в напечен мач на \"Ролан Гарос\""}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%85%D0%BE%D1%80%D0%B0-%D1%81%D0%B5-%D0%BF%D1%80%D0%BE%D1%81%D1%82%D0%B8%D1%85%D0%B0-%D1%81-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B0%D0%BD%D0%B5%D0%B2-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D1%83-%D0%BF%D1%8A%D1%82-news754586.html", "text": "Сред присъстващите бяха бившият вицепрезидент и министър на правосъдието Маргарита Попова, председателят на БТПП Цветан Симеонов, бившият председател на БАН акад. Стефан Воденичаров. Да се простят с колегата си в храм \"Св. Арх. Михаил\" присъстваха и председателят на АИКБ Васил Велев и лидерът на КТ \"Подкрепа\" Димитър Манолов. Съболезнователен адрес изпрати президентът Румен Радев. Венци бяха положени от министъра за българското председателство Лиляна Павлова, синдикални организации, политически партии, съобщава БГНЕС. Божидар Данев е роден през 1939 г. в София. Завършва Техническия университет в София през 1965 г. След това работи в БАН. През 1981 година постъпва на работа в Българска стопанска камара - последователно като специалист, ръководител център, зам.-председател, председател. Бил е изпълнителен директор на Софийска фондова борса. Председателят на Българска стопанска камара Божидар Данев почина на 28 май, няколко месеца преди да навърши 79 години. Близки и семейство, стотици колеги, индустриалци и приятели пристигнаха в гробищния парк в \"Бояна\", за да си кажат последно сбогом с Божидар Данев. Сподели:", "date": "2018.06.01", "title": "Стотици хора се простиха с Божидар Данев в последния му път"}
{"url": "http://pik.bg/%D0%B3%D0%B8%D1%87%D0%BE-%D0%BE%D0%BA%D0%BE%D1%82%D0%BE-%D1%81-%D0%BA%D1%83%D0%BB%D1%82%D0%BE%D0%B2%D0%BE-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D0%B5-%D0%B7%D0%B0-%D0%BA%D1%80%D0%B0%D0%B6%D0%B1%D0%B0%D1%82%D0%B0-%D0%BE%D1%82-%D0%BC%D0%B0%D0%B9%D0%BA%D0%B0-%D1%81-%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5-news754571.html", "text": "Никога не бих злоупотребил или се подиграл с малко дете. Нямам ясни спомени, защото бях злоупотребил с алкохола. В МВР ми имат телефона. Гледам да съм примерен гражаднин. Нямам спомен, че аз съм го направил, но ми казаха, че има камери и са ме заснели. Така се оправда днес в Районния съд задържаният за кражбата от майка с болно дете, която взриви обществеността в Бургас. В момента тече съдебно заседание за определяне мярката му за неотклонение. Припомняме, че случаят предизвика вълна от гняв срещу извършителите на кражбата и подкрепа и съпричастност към потърпевшата жена. Майката тогава излезе с призив в групата \"Шофьори Бургас\" крадците да върнат докумените й и разказа за грозната кражба, извършена в района на хотел \"Драма\". Автомобилът й е бил обран, докато тя е обръщала внимание на болното си дете, изпаднало в криза. Според прокурора доказателствата са достатъчни по обем и категоричност. Това изглежда на пръв поглед поредно престъпление срещу собствеността, но е ограбил жеа, която е насочила вниманието си към детето, което има специални грижи, подчерта обвинението. Той не е социално ангажиран. Многократно е търсен и на адреса, и на мобилния си телефон, поради което се е наложило да бъде издирен. Явил се е с адвокат в полицията, но това е обща защитна версия, смятат от прокуратурата, съобщава \"Бургас Инфо\". Адвокатът на Гичо Вичев каза, че няма доказателства, че той е извършителят. Обвинението се градяло само на показанията на един свидетел – Бранимир. \"Но не е ясно дали самият той не е извършител, защото по-късно приятелката му е оставила въпросния таблет в заложна къща\", посочи защитата. Откраднатото е на стойност малко над 500 лева. Не било вярно, че Гичо Вичев се укривал, забавил се бил с няколко часа, защото бил служебно ангажиран. Адвокатът му твърди, че обвинението срещу него не е коректно. Гичо работел без трудов договор и защитата му нямала физическа възможност да призове свидетел, който да удостовери, че той работи. Внасянето на искането за ареста му било единствено по настояване на полицията. От последната му присъда през 2014 г. нямал други престъпни прояви, каза адвокатът и настоя за домашен арест. Районният съд ще се произнесе в 18,20 часа. burgasinfo.com Сподели:", "date": "2018.06.01", "title": "Гичо Окото с култово оправдание за кражбата от майка с болно дете"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%87%D0%B5%D1%80%D0%BD%D0%B0-%D0%BF%D1%80%D0%BE%D0%BA%D0%BE%D0%B1%D0%B0-%D0%B7%D0%B0-%D0%B3%D1%80%D0%B8%D1%88%D0%BE-%D0%B2-%D0%BF%D0%B0%D1%80%D0%B8%D0%B6-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BE%D1%82%D0%BF%D0%B0%D0%B4%D0%BD%D0%B0-%D0%BE%D1%82-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-%D0%BE%D0%B1%D0%BD%D0%BE%D0%B2%D0%B5%D0%BD-news754452.html", "text": "Черна прокоба преследва Григор Димитров на \"Ролан Гарос\". Българинът се препъна в третия кръг в Париж, както и миналата година. Този път оттстъпи с 0:3 пред Фернандо Вердаско. Четвъртият в света отново не успя да победи и тенисист от първите 50 в ранглистата на АТП на червените кортове, които сякаш са омагьосани за него. Феновете на тениса имаха шанса да гледат опит за рекорд на Григор Димитров още в първия мач на корт номер 1 на втория за годината турнир от Големия шлем. Българинът опита да достигне за първи път осминафиналите в Париж, но се провали. Петсетовият мач срещу Джаред Доналдсън (САЩ) в предния кръг му изигра лоша шега и умората го налегна на корт 1. Нашето момче допусна пробив на старта, но веднага го върна, а после с мощни сервиси обърна резултата до 2:1 гейма в първия сет срещу коравия ветеран Фернандо Вердаско (№35 в ранглистата на АТП). Последва гейм за испанеца и 2:2. Гришо обаче продължава с мощните сервиси - 3:2 след негово подаване и гейм на нула. Вердаско отново изравни - 3:3, макар и трудно. 4:3 за българина с нова серия от добри начални удари. След 24 минути двамата сядат за почивка. Испанецът сервира с нови топки, но се измъкна и спечели гейма на 30. Геймовете в първия сет са по 4. Бърз ас на Григор и 15:0, но две точки за испанеца и 15:30. Българинът се справи отлично и води с 5:4. Вердаско изравни 5:5, става напечено в края на първия сет. Гришо изправи съперника си до стената - 6:5. Тайбрек, след като Вердаско спаси 4 сетбола и отърва пробива. Геймовете в първия сет са 6:6. Гришо рухна с 4:7 в тайбрека, след като водеше с 3:1 на опитния съперник. 7:6 и сет преднина за Вердаско, а Григор счупи ракетата си от яд. Испанецът надигна глава, самочувствието му е друго. Първи гейм за Фернандо. Григор изравни - 1:1, но изпусна две възможности за пробив и Вердаско се измъкна. 2:1 за него във втората част. Българинът вдигна оборотите с гейм на нула и четвърти ас, резултатът е изравнен 2:2. Вердаско повежда отново с 3:2. Пробив на нула и испанецът поведе с 4:2. Краката на Григор омекнаха, умората е видна. 5:2 за ветерана, българинът мина в глуха защита. Пробив, гейм и сет за Фернандо Ведраско. 6:2 и 2:0 части, Григор Димитров е гроги. Първата ни ракета никога в кариерата си не е обръщал мач от 0:2 сета. Вредаско дръпна с 2:0 след маратонски втори гейм, в който проби Григор. Нашето момче е гроги. 3:0, бърз трети гейм за опитния испанец. Глътка въздух - 1:3. Гришо върна пробива и намали на 2:3! Моментален отговор на Фернандо и 4:2 след бърз пробив. Българинът изнемогва на червения корт, придвижда се бавно и закъснява за топките. И Григор Димитров пробива - 3:4. Равенство 4:3, връща ли се най-добрият ни тенисист в играта. 5:4 за Вердаско. Българинът сервира, за да остане в турнира. Испанецът пробива и печели мача с 3:0, за 2,21 ч. Преди \"Ролан Гарос\" двамата бяха играли 4 пъти помежду си, а изразен лидер нямаше - 2:2 победи. 34-годишният испанец триумфира и в последния им сблъсък - през март 2018 г. той отстрани Димитров още на старта в Индиън Уелс. Григор обаче беше взел последната победа в съперничеството им на червени кортове - през 2015 г. в Монако. Българският тенисист влезе в мача след изморителна петсетова битка в предишния кръг срещу американеца Джаред Доналдсън. Този мач продължи 4 часа и 20 минути, а в края му съперникът на Гришо игра на куц крак заради крампи. Сподели:", "date": "2018.06.01", "title": "ЕКСКЛУЗИВНО В ПИК! Черна прокоба за Гришо в Париж! Българинът отпадна от \"Ролан Гарос\" (ОБНОВЕНА) "}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%8A%D1%80%D1%86%D0%B8%D1%8F-%D1%80%D1%83%D0%BC%D1%8A%D0%BD%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D0%BD%D0%B0-%D1%83%D1%87%D0%B5%D0%BD%D0%B8%D0%B5-%D0%B2-%D0%B0%D1%82%D0%B8%D0%BA%D0%B0-news754376.html", "text": "Решението на държавните и правителствени лидери на Гърция, Румъния, България и Сърбия, което беше взето по време на третата среща на върха между четирите балкански държави в Букурещ на 24 април, за съвместно военно учение на специалните сили вече е факт, пише Protothema, цитиран от Фокус. Както обяви Генералният щаб за национална отбрана на Гърция в четвъртък, 31 май, регулярно военно учение на екипите със специално предназначение на четирите балкански държави започва в същия ден в обширния район на Атика, под името „Salamis Storm 2018“, под координацията на междубраншовата администрация за специални операции на Генералния щаб за национална отбрана на Гърция. В съвместното военно обучение на Гърция, България, Румъния и Сърбия, наблюдатели от Кипър, Египет, Естония, САЩ, Йордания, Израел и Полша също са били поканени, се казва в официалното съобщение на гръцкия генерален щаб за национална отбрана. Учението ще приключи на 9 юни. Неговата цел е да „насърчи нивото на военно сътрудничество и оперативна съвместимост на участващите екипи“, се казва в съобщението. Сподели:", "date": "2018.06.01", "title": "Военни от България, Гърция, Румъния и Сърбия на учение в Атика"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B2%D0%B8%D0%B4%D0%B5%D0%BE-%D1%81%D1%82%D0%B0%D1%82%D1%83%D1%8F-%D0%BD%D0%B0-%D1%81%D0%B2%D0%B5%D1%82%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-%D0%B7%D0%B0%D0%BF%D0%BB%D0%B0%D0%BA%D0%B0-%D1%81%D1%8A%D0%BB%D0%B7%D0%B8%D1%82%D0%B5-%D1%81%D0%B0-%D1%81-%D0%B0%D1%80%D0%BE%D0%BC%D0%B0%D1%82-%D0%BD%D0%B0-%D1%86%D0%B2%D0%B5%D1%82%D1%8F-%D0%B2%D0%B0%D1%82%D0%B8%D0%BA%D0%B0%D0%BD%D0%B0-news754387.html", "text": "Статуя на Света Богородица в град Хобс, Ню Мексико, заплака. От очите й се стичат сълзи с аромат на цветя, съобщава esoreiter.ru. Хиляди християни влизат в местната църква „Дева Мария“, за да видят с очите си чудото и да се помолят на Божията майка. Представители на Католическата църква обявиха, че явлението ще бъде проучено. Според тях, трябва първо да се направи задълбочено изследване, за да се изясни дали не се дължи на някакви физически причини, тоест на човешка намеса. Ако странните сълзи на Божията Майка не намерят материално обяснение, явлението ще бъде официално признато за чудо. Сподели:", "date": "2018.06.01", "title": "СЕНЗАЦИОННО ВИДЕО! Статуя на Света Богородица заплака! Сълзите са с аромат на цветя, Ватикана проучва чудото"}
