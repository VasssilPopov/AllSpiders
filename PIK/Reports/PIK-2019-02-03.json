{"url": "https://pik.bg/%D0%BB%D0%B0%D0%B2%D0%B8%D0%BD%D0%B0-%D0%BF%D0%BE%D0%B3%D1%83%D0%B1%D0%B8-%D1%87%D0%BE%D0%B2%D0%B5%D0%BA-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D1%82%D1%80%D1%83%D0%BF%D0%B0-12-%D1%81%D0%BA%D0%B8%D0%BE%D1%80%D0%B8-news816824.html", "text": "Един човек е загинал, а двама други са пострадали при падане на лавина в Югоизточна Франция, съобщи АФП. Инцидентът е станал около 15.00 ч. местно време, в департамента Савоа на височина 2300 м. Снежната маса е затрупала 12 скиори. Незабавно е започнала спасително-издирвателна операция. Днес в няколко района на Франция има обявен оранжев код за опасно време - силен снеговалеж и заледявания. Особено сериозна е ситуацията в Алпите, където снеговалежът започнал в петък вечер, блокира стотици автомобили. В Савоа, около 600 шофьори, опитващи се да стигнат ски курортите, бяха принудени да прекарат нощта във временни заслони - спортни зали, училища и кметства. Сподели:", "date": "2019.02.03", "title": "Лавина погуби човек във Франция, затрупа 12 скиори"}
{"url": "https://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B8-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news816933.html", "text": "Анадолската агенция. Делегация на турското министерство на националната отбрана приключи преговорите с руски представители за последните събития в Сирия, предава Според изявление на уебсайта си, Министерството заяви, че дискусията е включвала последните събития в Сирия в рамките на споразуменията от Астана и Сочи и особено опозиционния северозападния град Идлиб. В този контекст, както се посочва в изявлението, както турски, така и руски представители са подчертали значението на поддържането на сътрудничеството в Идлиб, за да се осигури мир и стабилност въпреки всички провокации. Освен това, по отношение на ситуацията в Манбидж и Източна Сирия, беше отбелязано, че и двете страни споделят взаимна перспектива относно елиминирането на проблемите на сигурността , които тревожат Анкара, предизвикани от терористичните групи на Кюрдската работническа партия (ПКК) и Отрядите за народна самоотбрана(ОНС). В изявлението се подчертава значението на взаимното разбирателство за противодействие на всякакъв вид тероризъм в съответствие със запазването на териториалната цялост на Сирия. Сподели:", "date": "2019.02.03", "title": "Руските и турски военни са обсъдили ситуацията в Сирия"}
{"url": "https://pik.bg/%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%B8%D0%B7%D0%B1%D1%8F%D0%B3%D0%B0%D1%85-%D0%B2-%D1%83%D0%BD%D0%B3%D0%B0%D1%80%D0%B8%D1%8F-%D0%BE%D1%82-%D1%81%D1%82%D1%80%D0%B0%D1%85-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news816911.html", "text": "Бившият македонски премиер Никола Груевски, който доминира на политическата сцена в Р Македония едно десетилетие, а сега е беглец от правосъдието, каза, че е избягал в Унгария от страх за живота си, предаде Асошиейтед прес. Четиридесет и осемгодишният Груевски се появи в унгарското посолство в Тирана през ноември, търсейки убежище, няколко часа преди да трябва да влезе в затвора, за да изтърпи двегодишно наказание за корупция, предава БТА. В първото си интервю след бягството, разпространено снощи по частната македонска телевизия Сител, Груевски каза, че е избягал, защото \"негови много близки хора\" му казали, че \"ще бъде ликвидиран\" в затвора. Груевски твърди, че преди да получи тази информация, е имал намерение да излежи присъдата. Р Македония издаде международна заповед за арест за Груевски и подаде молба за екстрадиция към унгарските власти. Бившият македонски премиер казва, че възнамерява да се върне у дома \"някой ден\". Сподели:", "date": "2019.02.03", "title": "Груевски: Избягах в Унгария от страх за живота си"}
{"url": "https://pik.bg/%D1%8E%D0%BD%D0%B0%D0%BB-%D0%BB%D1%8E%D1%82%D1%84%D0%B8-%D0%B5%D0%B7%D0%B8%D0%BA%D1%8A%D1%82-%D0%BD%D0%B0-%D0%BE%D0%BC%D1%80%D0%B0%D0%B7%D0%B0%D1%82%D0%B0-%D0%B2%D0%BE%D0%B4%D0%B8-%D0%BA%D1%8A%D0%BC-%D0%BA%D0%BE%D0%BD%D1%84%D1%80%D0%BE%D0%BD%D1%82%D0%B0%D1%86%D0%B8%D1%8F-news816829.html", "text": "Патриотарският блок ще стане очевидно причина за сериозна политическа криза и разцеплението на правителството. Това заяви пред БНТ бившият активен функционер на ДПС Юнал Лютфи. Той оневини ДПС и заяви: \"Ние говорим с езика на превенцията. Този език, който се употребява официално от трибуната на парламента или по медиите от представители на Обединените патриоти, това е езикът на омразата. Това не води към нищо друго освен към конфронтация\", заяви още той. Лютфи отбеляза, че огромната социална диспропорция в световен мащаб ще доведе до нова вълна от бежанци: \"Това е голяма тема. Но не трябва да се чудим защо представители на бедните страни идват към Европа. Защото сега тук, а един ден в Канада и САЩ ще има бежанци. И това трябва да се предвиди - как да стане така, че да няма много бедни и немислимо богати\". Сподели:", "date": "2019.02.03", "title": "Юнал Лютфи: Езикът на омразата води към конфронтация"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%B0%D1%85%D0%B0%D0%BB%D1%81%D1%82%D0%B2%D0%BE-%D0%B1%D0%B0%D0%BD%D0%B5%D0%B2-%D0%B0%D0%B3%D0%B8%D1%82%D0%B8%D1%80%D0%B0-%D0%BE%D1%82-%D0%BA%D0%B8%D0%BB%D0%B8%D1%8F%D1%82%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B5%D1%82%D0%B5-%D0%B5%D0%B2%D0%B3%D0%B5%D0%BD%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-news816970.html", "text": "„Инициативен граждански комитет издига кандидатурата на Евгения Златева Банева за участие в изборите за Европейски парламент.“ Този статус се появи на стената във Фейсбук на обвиняемия олигарх Николай Банев. Банев кани всички приятели, съмишленици, близки и роднини да подкрепят нейната кандидатура за евродепутат. „Кандидатура на образована и интелигентна жена-юрист, владееща перфектно английски и френски език, майка на три деца, бизнес дама, притежаваща всички качества на европейски ангажирана личност“, пише Банев, съобщава Tribune.bg Преди дни Банев обяви предизборна политическа кампания от килията. „Основата на предизборната платформа“ беше положена от олигарха във Фейсбук. Обвиненият за тартор на престъпна група щял да спасява народа, стана ясно още от статуса му. За да се яви милионерът арестант с комитет на изборите, трябва просто да има трима души, които да основат инициативния комитет, гласи законът. И да внесе депозит, който е 100 лева, както и нужното количество подписи за подкрепа на кандидата. По закон всички кандидат-депутати имат имунитет и трябва да бъдат на свобода, ако нямат влязла в сила присъда. Подобно \"излизане от ареста\" на обвинени не е прецедент. Бизнесмените от Дупница Братя Галеви напуснаха зандана през 2009 г., за да водят кампанията си за депутати. Банев попадна в килия в края на октомври. Беше арестуван във Франция, по-късно екстрадиран в България. В ареста е и съпругата му Евгения. Банев получи обвинение като лидер на организирана престъпна група за пране на 1,3 млрд. лв. и данъчни престъпления. Обвинени за участници в групата са съпругата му Евгения и майка му – Мария. Сподели:", "date": "2019.02.03", "title": "НЕВЕРОЯТНО НАХАЛСТВО: Банев агитира от килията: Подкрепете Евгения за евродепутат"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B3%D1%80%D0%B8%D0%BF%D0%B0-news816889.html", "text": "Грипната епидемия у нас е вече в разгара си, а първите два смъртни случая вследствие на усложнения от вируса са регистрирани в Пловдив. В момента върлуват двата щама – „Мичиган“ и „Калифорния“, но според лекарите са еднакво опасни и при неправилно лечение усложненията са неизбежни. Независимо от разнообразието на зооепитети, типове и щамове грипът ни посещава всяка зима. Но да му се даде точна характеристика, е трудно. Какви са първите признаци на тежко заболяване? Когато температурата на тялото е висока продължително време и почти не се повлиява от лекарства и компреси, е най-ранният сигнал. За кратко може да спадне, но скоро отново се повишава, а болният е ту в трескава възбуда, ту обратно – в апатия. Нетърпимо главоболие, което може да се дължи не само на високата температура, но и на започнало мозъчно възпаление. Много характерен симптом в този случай е силната непоносимост към светлината. Друг сигнал за наличието на опасна инфекция е, когато болният буквално не може да стане от леглото заради слабост в мускулите и ставите, която успешно се конкурира с главоболието, или когато дишането е учестено. Всеки един от тези симптоми е признак, че имунната система вече изнемогва и не бива да отлагате търсенето на лекарска помощ. Ако не бъдат взети адекватни мерки, вирусът започва да поразява вътрешните органи. Първите му мишени са белите дробове, сърцето, главният мозък и бъбреците. Но това не е единствената опасност. Тъй като имунната система е изтощена, патогенните микроорганизми, които живеят в тялото, се възползват от ситуацията и предизвикват бактериални усложнения. С други думи, през първите дни на заболяването са възможни вирусни усложнения – бронхит, пневмония, миокардит (възпаление на сърдечния мускул), еднокардит, енцефалит (възпаление на мозъчната тъкан), менинфит, нефтит и бъбречна недостатъчност. Те са и най-опасни, защото се развиват бързо и засягат най-важните органи в тялото. Затова, ако карате грипа нетипично тежко, не отлагайте с дни търсенето на лекарска помощ. Бактериалните усложнения обикновено се проявяват на по-късен етап – 5-7 дни след началото на заболяването. Това най-често са ангина, синузит, отит, бактериална пневмония. Затова твърде продължителното боледуване, дори и в по-лека форма, също не бива да се подценява. Сподели:", "date": "2019.02.03", "title": "Как да разпознаем усложненията на грипа"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D0%B8%D1%81%D0%BA%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%B9%D0%B5%D0%BC%D0%B5%D0%BD-news816912.html", "text": "Папа Франциск призова за прекратяване на хуманитарната криза в Йемен и за спазване на споразуменията за примирие в пристанищния град Ходейда. Светият отец отправи този призив във Ватикана, малко преди да отпътува на тридневно посещение в Обединените арабски емирства, които са ключов член на оглавяваната от Саудитска Арабия коалиция, воюваща срещу подкрепяните от Иран бунтовници хуси. Папа Франциск е очакван в емирствата по-късно днес. Той ще стане първият глава на римокатолическата църква, посетил Арабския полуостров. Сподели:", "date": "2019.02.03", "title": "Папата иска прекратяване на хуманитарната криза в Йемен"}
{"url": "https://pik.bg/%D1%80%D0%B0%D0%B7%D0%BA%D1%80%D0%B5%D0%BF%D0%BE%D1%81%D1%82%D0%B5%D0%BD%D0%BE-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B7%D0%B0-%D1%81%D0%B2%D0%B5%D1%82%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD---%D0%B4%D0%B0-%D0%BF%D0%BE%D0%B4%D0%B0%D1%80%D0%B8%D1%88-%D0%B0%D0%BB%D0%B1%D1%83%D0%BC-%D1%81%D1%8A%D1%81-%D1%81%D0%B2%D0%BE%D0%B8-%D0%B5%D1%80%D0%BE%D1%82%D0%B8%D1%87%D0%BD-news816908.html", "text": "Все повече българи избират да подарят на любимия човек албум със свои еротични снимки за т.нар. Ден на влюбените 14 февруари, споделят фотографи, организиращи интимните фотосесии. Растящата популярност на тази изненада показва колко разкрепостени са българите между 20 и 40 години, съобщава Би Ти Ви. Най-често дами решават да изненадат половинките си със свои горещи фотоси. Те предпочитат стилната еротика и загатването за страст, която може да се крие дори в една усмивка. Освен подарък за партньора, фотосесията е и начин дамите да се погледнат в различна светлина, разказват фотографи. Сподели:", "date": "2019.02.03", "title": "РАЗКРЕПОСТЕНО ПО БЪЛГАРСКИ: Нова мода за свети Валентин - да подариш албум със свои еротични снимки"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BF%D1%80%D0%B5%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news816915.html", "text": "За пореден случай на грабеж на възрастен човек, този път в Казанлък. Трима мъже са нападнали възрастния мъж, който се е връщал от пазар с покупки. Инцидентът е станал пред блок 19 в квартал „Васил Левски“. След като пребиват мъжа, те са успели да му отмъкнат парична сума, мобилен телефон и покупките. Благодарение на бързата реакция на органите на реда двама от тримата извършители са задържани, третият се издирва. Сподели:", "date": "2019.02.03", "title": "БРУТАЛНО: Пребиха и ограбиха възрастен мъж в Казанлък"}
{"url": "https://pik.bg/%D1%85%D0%B0%D0%B7%D0%B0%D0%BB-%D0%BE%D1%82-%E2%80%9E%D1%87%D0%B5%D1%80%D0%BD%D0%B0%D1%82%D0%B0-%D0%BF%D0%B5%D1%80%D0%BB%D0%B0%E2%80%9C-%D0%BF%D0%BE%D0%B3%D1%80%D0%B5%D0%B1%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news816886.html", "text": "Турската звезда Ханде Ерчел, която доскоро гледахме като Хазал в популярния сериал „Черната перла“, е загубила майка си. Красивата актриса не била на себе си и тежко изживявала драматичния обрат в живота си, като отказвала да разговаря хора и се оттеглила да скърби зад стените на дома си. Преди няколко месеца екранната Хазал сама сподели с многобройните си последователи в социалните мрежи, че минава през 9-те кръга на ада и се бори за живота на майка си. Тогава звездата на турското кино направи откровението, че родителката ѝ е покосена от рак в четвърти стадий, но въпреки това вярва безрезервно, че лекарите и молитвите на всичките ѝ близки ще успеят да я отърват от лапите на коварната болест. В първия месец от новата 2019 г. обаче майката на Ханде на издържала и починала в болницата, където бе настанена още преди месеци. Въпреки усилията на докторите да я спасят, за съжаление, те не можели да направят нищо повече и Айлин Ерчел издъхнала само на 47-годишна възраст. Единственият човек, заради когото актрисата продължавала да се усмихва, е нейният любим Мурат Далкълъч. За връзката им тя призна само дни преди да научи, че майка ѝ е тежко болна. Двамата са заедно от все още по-малко от година, а половинката на Ханде също е голяма звезда в Турция. Мурат е бивш съпруг на колежка на Ерчел – Мерве Болуур, а освен това е сред най-известните поп певци в южната ни съседка. Наскоро в интервю за интернет предаване Мурат, запитан дали би се оженил отново след развода си с Мерве, отговори: „Защо не?! Разбира се, че искам да се оженя и да създам семейство. Бракът е нещо много хубаво и трябва да присъства в живота ни“. Преди това пък Ханде коментира, че я привличат умните и обичащи мъже. Предходната ѝ сериозна връзка бе с актьора Екин Мерт Даймаз, с когото бяха заедно повече от три години и скъсаха драматично през февруари 2017 г. Сподели:", "date": "2019.02.03", "title": "Хазал от „Черната перла“ погреба майка си"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D1%8A-news816065.html", "text": "През февруари се засилва меркантилността дори при хора, доказали, че почтено работят за общественото благо. Мислите на мнозина денонощно са заети как да се домогнат до блага чрез законни или не съвсем легални начини за лично облагодетелстване. А когато дойде моментът на истината и осъзнаят, че са на ръба на фалита, действията им станат обществено достояние и законът пожелае да се запознае с тях, ще мразят света, Вселената, но не и себе си, защото за техни грешки и дума не може да става. Това вещаят звездите за м. февруари според хороскопа на топ астроложката Светлана Тилкова - Алена за България. Ето какво гласи още пълният хороскоп на астроложката: За да спаси кожата, някой партийно зависим може да стане независим депутат. Зад спокойствието и привидната хармония с хората от обкръжението ни се спотайват агресия и гняв, които ни повлияват и дори потискат. Подвластни сме и на немалко подмолни и в наша вреда действия заради неизяснени отношения с колеги, приятели, близки. И ето, вместо да сме изградили стабилна основа, която да ни гарантира успешно ново начало, ние, проглеждайки през леко отгърнатата пелена на заблудата, осъзнаваме, че сме стигнали до задънена улица и се налага да сменим средата си, за да се спасим от провала и застоя. Желанието за общуване е засилено и ще тласне мнозина към капана да печелят приятели и партньори, да се обвързват в личен, професионален план, а политиците на държавно и междудържавно ниво – с привидно перспективни хора, които обаче вредят, тормозят, използват и потискат. Дали ще избегнем този проблем заради създадените отношения, зависи от нас самите. Правителството може да се изненада от случайно установени сериозни пропуски в работата на последното служебно правителство, които във втората част на месеца да се превърнат в препъникамък, но преодолим. Проблемът с чистотата на природата и с контрола над хранителните стоки грабва обществения интерес, а правителството е нужно да действа правилно, за да потуши нечий революционен плам за предсрочни избори. Наводненията са проблем за вече пострадалите от водната стихия в предходните години, но отказали да предприемат нужните действия, за да избегнат нови драми. Нептун власт¬ва в Риби до 2025 година. Дотогава, искаме или не, водата може да отнесе битието ни – порои, наводнения, не можем да ги избегнем. Сподели:", "date": "2019.02.03", "title": "САМО В ПИК! Какво вещаят звездите за България през февруари? Топ астроложката Алена: Кабинетът ще потушава революционен плам за предсрочни избори"}
{"url": "https://pik.bg/%D0%B6%D0%B8%D0%B2%D0%B0%D0%BA%D1%8A%D1%82-%D0%B4%D0%BD%D0%B5%D1%81-%D0%BF%D0%BE%D0%BB%D1%83%D0%B4%D1%8F-14-%D0%B3%D1%80%D0%B0%D0%B4%D1%83%D1%81%D0%B0-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-news816913.html", "text": "Необичайно топло бе времето за февруари по морето днес. 14 градуса показахатермометрите в Бургас, морската вода бе с температура 6-7 градуса. Много хора излязоха на разходка край морето. Пясъчната дига, която концесионерът е издигнал, за да пази плажната ивица и заведенията от заливане, служи по-скоро за игра на децата, съобщава Би Ти Ви. Топлото време ще продължи и утре, но от вторник градусите ще започнат да се понижават. Сподели:", "date": "2019.02.03", "title": "Живакът днес полудя: 14 градуса показаха термометрите в Бургас"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B6%D0%B5%D0%BD%D0%B8%D1%82%D0%B5-%D1%85%D1%8A%D1%80%D0%BA%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BC%D1%8A%D0%B6%D0%B5%D1%82%D0%B5-news816919.html", "text": "Има тенденция жените да пият все по-големи количества алкохол през последните 30-40 години. А и , което също предизвиква хъркане. Пушенето на обикновени и електронни цигари е доста разпространено сред представителките на нежния пол и може да предизвика възпаление на горните дихателни пътища със същия ефект. До скоро се смяташе, че мъжете са тези, които най-често нарушават тишината в брачното легло с хъркене. Но последно проучване установи, че представителките на нежния пол хъркат по-често от мачовците, пише в. \"Дейли мейл\". Според проучването 34% от дамите в млада възраст хъркат тежко най-малко три пъти седмично. Този процент при мъжете се оказа 31%. Експерти отдават увеличеното хъркане при жените на редица фактори. Сред тях те посочват затлъстяването, повишената консумация на алкохол и употребата на електронни цигари . Според специалиста Бик Котеча досега се считаше, че жените натрупват тлъстини благодарение на естрогена, предимно в областта на бедрата, таза и ханша. Но новите изследвания показват, че подобни запаси все по-често се оформят и в областта на врата. Това от своя страна предизвиква натиск върху въздухопроводите и затруднено дишане, водещо до хъркане. алкохолът е мускулен релаксант тъканите в гърлото се отпускат Сподели:", "date": "2019.02.03", "title": "ПРОУЧВАНЕ: Жените хъркат повече от мъжете"}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B1%D1%8A%D1%80%D0%B7-%D1%82%D0%B5%D1%81%D1%82-%D0%B7%D0%B0-%D0%B3%D1%80%D0%B8%D0%BF-news816883.html", "text": "Болниците се състезават с лабораториите и пуснаха бързи тестове за грип. Епидемията вече обхваща почти цялата страна. Броят на заразените надхвърля 150 000. На този фон интересът към изследванията за наличие на щамове е огромен. Лечебните заведения също започнаха да предлагат платени бързи тестове. Те хващат заразата за броени минути, но не се поемат от Здравната каса и се заплащат от пациентите. Затова няма твърда цена. В различните градове изследването варира между 10 и 30 лв. Сподели:", "date": "2019.02.03", "title": "Пуснаха бърз тест за грип"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%88%D0%BA%D0%BE%D0%B4%D1%80%D0%B5%D0%BD%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B9-%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news816977.html", "text": "Жена е загинала и трима души, включително нейният син и съпруг, са изчезнали в неделя, след като малка туристическа лодка се е преобърнала в Шкодренското езеро на границата между Черна гора и Албания, съобщиха от полицията и спасителните служби, предава AFP, цитирани от \"Фокус\". Лодката e транспортирала туристи към църква на едно от островчетата на езерото. На борда е имало най-малко осем души и четирима са успели да се спасят, информират спасителните служби от черногорската столица Подгорица Националността на пътниците не е известна към момента. Спасителни екипи, включително водолази и полицейски хеликоптер, издирват изчезналите, съобщиха местните медии. Причината за инцидента не е известна, но районът беше засегнат от неблагоприятни метеорологични условия. Сподели:", "date": "2019.02.03", "title": "Трагедия в Шкодренското езеро: Жена е загинала, а семейството й е в неизвестност"}
{"url": "https://pik.bg/%D0%BD%D1%83%D1%80-%D0%BE%D1%82-%E2%80%9E%D1%81%D0%B5%D0%B3%D0%B0-%D0%B8-%D0%B7%D0%B0%D0%B2%D0%B8%D0%BD%D0%B0%D0%B3%D0%B8%E2%80%9C-%D0%B2%D0%B4%D0%B8%D0%B3%D0%BD%D0%B0-%D0%BF%D0%B8%D1%89%D0%B5%D0%BD-%D0%B3%D0%BE%D0%B4%D0%B5%D0%B6-news816882.html", "text": "Една от най-известните турски актриси – Амине Гюлше, вдигна пищен годеж с половинката си – звездата на „Арсенал“ Месут Йозил. Топфутболистът отдавна падна на колене пред любимата си, станала супер популярна с ролята си на Нур в сериала „Сега и завинаги“, с пръстен, но според мюсюлманските традиции не може да се сключи брак, без преди това да се е състоял официалният годеж. На ритуала, който досущ наподобява сватба, се канят повечето гости, които ще присъстват и на венчавката. Поръчва се украса, торта, дава се прием. Най-важни в този ден са бъдещата булка и родителите на младоженеца, защото именно това е моментът, в който тя става част от тяхното семейство и напуска своето. Годежното тържество на Амине и Месут се състояло в елитен ресторант, а украсата била решена в синьо и златно. Бъдещите младоженци пък избрали тоалети в черно за важния повод. В Турция вече текат залагания кога ще бъде истинската сватба, като най-вероятният отговор е през идното лято. Месут и Амине са заедно от 2015 г. и неотдавна споделиха откровено как си представят да минат под венчилото. За прекрасното събитие влюбената двойка е избрала прекрасен шведки замък.  Първоначално младоженците искали да сключат брак в лъскав хотел, но след това се спрели на двореца. Менюто на сватбата щяло да бъде многостепенно. Булката искала то да включва най-скъпите рибни и месни блюда. Според турските медии тържеството се изчислява на един милион лири, гостите щели да наброяват близо 500 души, само със 100 по-малко от кралската сватба на Меган и Хари. Влюбената двойка избира приказния дворец в Швеция заради връзката на актрисата с държавата. Тя е живяла там цели 21 години. Екранната Нур сподели преди време, че е много голям инат - също като своята героиня. Тя каза още, че би направила всичко за мъжа до нея, ако се наложи. „Боря се за любовта си. Но не знам дали бих издържала толкова много трудности, не знам дали притежавам силата, която притежава Нур. Мисля, че Нур е по-силна от мен”, допълни Амине Гюлше. Сподели:", "date": "2019.02.03", "title": "Нур от „Сега и завинаги“ вдигна пищен годеж"}
{"url": "https://pik.bg/%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%B2%D0%B8%D0%BD%D0%B5%D1%82%D0%BA%D0%B8-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D1%80%D0%B5%D0%B4%D0%B8-%D0%B3%D0%BE%D0%B4%D0%B8%D0%BD%D0%B0-news816895.html", "text": "С една пета повече винетки са купени само през първия месец на годината, сравнено с януари 2018 г., показват числата на АПИ. Ръстът идва въпреки, че новата система се срина още в първите дни на годината. Според Пътната агенция, през декември и януари са купени с 440 000 винетки повече, отколкото миналата година по същото време. Откакто е в сила новата система в хазната са влезли над 70 милиона лева от милион електронни стикери. Над седемдесет на сто от винетките са купени за леки коли. До 16 август, когато започва работа системата за тол таксите, електронни винетки ще се изискват и за тежкотоварните автомобили. Сподели:", "date": "2019.02.03", "title": "Купуваме повече винетки отколкото преди година"}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B8-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-%D1%81-%D0%BF%D0%BB%D0%B0%D0%BD-%D0%BE%D1%82-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-news816823.html", "text": "Кралица Елизабет II и високопоставени членове на кралското семейство могат да бъдат евакуирани от Лондон в случай на безредици, причинени от излизането на страната от Европейския съюз без споразумение. Сподели:", "date": "2019.02.03", "title": "Евакуират кралицата при безредици след Брекзит с план от Студената война"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BF%D1%80%D0%BE%D1%82%D0%B5%D1%87%D0%B5-%D0%BF%D0%BE%D0%BA%D1%80%D0%B8%D0%B2%D0%B0-news816901.html", "text": ", предаде БНТ. В новопостроения корпус на \"Калина Малина\" се появили пукнатини по стените и мухъл, а част от мазилката паднала. За проблема сигнализирали родители. Сградата била построена от фирмата, изградила и училището \"Васил Левски\" в града, което също било затворено преди 2 години заради конструктивни проблеми. Новият корпус на детската градина бил изграден преди 6 години като резултат от публично-частното партньорство между Община Варна и пловдивската фирма \"Стоянстрой\". С От общината обясниха, че , които образуват мухъл по стените в стаите. Вече има и отлепени фаянсови плочки в сервизните помещения. От своя страна фирмата изпълнител посочи, че докато сградата е била в гаранция, са били направени всички ремонти. Според общината обаче Община Варна вече е разпоредила ремонт на новия корпус на детската градина. Ще бъде извършена и конструктивна експертиза, която да установи дали сградата не е опасна. Затвориха детска градина във Варна заради некачествено строителство коро обаче по сградата се появили дефекти. основният проблем са течовете от покрива строителят не е предприел необходимите мерки и по тази причина срещу него е заведено дело. Сподели:", "date": "2019.02.03", "title": "Затвориха детска градина във Варна, протече покрива"}
{"url": "https://pik.bg/%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%B8-%D0%BC%D0%BB%D0%B0%D0%B4%D0%B8%D1%82%D0%B5-%D0%BB%D1%8E%D0%B4%D0%BC%D0%B8%D0%BB%D0%B0-%D0%B8-%D0%B0%D0%BD%D1%82%D0%BE%D0%BD%D0%B8%D0%BE-%D1%81%D0%BB%D0%BE%D0%B6%D0%B8%D1%85%D0%B0-%D1%83%D0%BD%D0%B8%D1%84%D0%BE%D1%80%D0%BC%D0%B8-%D0%BD%D0%B0-20-%D0%B3%D0%BE%D0%B4%D0%B8%D0%BD%D0%B8-news816827.html", "text": "Едва навършили 20 години, Людмила Костадинова и Антонио Христов избират да пазят обществения ред и да станат жандармеристи. Последната ни акция беше в град Перник на фестивала „Сурва”, обясни Антонио Христов в предаването „Тази неделя” по Би Ти Ви. За мен да бъда жандармерист беше детска мечта, отбеляза и Людмила Костадинова. Тя сподели, че като малка се е занимавала със спорт, това я изградило като характер и я направило по-борбена. „Тази професия е достойна, цялото ми семейство са полицаи”, сподели Антонио. Двамата са изкарали курс за първоначална професионална подготовка в Център за специализация и професионална подготовка в Пазарджик. Първият им работен ден в реална среда е на 6 август. Сподели:", "date": "2019.02.03", "title": "Жандармерията и младите: Людмила и Антонио сложиха униформи на 20 години"}
{"url": "https://pik.bg/%D0%B6%D0%B5%D0%BD%D0%B8%D1%82%D0%B5-%D1%81%D1%8A%D1%81-130-%D0%BB%D0%B2-%D0%BF%D0%BE-%D0%BD%D0%B8%D1%81%D0%BA%D0%B0-%D0%BF%D0%B5%D0%BD%D1%81%D0%B8%D1%8F-%D0%BE%D1%82-%D0%BC%D1%8A%D0%B6%D0%B5%D1%82%D0%B5-news816885.html", "text": "Жените взимат средно със 130 лв. по-ниска пенсия от мъжете. Средно по 410 лв. са парите за старини, които получават мъжете, докато при жените сумата е 279,11 лв., показва онлайн справка в Националния осигурителен институт. Така разликата между силния и нежния пол вече е 130 лв., като от септември 2018 г. до януари тази година тя се е задълбочила с 29 лв. Най-малко получават пенсионерките в Кърджали – средно по 230 лв. на месец, а най-много в София – по 345 лв. Причината за разликата в парите за старини между мъжете и жените се дължи на по-високите заплати, които взима силният пол, както и по-късната възраст, на която се пенсионират. През настоящата година дамите ще могат да излязат в заслужена почивка на 61 г. и 4 месеца, докато мъжете ще трябва да изчакат до 64 г. и 2 м. Сподели:", "date": "2019.02.03", "title": "Жените със 130 лв. по-ниска пенсия от мъжете"}
{"url": "https://pik.bg/%D0%BE%D1%82%D1%87%D0%B5%D1%82-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8-%D1%80%D0%B0%D0%B1%D0%BE%D1%82%D1%8F%D1%82-292-%D0%B4%D1%83%D1%88%D0%B8-%D0%B8%D0%BC%D0%B0-%D0%B8-236-%D0%BC%D0%B0%D1%88%D0%B8%D0%BD%D0%B8-news816832.html", "text": ", които обезпечават работата на дружество. От тях 25 са товарни над 3,5 тона, 17са до 3,5 тона, 20 машини строителна техника, 107 са специализираните автомобила, 9 са пътнически и 58 - лекотоварни. Този отчет направи министърът на регионалното развитие и благоустройството Петя Аврамова за строителната техника, с която разполага \"Автомагистрали\" ЕАД и за числения състав на работниците и служителите по длъжности, предава \"Нюз.бг\". Държавната \"Автомагистрали\" ЕАД разполага общо с 236 машини и автомобили в отговор на писмен депутатски въпрос В края на миналата година правителството \"ударно\" разпредели около 1,4 млрд. лева от бюджетния излишък за строителството на 134 км от АМ \"Хемус\" от Боаза до главния път Русе-Търново без санкцията на парламента, както и без обявяването на обществена поръчка. Държавната компания \"Автомагистрали\" не е изпълнила нито един голям инфраструктурен обект и това породи съмнения, че тя ще възложи изпълнението на строителните дейности по \"Хемус\" на подизпълнители по абсолютно непрозрачен начин , което отваря вратата за кражбата на стотици милиони лева. Сподели:", "date": "2019.02.03", "title": "ОТЧЕТ: В държавната \"Автомагистрали\" работят 292 души, има и 236 машини"}
{"url": "https://pik.bg/%D0%B4%D0%B2%D0%B5-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%BC%D0%B0%D1%82%D1%83%D1%80%D0%B8-%D0%B8-%D0%B4%D0%B2%D0%B5-%D0%BF%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-%D0%B7%D0%B0-%D0%B4%D0%B5%D1%81%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8%D1%82%D0%B5-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news816921.html", "text": "Две задължителни матури и две по желание ще полагат сегашните деветокласници догодина, когато станат в десети клас. Те ще са първия випуск по новия закон, който ще има Национално външно оценяване и в 10-ти клас. Националното външно оценяване след 10-ти клас догодина ще бъде по два задължителни предмета - български език и математика и по два предмета по желание - чужд език и информационни технологии. Изпитът по български ще е тест от въпроси с избираем или свободен отговор, ще се създава и текст. По математика изпитът също ще е тест с различни по вид задачи. \"Времетраенето към момента, колегите, които работят върху модела се ориентират в рамките на 90 минути\", съобщи Евгения Костадинова, директор на Дирекция \"Съдържание в предучилищното и училищното образование\" пред БНТ. По литература ще са дават само българските автори, изучавани от осми до десети клас. Чрез изпитите по желание пък учениците ще могат да получат сертификати за владеене на език и дигитални умения. На тестовете ще се пишат точки, които няма да се превръщат в оценки. \"Тези точки, резултатите им, ще бъдат записани в Удостоверението за завършен Първи гимназиален етап\", поясни Костадинова. Втова удостоверение ще влизат още средноаритметичните оценки по предметите от осми, девети и десети клас. Изключително важно е родители и ученици да знаят, че точките, получени на Националното външно оцеляване след 10-и клас и всички оценки по различните предмети, получени в 8-ми, 9-ти и 10-ти клас няма да влизат в дипломата за завършено средно образование. Защо тогава е необходимо удостоверението за завършен Първи гимназиален етап в 10-и клас? С него учениците, които желаят ще могат да започнат работа - те са вече на 16 и образованието нататък не е задължително. Ако пожелаят обаче по-късно отново могат да се върнат в системата. \"Не бива обществото да остава с впечатлението, че приключването на 10-ти клас и получаване на Удостоверение за завършен първи етап е равно на средно образование и може директно да се продължи във висше образование - не, не може\", акцентира Евгения Костадинова. Учениците, които продължат в 11-ти и 12-ти клас, ще имат или професионално, или профилирано образование. Ще се учат само няколко най-важни общообразователни предмета - български, математика, чужд език, гражданско образование, но ще има най-различни профили от по три или четири предмета. Обмислят се и промени в матурите. Те ще са две задължителни - едната български език на общообразователно ниво, другата - профилиращ предмет. В дипломата за средно образование ще влизат само оценките от 11-ти и 12-ти клас и матурите. Сподели:", "date": "2019.02.03", "title": "Две задължителни матури и две по желание за десетокласниците догодина"}
{"url": "https://pik.bg/4-%D1%81%D0%BB%D1%8A%D0%BD%D1%87%D0%B5%D0%B2%D0%B8-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D1%8F-%D0%B8-3-%D1%81%D1%83%D0%BF%D0%B5%D1%80%D0%BB%D1%83%D0%BD%D0%B8-%D0%BF%D1%80%D0%B5%D0%B7-2019-%D0%B0-news816877.html", "text": "Новата 2019 г. пристигна с обещание за впечатляващи явления, които ще накарат любителите на астрономическите спектакли да вперят взор към небосклона. „Звездопадите“, наречени Персеиди и Джеминиди, неизменно ще поднасят внушителни небесни представления, но през годината ще има и други астрономически събития, които си струва да бъдат наблюдавани, смятат учените.  През 2019 г. любителите на небесните спектакли ще станат свидетели на едно пълно слънчево затъмнение, три частични слънчеви затъмнения, три суперлуни - на 21 януари, 19 февруари и 21 март, пълно и частично лунно затъмнение, изключително необичаен транзит (пасаж, преминаване) на Меркурий пред Слънцето. Редкият спектакъл, който ще поднесат Меркурий и Слънцето, ще може да се гледа на 11 ноември. Явлението е сред едва 14-те подобни транзита за 21. век и няма да бъде наблюдавано отново до 2039 г. Преминаването на Меркурий пред слънчевия диск ще продължи 5 часа и 29 минути и ще се вижда от части от Северна и Южна Америка, Европа, Африка и Близкия изток. Единственото пълно слънчево затъмнение през 2019 г. ще се случи на 2 юли и ще може да се наблюдава от части от Аржентина, Чили и южните части на Тихия океан. Поклонниците на слънчевите затъмнения в Северна Америка, които станаха свидетели на подобен спектакъл през 2017 г., ще трябва да почакат няколко години - до 2024 г., за да го наблюдават отново. Ще има и други две частични слънчеви затъмнения, първото от които вече премина и бе на 6 януари. Второто пръстеновидно слънчево затъмнение ще е чак на 26 декември и се очаква да бъде сред най-изумителните феномени в календара на астрономическите явления за 2019 г. Спектаклите с „участието“ на Луната са пълно лунно затъмнение на 21 януари, видимо над Атлантическия океан, Северна и Южна Америка, и частично лунно затъмнение на 16 юли, което ще може да се наблюдава от Африка, Европа, Южна Азия и Австралия. Измежду трите суперлуни за 2019 г. най-ярка и едра ще изглежда тази на 19 февруари, когато естественият ни спътник ще се намира най-близо до Земята. Най-добрите дни за наблюдение на планети пък ще бъдат 27 февруари, когато ще може ясно да се види Меркурий, 10 юни, когато ще вперим погледи в Юпитер, на 9 юли картината ще се избистри към Сатурн, на 14 юли – към Плутон, а на 10 септември ще се покаже и Нептун. Най-ясно ще успеем да видим Уран, но чак през есента или по-конкретно на 28 октомври. Сподели:", "date": "2019.02.03", "title": "4 слънчеви затъмнения и 3 суперлуни през 2019-а"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-news816869.html", "text": "Стоян Алексиев бил на върха на щастието, защото бил в трепетно очакване на бебе. До три месеца актьорът щял стане отново дядо, но и този път на внучка. Новината съобщи неговата снаха Яна Титова, която е съпруга на по-малкия от двамата му синове – Александър. Бъдещият татко е известен на публиката с ролята си на д-р Василев в първите сезони на докторската сага „Откраднат живот“. Въпреки че първоначално Яна и Александър не искали да знаят какъв е полът на бебето, за да може раждането му да бъде пълна изненада, бременната актриса и режисьорка не устояла на любопитството си и при последния си преглед научила от лекарите, че ще има момиченце. Това ще е втора дъщеря за нея и Александър. И преди на научат, че ще имат щерка, двамата се надявали точно на това, защото и малката Ая искала сестричка. Макар от доста време артсемейството да живее и работи в Лондон, Яна се доверила на родни акушер-гинеколози и щяла да ражда в столична болница. Поне такъв бил планът, ако контракциите не започнели я в самолета на път за родината, я в лондонския градски транспорт. Тя споделя, че животът им зад граница с Александър бил интересен и динамичен, но когато решили да емигрират, битовизмите и неочакваните трудности едва не ги разделили. Заедно обаче се справили с първите критични моменти на безпаричие и това им помогнало да се опознаят още повече и любовта им един към друг да стане още по-силна. Зачеването на второто им дете било абсолютно желано и планирано, защото и двамата мечтаели за голямо семейство с много наследници. Противно на мълвата, че Александър и Яна не поддържат връзка с неговия баща Стоян заради скандалната му любовна афера с 44 години по-младата от него актриса Ивана Бобойчева, те били широко скроени и не го съдели за извънбрачната му връзка и щели да разчитат на неговата помощ и тази на законната му жена Надежда за отглеждането на бебчето. Сподели:", "date": "2019.02.03", "title": "САМО В ПИК И \"РЕТРО\": Стоян Алексиев чака бебе"}
{"url": "https://pik.bg/%D0%BF%D1%8A%D1%80%D0%B2%D0%B0-%D1%80%D0%B0%D0%B4%D0%BE%D1%81%D1%82-12-%D0%B4%D0%B2%D0%BE%D0%B9%D0%BA%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D1%81%D0%B0-%D1%81%D0%B5-%D1%80%D0%BE%D0%B4%D0%B8%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B7-%D1%8F%D0%BD%D1%83%D0%B0%D1%80%D0%B8-news816838.html", "text": "12 двойки близнаци или 24 деца са се родили в АГ болница \"Селена“ в Пловдив само през месец януари. Девет момичета и девет момчета са се родили след операция, а останалите три двойки – пет момичета и едно момче, са се появили на бял свят по нормален път, отбелязва \"Фокус\". Първите близнаци за годината са проплакали след спешно секцио, извършено на 9 януари. Последните за месеца пък са родени на 29 януари. Броят на родените деца в болницата се увеличава с всяка година. За изминалата 2018 година там се раждат 2292 бебета 211 са новородените за първия месец на 2019 г. в болницата. Най-голям брой родени бебета за един ден – 15 – има на 15 януари и 28 януари. Сподели:", "date": "2019.02.03", "title": "ПЪРВА РАДОСТ: 12 двойки близнаци са се родили в Пловдив през януари"}
{"url": "https://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BA%D0%B0%D0%BA-%D1%85%D0%BE%D0%B4%D0%B8%D1%85-%D0%BD%D0%B0-%D0%BB%D0%BE%D0%B2-%D0%B7%D0%B0-%D0%BC%D0%B5%D1%87%D0%BA%D0%B8-%D1%81-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-%D0%B8-%D0%BF%D0%B5%D1%82%D1%8A%D1%80-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-news816983.html", "text": "В ловното стопанство “Кормисош” – Родопите,  имаше най-много мечки. Между тях имаше и стръвници. Стръвниците, след внимателно наблюдение, отстрелвахме. Отстрелът при възможност го правеха гости или висшите ръководители. За Тодор Живков наблюдавахме най-едрите екземпляри. Всяка година през есента Живков идваше по веднъж на лов за мечка. Той негласно се състезаваше с Чаушеску за подобрение на световния рекорд. Карпатските мечки обаче са по-едри и Чаушеску неизменно държеше световния рекорд. Живков ходеше на лов и в Румъния. Там Чаушеску беше създал огромни заградени ловни стопанства с улеи за изтегляне на животните. При един лов Живков беше отстрелял седем мечки. Говореше се, че една от тях застрашавала световния рекорд на румънците и те я скрили впоследствие. Чаушеску често беше канен на лов у нас. Ловуваха главно в ловното стопанство “Воден”, което беше към УБО. Там имаше зубри, благородни елени, лопатари, муфлони и диви прасета. Ловът обикновено беше успешен. И така – една есен бяхме наблюдавали една мечка стръвница. Тя идваше точно в 20:30 часа да се храни от заложеното месо, мармалад и други храни. Така стана, че предния ден, преди планувания излет, заваля лек сняг. Когато отидохме на проверка за движението на мечката, бяхме изненадани. Мечката минала покрай храната и въобще не спряла. Проследихме я и видяхме, че е отишла на по-долната хранилка. Чудехме се какво да правим и решихме да ловуваме от чакалото при тази хранилка. Подготвихме го и вечерта Живков застана на него. Просто не вярвах, че мечката ще дойде там. Притеснен, се движех по пътя и чаках евентуален изстрел. Към 20:30 часа изстрелът дойде. Тръгнах бързо по пътеката към чакалото и по средата на пътеката срещнах групата. Живков, явно доволен и развеселен, се обади: “Е-е, ударихме я!”. Честитих му, но останах озадачен откъде е дошла тази мечка. Сутринта рано отидох до чакалото. Огледах и видях, че случайно е преминавала оттам. Тя дошла в гръб, минала под чакалото и излязла пред амбразурите като на екран. Затова народът е казал: “Наслука!“. Следващата есен пак захранихме горното чакало – то беше най-удобно. Всичко вървеше точно и в уречения ден Живков застава на чакалото с двама души – лесничея и личната охрана. Времето беше меко, ясно, с лунна светлина. На хранилката идват прасета, елени, муфлони – фестивал. Мечката обаче не се появява. Вероятно многото придружители са я уплашили, като са застанали на обичайния ѝ път. Около Живков с коли ходеха охрана, свързочници и лекари. Той се държеше коректно с всички около него. На по-особено внимание се радваха Александър Лилов и Петър Младенов. “Сашо” и “Пешо” беше обръщението му към тях. На Младенов беше разрешил да пуши в негово присъствие. Разрешил му беше и да си пийва уиски. Младенов пожела да стреля мечка и  получи разрешение. Отидохме с него много по-рано на ловния кантон и простреляхме пушката. През цялото време той слушаше с недоверие моите и на помощниците ми указания. Като наближи часът, го заведохме на чакалото. Младенов остана с лесничея, но и двамата бяха страстни пушачи. Предупредих ги изрично, че един час преди определеното време няма да пушат! Върнахме се с шофьора му километър по-надолу и зачакахме. В определеното време, 20:30 часа, се гръмна. Почакахме, но никой не се обади и отидохме при чакалото. Заварихме ги да светят с батерия и да се ядосват. Младенов беше разстроен и пак пушеше. Обясни ми, че е стрелял, както съм му казал. Мечката се поталазила и избягала на север към гората. Отидох на мястото, осветих и на останалия малко заледен сняг видях, че мечката е повлякла краката. За мен това беше сигурен знак, че е ударена. Кръв не видях, но тръгнах на север към гората. Когато наближих края на гората, чух някакво шумолене навътре. Реших, че това е агонизиращата мечка. Ако е имало други животни там, те биха избягали от изстрела. Закон е нощно време да не се преследва ранен дивеч. Върнах се назад и казах на Младенов, че мечката е ударена и утре в 9 часа ще бъде пред резиденцията. Той беше скептичен към моите твърдения, но си тръгнахме. По пътя ми обясни, че мечката е била неспокойна и не се е спряла на храната. На това аз му отговорих, че не е издържал и е запалил цигара. “Да, така беше” – потвърди той. На другия ден, както бях казал, в 9 часа мечката бе докарана пред къщата. Ударът беше точен и сполучлив – в предната плешка. Качих се в спалнята на Младенов, почуках и той още лежеше, когато му съобщих, че мечката е пред къщата. Подхвърли одеялото с краката чак до тавана. Сподели:", "date": "2019.02.03", "title": "Спомени от соца: Как ходих на лов за мечки с Тодор Живков и Петър Младенов"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%B5-%D0%BC%D1%8F%D1%82%D0%B0%D1%82-%D0%B2-%D1%81%D1%82%D1%80%D0%B0%D1%88%D0%BD%D0%B0-%D0%B0%D0%BC%D0%BF%D0%BB%D0%B8%D1%82%D1%83%D0%B4%D0%B0---%D0%BE%D1%82-%D0%BC%D0%B8%D0%BD%D1%83%D1%81-13-%D0%B4%D0%BE-%D0%BF%D0%BB%D1%8E%D1%81-19-news815999.html", "text": "Средната месечна температура за февруари в Северна България и високите полета ще е от 0° до 2˚, в Южна България и по Черноморието – между 2° и 5˚, а в планините – между минус 8° и минус 3˚. Такава е прогнозата за времето през февруари на Националния институт по метеорология и хидрология (НИМХ). Средната месечна сума на валежите в равнините ще е между 30 и 50 mm, в планините – между 40 и 70 mm, за Рило-Родопския масив и Странджа от 60 до 100 mm. Тази година се очаква средната месечна температура да бъде около и над нормата. В по-голямата част от страната най-ниските температури през месеца ще бъдат между минус 13° и минус 8°, а най-високите - между 14° и 19°. Месечната сума на валежите ще бъде около нормата. В началото на месеца ще бъде доста по-топло от обичайното, особено през първите дни в Източна България, където ще духа умерен югозападен вятър. Вероятността за валежи до средата на десетдневието е малка. През втората половина от периода ще има валежи, в равнинната част от страната предимно от дъжд, в планините – от сняг. Температурите ще се понижават, но ще останат по-високи от средните. През второто и третото десетдневие температурите ще се понижат още и ще се колебаят около средните. Динамиката на атмосферата ще се запази и времето ще бъде променливо, с чести превалявания. В равнинната част от страната ще има и дъжд, и сняг, но вероятността за трайна снежна покривка е малка. Сподели:", "date": "2019.02.03", "title": "ПРОГНОЗА ЗА ФЕВРУАРИ: Температурите се мятат в страшна амплитуда - от минус 13 до плюс 19"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BD%D0%B0-%D0%BF%D1%8A%D1%82-%D0%B7%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news816891.html", "text": "Невероятен брой самолетни полети регистрираха в Китай. Причината е идващата китайска Нова година. Само за един ден в страната е имало 17 390 пътнически полета. Това е част от най-голямото придвижване на хора в света. То се случва всяка година за посрещането на пролетния фестивал, както китайците наричат Нова година. Стотици милиони пътуват до домовете си или на почивка, което предизвиква огромно натоварване на гари, автогари, летища и пътища. Смята се, че само вчера около 11 милиона души са пътували с различни видове транспорт. До празника остават 2 дни и повечето хора бързат, за да хванат последния възможен транспорт, отбелязва още Нова телевизия. Сподели:", "date": "2019.02.03", "title": "Милиони тръгнаха на път за китайската Нова година"}
{"url": "https://pik.bg/%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D0%B7%D0%B0-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D0%B7%D0%B0%D0%BF%D0%B5%D1%87%D0%B0%D1%82%D0%B2%D0%B0%D1%82-%D0%B8%D0%BC-%D1%85%D0%BE%D1%82%D0%B5%D0%BB-%D0%BD%D0%B0-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%BD%D0%B5-%D0%B8%D0%B7%D0%B4%D0%B0%D0%B2%D0%B0%D0%BB%D0%B8-%D0%BA%D0%B0%D1%81%D0%BE%D0%B2%D0%B8-%D0%B1%D0%B5%D0%BB%D0%B5%D0%B6%D0%BA%D0%B8-news816767.html", "text": "Нова драма очаква семейството на Ветко и Маринела Арабаджиеви. От НАП направили изненадваща проверка на хотела им в Пампорово и установили, че там не се издават касови бележки. Проверяващите направили няколко поръчки, вечерта седнали да хапнат и установили, че никой не издава касов бон. Така обектът ще бъде запечатан за 14 дни и допускат предварително изпълнение на забраната за достъп. Именно предварителното изпълнение е обжалвано от фирмата собственик на хотел „Пампорово“ - „Виктория Туристик“ АД. И в нея имената на Ветко и Маринела не фигурират никъде, но и тя е със седалище в пловдивския хотел „Марица“. С три свои определения от днес Пловдивският административен съд отхвърля жалбите на „Виктория Туристик“, но те не са окончателни и подлежат на обжалване през ВАС. Сподели:", "date": "2019.02.03", "title": "НОВА ДРАМА ЗА АРАБАДЖИЕВИ: Запечатват им хотел на Пампорово, не издавали касови бележки"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8-%D1%81%D0%B8-%D1%86%D0%B7%D0%B8%D0%BD%D0%BF%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC-news816812.html", "text": "Президентите на САЩ и Китай Доналд Тръмп и Си Цзинпин може да се срещнат в Да Нанг, Виетнам, в края на този месец, пише днес \"Саут Чайна морнинг поуст\", цитиран от ДПА. Според хонконгският вестник, позоваващ се на своя източник, двамата държавни глави обмислят срещата да е на 27 и 28 февруари, тоест малко преди да изтече срокът на \"примирието\" в двустранната търговска война, съобщава БТА. По-рано тази седмица Тръмп каза, че очаква среща със Си за намиране на изход от спора за митата. Той добави, че Си му е пратил послание, в което изразил желание проблемът да бъде решен преди 1 март. Сподели:", "date": "2019.02.03", "title": "Тръмп и Си Цзинпин се срещат във Виетнам?"}
{"url": "https://pik.bg/%D1%82%D0%B5%D0%BB%D0%BA-%D1%89%D0%B5-%D0%B3%D0%BB%D0%B5%D0%B4%D0%B0%D1%82-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%B0-news816862.html", "text": "При освидетелстването на човек в трудово-експертните лекарски комисии (ТЕЛК) занапред ще се гледа цялата история на пациента и неговото заболяване, а не както е сега – само информацията от последния лекар и лечебно заведение. Това обяви зам.-министърът на здравеопазването Жени Начева. Министерството на здравеопазването ще оповести на 4 февруари допълнителни мерки, с които да бъдат прекратени злоупотребите при издаването на ТЕЛК решенията. Проблемите в системата, чиято реформа се отлага от години, отново са във фокуса на общественото внимание, след като миналата седмица прокуратурата обяви, че разследва издаването на фалшиви експертни решения. Сподели:", "date": "2019.02.03", "title": "ТЕЛК ще гледат цялата история на пациента"}
{"url": "https://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0%D1%82%D0%B0-wwf-%D0%BF%D1%80%D0%B8%D0%BB%D0%B0%D0%B3%D0%B0-%D0%B3%D0%B5%D0%BD%D0%BE%D1%86%D0%B8%D0%B4-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news816948.html", "text": "Не искаме да има сблъсък между инвеститори и еколози. В случая \"Пирин\" настояваме законът да бъде прилаган качествено, правилно и пълноценно. Това заяви председателят на неправителствената организация WWF Веселина Кавръкова в ефира на Би Ти Ви. Поводът за изказването е, че преди дни 10 организации излязоха с остра декларация срещу WWF, като основното обвинение е, че те се месят в екологичните и бизнес процеси в България. Преди няколко седмици в студиото на медията посланикът ни в Швейцария Меглена Плугчиева обвини организацията, че през 2017 г. са разпространявали флаери там, за да информират какво се случва в Пирин. Според нея това не е правилният начин за действие, а трябва да се търси добра комуникация за решаване на проблемите. Председателят на неправителствената организация WWF Веселина Кавръкова е жена на „зеления“ Тома Белев. Веселина Кавръкова от 2006 година ръководи клона на швейцарския WWF в България (Световен фонд за дивата природа). Началото на бизнеспроекта WWF е на 11 септември 1961 година, в град Морж, Швейцария. Мястото за регистрация не е избрано случайно - и тогава, и сега, тази офшорна зона е раят на нечистите пари. Алибито на Световния фонд е набиране на средства за екология, борба с климатичните промени и опазване на природата, но всъщност е стройна бизнес организация, която си партнира с най-големите компании-замърсители на околната среда. Именно тези корпорации дават пари на WWF, който от своя страна представя тяхната дейност пред световната общественост като природосъобразна. НПО-то на жената на Тома Белев се прикирва зад зелената си маска, че уж се грижи за природата. А всъщност защитават чужди интереси и от години блокират развитието на българския зимен туризъм. Пceвдo-зeлeнaтa opгaнизaция WWF е чиста проба лобистка организация, а както стана известно тя е и офшорка. WWF прилага геноцид в България, като у нac пceвдo-eĸoлoзитe отдавна ca пycнaли пипaлaтa cи, c ĸoитo пpивличaт ĸъм ceбe cи ĸyпищa пapи и cпъвaт иĸoнoмичecĸoтo и тypиcтичecĸo paзвитиe нa cтpaнaтa. Oглaвявaн oт Beceлинa Kaвpъĸoвa, бългapcĸият ĸлoн нa oфшopĸaтa WWF e cpeд нaй-гoлeмитe пpoтивници нa oфшopнитe peгиcтpaции и поддръжници на Зелените, дoĸaтo caмoтo WWF e c ĸлoнoвe в oфшopни зoни ĸaтo Πaнaмa, Xoнĸoнг, Cингaпyp, Гвaтeмaлa, Maвpиций, Ceйшeлитe и чpeз eĸo “пapтньopcтвa” изпиpa дo “зeлeнo” peпyтaциитe нa мнoгoбpoйни oфшopни ĸopпopaции. Иcтинaтa e, чe тoвa нe ca eĸoлoзи, a ĸopпopaтивни лoбиcти, пpиĸpивaщи ce зaд пceвдoeĸoлoгични HΠO-тa. Tяxнaтa cпeциaлнocт нe e oпaзвaнeтo нa пpиpoдaтa, a ycвoявaнeтo нa cтoтици милиoни oт нaциoнaлнитe и eвpoпeйcĸитe бюджeти. Πpeдcтaвящитe ce зa бeдни poдни eĸoлoзи защитават интересите на Швейцария в зимния туризъм. Докато в цяла Европа, а вече и на Балканите (Сърбия, Косово) се изграждат модерни зимни курорти, у нас всичко е в застой. Надали Швейцария, която е топ зимна дестинация в световен мащаб, би позволила на българска неправителствена организация да спре развитието й чрез обжалване на инвестиционни проекти. Защото именно това прави WWF тук, ръководена от Веселина Кавръкова - с чуждо финансиране се саботира развитието на целия зимен туризъм в България. Сподели:", "date": "2019.02.03", "title": "Швейцарската WWF прилага геноцид в България"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%BB%D0%B5%D0%B4-8-%D0%BE%D0%B1%D0%B8%D1%80%D0%B0-%D0%B4%D0%B2%D0%B0-%D0%B1%D1%83%D0%BB%D0%B4%D0%BE%D0%B3%D0%B0-%D0%BF%D0%B0%D0%B7%D1%8F%D1%82-%D0%BF%D0%B0%D0%BB%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-news816867.html", "text": "Иван Костов е намерил решение как да прекрати постоянните набези на крадците в огромния си палат в столичния квартал „Драгалевци“, пише \"Ретро\". Отскоро бившият премиер си е взел две кучета – мъжко и женско, представители на небезобидната порода булдог. Eкслидерът на ДСБ си избрал домашни любимци с родословно дърво, които били достойни да участват в конкурси и със сигурност щели да оберат първите места, но засега не проявявал подобни амбиции към тях. Справка показва, че Костов сериозно се е охарчил за двете кучета, чиято порода заема седмото място в класацията за най-скъпите домашни любимци. Ако човек иска да притежава породист булдог, трябва да плати между 2500 и 9000 долара. Имената на двата домашни любимеца на бившия министър-председател са също толкова аристократични, какъвто е и домът, който обитават. Мъжкият носи името Хилтън, вероятно вдъхновено от популярната верига хотели в цял свят, а женското е кръстено Агата. През студените месеци двата булдога живеели вътре, заедно с Костов, жена му Елена, дъщеря му Яна, зетя и внучката, а през лятото били стражари на просторния двор на десебаря. Силният им вой и ръмжене се чували още от улицата и Костов се надявал, ако не сотът, поне те да сплашват наглите апаши. Откакто той и семейството му са се нанесли в луксозната си къща в „Драгалевци“, вече 8 пъти са ставали жертва на обир. „Кражби, разбивания, взимали са пари, важни документи. Ето, имах един курс в УНСС, записките бяха на дискети. Изчезнаха и те, много съжалявам“, жалва се политикът. Припомняме, че последният случай, при който крадец проникна в палата му, беше през 2013 г. Тогава въоръжен мъж с нож от Плевен успя в ранни зори да премине системата за сигурност и 2-метровия дувар и нахлу в двора на Костови. Най-скандалното беше, че в същия момент всички си били у дома, а в уплаха си апашът подгонил съпругата на бившия премиер – Елена, редом с внучката им, насочвайки срещу тях касапския си нож. По-късно се разбра, че крадецът е успял да влезе през съседния двор и нямал идея чия собственост е къщата. Въпреки че нямаше пострадали и обирджията остана на сухо, защото Елена натиснала паник-бутона и сотаджиите цъфнали за минути, заради шока жената на Костов тогава бе приета по спешност в Правителствена болница с инфарктно кръвно. Сподели:", "date": "2019.02.03", "title": "САМО В ПИК И \"РЕТРО\": СЛЕД 8 ОБИРА: Два булдога пазят палата на Иван Костов"}
{"url": "https://pik.bg/%D0%B8%D0%BD%D1%82%D1%80%D0%BE%D0%BD%D0%B8%D0%B7%D0%B8%D1%80%D0%B0%D1%85%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B5%D0%BF%D0%B8%D1%84%D0%B0%D0%BD%D0%B8%D0%B9-%D0%BA%D0%B0%D1%82%D0%BE-%D0%B2%D0%BE%D0%B4%D0%B0%D1%87-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-news816930.html", "text": "По време на 3-часовата церемония в катедралата „Света София“ митрополит Епифаний беше обявен за водач на църквата, след като Събора на епископите го избра в края на миналата година. 40-годишният духовник е отявен критик на религиозното влияние на Москва в Украйна. Той помагаше при събирането на хуманитарна помощ за киевската армия при борбата й със сепаратистките бунтовници, подкрепяни от Русия. На церемонията, заедно с редица официални лица, присъства и украинският държавен глава Петро Порошенко, който изпълни обещанието си за независима църква преди предстоящите тази година президентски избори. Миналата седмица той официално потвърди намерението си да се кандидатира за нов мандат на вота на 31 март. Порошенко нарече церемонията в неделя „завършек“ на процеса по създаването на Украинската православна църква, която, по думите му, ще бъде независима от държавата. В продължение повече от три века Московският патриарх контролираше Украинската църква. В момента Киев смята това влияние за неприемливо с оглед на продължаващият конфликт в източната част от страната, където сепаратистите, подкрепяни от Москва, избиха близо 13 000 души. Контролираният от Москва клон на Православната църква в Украйна заклейми създаването на нова независима църква и скъса връзките си с базираната в Истанбул Вселенска патриаршия. Решението на патриарха на Константинопол Вартоломей да признае независимостта на Украинската църква от Русия беше огромен удар по авторитета на Московската патриаршия в православния свят. Духовният водач на независимата Украинска православна църква беше интронизиран на церемония в Киев. Така официално беше приключен процесът по отделянето от Руската православна църква, който разгневи Москва. Сподели:", "date": "2019.02.03", "title": "Интронизираха митрополит Епифаний като водач на Украинската църква"}
{"url": "https://pik.bg/%D1%81%D1%83%D1%82%D1%80%D0%B5%D1%88%D0%BD%D0%B0%D1%82%D0%B0-%D0%B6%D0%B0%D0%B6%D0%B4%D0%B0-%D0%B2%D0%B5%D1%89%D0%B0%D0%B5-%D0%B1%D0%BE%D0%BB%D0%B5%D1%81%D1%82%D0%B8-news816884.html", "text": "Ако се събуждате сутрин от ужасна жажда и при това предната вечер не сте прекалили с алкохола, това състояние може да говори за някои важни неща. В това число и за проблеми с вашето здраве, които задължително следва да се отчитат. По време на сън вие губите известно количество течност, осъществявайки процеса на дишане, но тези загуби са толкова малки, че не оказват никакво влияние върху здравето. Но в някои случаи вашият организъм може да се обезводнява твърде силно. Така става, когато човек хърка, диша през носа или изпитва пристъп на сънна апнея. Потенето по време на сън може да бъде резултат както от прегряване, така и от по-сериозни проблеми, например инфекция. Ето защо, ако още от ранна сутрин страдате от жажда, а вашите чаршафи са влажни от пот, трябва да се обърнете към лекар, за да се установи причината за нощното изпотяване. Сигурно се чувствате доста комфортно, когато влизате след душа в топлата спалня и лягате да спите. Но най-вероятно високата температура ще стане причина за обезводняване на вашия организъм. Освен това доказано е, че качеството на съня е много по-високо, когато в спалнята се поддържа прохладна температура. Ето защо, вместо да затваряте всички прозорци и да „надувате” радиаторите, проветрете помещението за 15 минути. Проблеми с изработката на хормона естроген също водят до това, че събуждайки се сутрин, вие ще изпитвате много силна жажда. Това се обяснява с факта, че естрогенът участва непосредствено в задържането на вода в организма. Някои препарати също повишават риска от обезводняване през нощта. Към тях се отнасят антидепресантите. Ако изпитвате сутрешна жажда, обърнете се към своя лекар, може би той ще ви подбере други лекарства, чиято употреба няма да има странични ефекти. Сподели:", "date": "2019.02.03", "title": "Сутрешната жажда вещае болести"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%83%D1%82%D1%80%D0%B5-%D1%81%D1%8A%D1%81-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B2-%D1%81%D0%BE%D1%84%D0%B8%D1%8F-news816834.html", "text": "Премиерът Бойко Борисов ще проведе среща с министър-председателя на Република Македония Зоран Заев, който ще пристигне утре в София. Двамата ще обсъдят развитието на сътрудничеството в различни сектори, проекти в сферата на инфраструктурата и транспорта, както и изпълнението на Договора за приятелство, добросъседство и сътрудничество. В делегацията на министър-председателя Зоран Заев ще бъде министърът на културата на Република Македония Асаф Адеми. Той заедно с българския си колега Боил Банов ще поднесат венец пред бюст-паметника на Гоце Делчев в столичния парк „Борисова градина“ по случай 147-годишнината от рождението на революционера.По време на посещението министрите на културата на двете страни – Боил Банов и Асаф Адеми ще подпишат “Програма за сътрудничество в областта на културата” между България и Република Македония. Последната среща на Борисов и Заев беше в средата на ноември. Сподели:", "date": "2019.02.03", "title": "ВАЖНО: Борисов се среща утре със Зоран Заев в София"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D0%BA-%D1%89%D1%8F%D0%BB-%D0%B4%D0%B0-%D1%81%D1%82%D0%B0%D0%B2%D0%B0-%D0%B4%D0%BE%D0%B1%D1%80%D0%B8%D1%87-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D1%85%D0%B0%D0%BD-%D0%B0%D1%81%D0%BF%D0%B0%D1%80%D1%83%D1%85-news816929.html", "text": "\"Аз ще ти кажа, че в България няма паметник на Аспарух и преди години тук в шоуто ни ние решихме да инициираме в София, столицата на България, да направим паметник на основателя на българската държава“, тези думи на Слави Трифонов към госта си Ивелин Михайлов разбуниха добричлии, чиято гордост – паметникът Хан Аспарух, е един от символите на града. Групите и страниците на добруджанци в социалните мрежи бяха заляти с гневни и остри коментари, като много добричлии използваха своите профили да изразят недоволството си за пренебрегването на паметника от т.нар. \"Шоумен №1\" в праймтайма на националния ефир. Част от тях посочиха, че са писали до предаването, а други искат извинение в национален ефир. \"Искам всичко възможно да се направи в София да има паметник на основателя на българската държава Хан Аспарух – няма паметник такъв. Има Хан Аспарух и една част от някакъв паметник, в Добрич ли беше? Няма паметник въобще на основателя на българската държава“, добави по-късно Слави в предаването си. Проверка на сайта \"БГТуризъм\" установи, че в България има няколко паметника на Хан Аспарух. Днес името на хан Аспарух носят град Исперих, много улици из градове и села в цялата страна, Аспаруховия мост във Варна и т.н. Всъщност в Добрич се намира най-големия паметник на основателя на българската държава. Той е открит на 16 октомври 1981 година по повод 1300 години от създаването на България. Паметникът е дело на скулптора Величко Минеков и арх. Иван Николов. Паметникът е място за преклонение и почит към създателя на Българската държава. Често могат да бъдат видени цветя и венци около него, а възрастните хора идват често при мемориала за да си починат и да помълчат в знак на уважение. Оказа се, че за паметника се сещаме само на 3 март, когато местните държавници отбелязват националния празник, а националните медии не отделят време за тържествата на мемориалния комплекс. Туроператорите не предлагат екскурзии до паметника на хилядите туристи в Добричка област, заявиха историци. Офертите на туристическите агенции включват пиратски партита, джип сафари, разходка с джип и др., но не показват паметника на основателя на българската държава. В едно от големите и престижни училища в Добрич споделиха, че вече не се организират открити часове по история или екскурзии за малките ученици до паметника. Сподели:", "date": "2019.02.03", "title": "ПОЛИТИК ЩЯЛ ДА СТАВА: Добрич скочи на Слави Трифонов заради паметника Хан Аспарух"}
{"url": "https://pik.bg/%D0%B0%D0%B1%D1%83-%D0%B4%D0%B0%D0%B1%D0%B8-%D0%BE%D1%87%D0%B0%D0%BA%D0%B2%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B2%D0%B8%D0%B7%D0%B8%D1%82%D0%B0-%D0%BD%D0%B0-%D0%BF%D0%B0%D0%BF%D0%B0%D1%82%D0%B0-%D0%BD%D0%B0-%D0%B0%D1%80%D0%B0%D0%B1%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2---%D1%80%D0%BE%D0%B4%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B0-%D0%B8%D1%81%D0%BB%D1%8F%D0%BC%D0%B0-news816837.html", "text": "Абу Даби е в очакване на първата папска визита на Арабския полуостров – родното място на исляма. Визитата на духовния лидер е по покана на престолонаследника на ОАЕ шейх Мохамед бин Зайед ал Наян. Папа Франциск ще участва в международна среща на представители на различни религии като част от инициативата на ОАЕ „година на толерантността“. Заедно с това папата ще отслужи и меса, на която се очаква да присъстват 120 000 души. По време на посещението си той и главният имам в града ще участват в полагането на основите на нови църква и джамия. Двамата духовни лидери ще подпишат споразумение за „братство, мир и взаимно уважение“ между представителите на двете големи религии. Сподели:", "date": "2019.02.03", "title": "Абу Даби очаква първата визита на папата на Арабския полуостров - родното място на исляма"}
{"url": "https://pik.bg/%D0%B8%D0%B7%D0%BB%D0%B8%D0%B7%D0%B0%D1%82-%D0%BE%D1%82-%D1%85%D1%80%D0%B0%D1%81%D1%82%D0%B8%D1%82%D0%B5-%D0%BA%D0%B0%D1%82-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BA%D0%B0%D0%BC%D0%B5%D1%80%D0%B8-%D1%81%D1%80%D0%B5%D1%89%D1%83-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-news816835.html", "text": "Нови супер модерни камери ще помогат на КАТ в борбата срещу джигитите на пътя. 23 от новите устройства вече са монтирани в полицейските автомобили и снимат нарушителите. И, за да няма измъкване, америте работят дори и в движение. От края на миналата година шофьорите трябва да бъдат още по-внимателни на пътя, ако не искат да получат честитка. С новите камери \"Пътна полиция\" вече може да хваща нарушенията на шофьорите и докато те са в движение. Новите устройства са почти незабележими, но не пропускат нарушители, отбелязва Нова телевизия. \"Автомобилът разполага с две камери. Едната е инсталирана на тавана колата, а другата е вградена в предната броня. В багажника има инсталирана самостоятелен компютър, който обработва наличната информация”, обясни Илия Георгиев, инспектор в Пътна полиция в ГД \"Национална полиция”. В купето на патрулката има екран, на който в реално време се вижда пътят. Едното от нарушенията, което хваща камерата, е превишената скорост. \"Патрулният автомобил се движи плътно вдясно, заснема средната и лявата лента. Определили сме, че максимално допустимата скорост за движение е 80 км/ч. Радарът на камерата е настроен да установява превишаване на скоростта от 105 км/ч нагоре”, казва още той. Сподели:", "date": "2019.02.03", "title": "ИЗЛИЗАТ ОТ ХРАСТИТЕ: КАТ със супер камери срещу джигитите на пътя"}
{"url": "https://pik.bg/%D1%87%D0%B0%D1%81%D1%82%D0%BD%D0%B8-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D0%BF%D0%B0%D0%B7%D1%8F%D1%82-%D0%BE%D1%82-%D1%86%D0%B8%D0%B3%D0%B0%D0%BD%D1%81%D0%BA%D0%B8-%D0%BD%D0%B0%D0%B1%D0%B5%D0%B7%D0%B8-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B5%D0%BB%D0%B0%D1%82%D0%B0-news816839.html", "text": "Частна охрана пази врачанските села от кражби и нападения. В седем населени места в областта гардовете са подписали договори с инициативен комитет. През последната година разкриваемостта на кражбите във Враца е близо 60%, а хората признават, че откакто се охраняват със СОТ, се чувстват далеч по-спокойни. „В началото когато дойдох като кмет имахме много битова престъпност, като предимно влизаха през покривите на къщите“, коменттира пред тв Европа Цветослав Цветков – кмет на село Лиляче. Пет години след като става кмет, Цветослав Цветков казва, че кражбите в село Лиляче, драстично са намалели. Причината е, че всеки ден из улиците патрулират частни гардове. „През 2014 г. на общо събрание на селото с инициативен комитет избрахме частна охранителна фирма и от тогава нямаме никакъв проблем“, отбелязва кметът. В друго врачанско село – Малорад обаче ситуацията е далеч по-различна. Тъй като частни гардове няма, има престъпност. „Влизат вътре и взимат ключовете на тази блиндираната врата. Два телевизора чисто нови – плазма, кухненска мебел в кашони, спалня 3500 лв. в кашони. Никой не предприема нищо – ни от страна на общината, ни от стрaна на местния кмет, ни от страната на полицията. Няма власт, няма нищо – тoва е“, казва Донко. „Беше около 1 часа и сме заспали – те са отворили тия врати, ония врати. И тоя до мен вика – давай парите и аз онемях – какви пари? В банка пари нямаме, имаме само пенсии. Всяка нощ лягам на тръни, че да не дойдат пак“, споделя баба Тошка. Хората в Малорад признават, че полицията не може да се справи с битовата престъпност в селото, затова настояват да подпишат договор с частна охранителна фирма. От МВР съобщиха, че през последната година разкриваемостта на престъпленията във врачанско е близо 60%, а до голяма степен за това спомагат и гардовете в малките населени места. Сподели:", "date": "2019.02.03", "title": "Частни охранители пазят от цигански набези врачанските селата"}
{"url": "https://pik.bg/%D0%BF%D0%B5%D1%82-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B5-%D1%85%D1%83%D0%B1%D0%B0%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D1%81%D0%B5%D0%BA%D1%81-news816802.html", "text": "Ето 5 съвета: За това какво да се прави преди секс, има написани хиляди книги с всякакви съвети как да възбудите сексуалния си апетит, как да предразположите партньора си, коя храна ще ви подейства като афродизиак и какво ли още не. Някои възхваляват достойнствата на любовната игра, други подчертават колко важно е да владеете различни сексуални техники. Но какво правите след секс? След затихването на страстта вие се намирате в една от най-интимните възможни ситуации. Това е моментът, в който изричането на най-съкровените и мили думи биха излезли направо от сърцето. В тези моменти можете да си кажете неща, които иначе не бихте, а и не бихте казали на никой друг. Тези мигове са изключително интимни и лични – направете ги още по-специални, вместо да се обърнете с гръб един към друг и да заспите. Гледането на филм след секс може да се окаже много добра идея, особено ако е романтичен. Но не е задължително – ако нито вие, нито партньорът ви сте на романтична вълна, не сте длъжни – можете да си пуснете любимата фантастика или пък някой екшън, който да ви накара да се гушнете още по-силно от напрежението. Киното сближава, особено ако харесвате едни и същи филми. След любовната ви игра позволете на тялото си да си отдъхне и да се отпусне с помощта на чаша шампанско или любимото ви вино. Като допълнение към страстната игра, питието ви гарантира добър сън през нощта. Много хора не са привърженици на душа след секс, но според лекарите това е най-добрият начин да се предпазите от нежелани инфекции, най-често гъбични. Особено за жените не е добре да оставят влагалището прекалено влажно. Страхотният секс следва да доведе до спокоен сън. Разбира се, не е задължително да лягате веднага, ако не искате. Можете да се занимаете с любимите си дейности след секс. Това не означава, че сънят ви ще се наруши, особено ако правите секс през светлата част на денонощието. Добрият сън гарантира свежест на следващия ден, което пък е предпоставка за нови любовни игри. Сподели:", "date": "2019.02.03", "title": "Пет неща, които е хубаво да правите след секс"}
{"url": "https://pik.bg/%D0%BC%D0%B0%D1%80%D0%B0%D1%8F-%D0%BA%D0%B5%D1%80%D0%B8-%D1%81%D1%82%D0%B0%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B6%D0%B5%D0%BD%D0%B0-%D0%BF%D1%8F%D0%BB%D0%B0-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news816850.html", "text": "Марая Кери стана първата жена, която пее в Саудитска Арабия, след като беше премахната забраната за увеселителната индустрия и отменена половата сегрегация. През декември Енрике Иглесиас, Блек Айд Пийс и Дейвид Гета също бяха поканени да изнесат концерти в кралството след либералните реформи, извършени от саудитския принц Мохамед бин Салман. Решението на Марая Кери да пее в Саудитска Арабия срещна и остри критики от страна на правозащитници, които посочиха, че режимът не се отнася сериозно към защитата на човешките права. Като доказателство те посочиха продължаващите арести на жени-активистки, бруталното убийство на журналиста Джамал Хашоги в саудитското консулство в Истанбул и продължаващата кървава война в Йемен. Според правозащитниците, тези концерти са опит от страна на режима да изглади международния си имидж, докато продължава и дори разширява репресиите в страната. Марая Кери изнесе концерт в Саудитска Арабия. Американската певица се появи в черна, искряща рокля пред скандиращо множество в Икономическия град Крал Абдула - мегапроект, създаден през 2005 г. от тогавашния крал на страната. Ди джей Тиесто и танцьорът Шон Пол бяха другите изпълнители на шоуто в града, който се намира на около два часа от Мека. Сподели:", "date": "2019.02.03", "title": "Марая Кери стана първата жена, пяла в Саудитска Арабия"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D1%81%D0%B8%D0%BC%D0%B8%D1%82%D1%80%D0%B8---%D0%BA%D1%80%D0%B5%D1%81%D0%BD%D0%B0-news816958.html", "text": "Лек автомобил се е преобърнал по таван на пътя Симитли – Кресна. Колата е управлявана от млада жена, която е загубила контрол над превозното средство и се е обърнала по таван. В момента автомобилът се намира на пътното платно и трафикът се регулира от „Пътна полиция“, съобщава \"Фокус\". Изчаква се линейка, която да транспортира пострадалата, която няма тежки наранявания, но ще бъде прегледана. Автомобилът се намира в платното в посока ГКПП „Кулата“. Сподели:", "date": "2019.02.03", "title": "Катастрофа затвори пътя Симитри - Кресна"}
{"url": "https://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%B2%D0%B0%D0%BB%D0%B4%D0%B8%D1%81-%D0%B4%D0%BE%D0%BC%D0%B1%D1%80%D0%BE%D0%B2%D1%81%D0%BA%D0%B8%D1%81-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D1%8A%D1%82%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D1%8A%D0%BC-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news816852.html", "text": "България може да влезе в Еврозоната през 2022 година. Тази прогноза даде комисарят за еврото и социалния диалог Валдис Домбровскис. Eврото се роди на 1 януари 1999-а като виртуална валута за безкасови разплащания и счетоводни цели. В банкноти и монети на пазара то се появи три години по-късно. Празнични фойерверки озариха небето над Европейската централна банка във Франкфурт. Хора в различни краища на Стария континент се наредиха на опашки пред банкоматите, за да пипнат с ръце новите банкноти, символ на проекта за европейска интеграция. \"Въпросът дали България е готова за приемане на еврото обсъдих с българските власти по време на визитата си във вашата страна. Още през юни миналата година Европейската комисия публикува доклад, в който заключи, че България изпълнява всички критерии, с изключение на един - условията за обмен. Страната ви изпълнява фискалните критерии, тези, свързани с бюджетния баланс и публичния дълг, критерия за лихвения процент. Днес присъединяването на България към еврозоната означава присъединяване към банковия съюз. Ако всичко е в ход, решението за влизането на България в ERM II трябва да бъде взето до края на март”, заяви пред Нова телевизия еврокомисар Домбровскис. По думите му за приемане на еврото са нужни най-малко 3 години. Днес 19 държави в Европейския съюз използват тази валута и образуват общност, известна като Еврозона. Извън нея остават седем страни-членки: Хърватия, Унгария, Чехия, Полша, Швеция, Румъния и България. Той допълни, че еврото е валута, която би улеснила икономическия растеж в България. Според него Брекзит няма да окаже огромно влияние върху икономиката на Европейския съюз. \"Тенденциите в Еврозоната и европейската икономика са за доста силен икономически растеж. Около 2 % растеж в по-голямата част на Европа. Имаме рекорден брой хора, които работя. Безработицата е на нива отпреди кризата. Навлязохме в седма година на икономически растеж. Ако трябва да обобщя, в добри икономически времена сме. Разбира се, не можем да се заблуждаваме, че този възход ще продължи вечно. Икономиката е циклична. След период на растеж идва лек спад, после пак растеж. Затова трябва да сме подготвени за следващия икономически шок”, каза още Валдис Домбровскис. Сподели:", "date": "2019.02.03", "title": "Еврокомисарят Валдис Домбровскис с гореща информация за пътя на България към Еврозоната"}
{"url": "https://pik.bg/%D0%BE%D0%BF%D0%B0%D1%88%D0%BA%D0%B8-%D1%81%D1%80%D0%B8%D0%B2-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B7%D0%B0%D1%82%D0%B0%D0%BF%D0%B8-%D0%B3%D0%BA%D0%BF%D0%BF-%D0%B3%D1%8E%D0%B5%D1%88%D0%B5%D0%B2%D0%BE-news816956.html", "text": "Срив в митническата информационна система на ГКПП-Гюешево. От 11 часа днес през пункта не се пропускат товарни автомобили поради срив в митническата система, предава БНР. Сривът е в митническата информационна система – \"Пътни такси\", митнически режим – за \"транзитно преминаване\", за \"изход\" и др. Митничарите просто не могат да отворят и влязат в компютрите си. Това води до струпване на товарни автомобили, които няма как да бъдат обработени и да преминат. Лошото е, че отникъде не е обяснено на служителите какви са причините, довели до срива и кога ще бъдат отстранени. \"Някакъв ужас е\", каза малко след 16 ч. днес митничар от дневната смяна, пожелал анонимност. Сподели:", "date": "2019.02.03", "title": "ОПАШКИ: Срив в системата затапи ГКПП-Гюешево"}
{"url": "https://pik.bg/%D0%B1%D0%B0%D0%BD%D0%BA%D0%B5%D1%80-%E2%84%961-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D1%80%D0%B8%D1%81%D0%BA-%D0%BE%D1%82-%D1%81%D0%BF%D0%B0%D0%B4-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-news816851.html", "text": "Председателят на Италианската централна банка Игнацио Виско предупреди, че има сериозен риск спадът на икономиката на страната да продължи, предаде Ройтерс. През седмицата данните показаха, че Италия е в техническа рецесия. Последната прогноза на италианската централна банка е за ръст от 0,6 на сто, но тя ще бъде ревизирана надолу, предупреди Виско. Според него не е изключено да се наложат бюджетни мерки за овладяване на ситуацията, предава БНР. Преди месец в Давос икономическият и финансов министър Джовани Триа увери, че Италия ще спази записания в бюджета дефицит от 2,04 на сто от брутния вътрешен продукт. Сподели:", "date": "2019.02.03", "title": "Банкер №1 на Италия предупреди за риск от спад на икономиката"}
{"url": "https://pik.bg/%D0%B2%D1%80%D1%8A%D0%B7%D0%BA%D0%B8-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%81%D0%BA%D1%8A%D1%81%D0%B0-%D1%81-%D0%B1%D1%81%D0%BF-news816864.html", "text": "Фамилията на Митьо Очите, който продължава да лежи в турски арест, е скъсала и последните си връзки с БСП. След раздялата на Очите с червения общинар Бенчо Бенчев, с когото бе заловен при акция в Истанбул, по неговите стъпки тръгнала и съпругата му, пише \"Ретро\". Антигона Янулис тихомълком прекратила съдружието си с общинския съветник от БСП в Карнобат Господин Русев. Двамата имали обща фирма „Мит Рентакар“. Дружеството е открито през 2007 г. и се занимавало с отдаване на коли под наем. При регистрацията двамата съдружници планирали да работят предимно в Несебър и Слънчев бряг, където от години Желязков е незаобиколим фактор в подземния свят. С парите от печалбите Янулис от своя страна можела спокойно да оправдае пред данъчните луксозния си начин на живот на фамилията. Мащабните бизнес планове на Русев и Янулис са стопирали през август 2018-а. След ареста на Очите в Истанбул и последвалите проверки се установи, че хотелската му стая е била наета от Бенчо Бенчев. Преди това Бенчев лично прекарва Желязков с автомобила си през гръцко-турската граница до Истанбул. След разразилия се скандал Бенчев е изключен от БСП. Самият Господин Русев е племенник на Бенчо и освен съдружието с жената на Очите е управител на няколко от фирмите на Бенчев. Сподели:", "date": "2019.02.03", "title": "ВРЪЗКИ: Жената на Митьо Очите скъса с БСП"}
{"url": "https://pik.bg/%D0%B3%D0%B0%D1%80%D0%B4%D0%BE%D0%B2%D0%B5-%D0%B2%D1%82%D0%BE%D1%80%D0%B0-%D0%BD%D0%BE%D1%89-%D1%87%D0%B0%D1%81%D1%82%D0%BD%D0%B8-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D0%BF%D0%B0%D0%B7%D1%8F%D1%82-%D1%81%D0%BF%D0%B5%D1%88%D0%BD%D0%BE%D1%82%D0%BE-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news816815.html", "text": "Спешната помощ в Горна Оряховица вече е с частна охрана. Охранители дежурят през нощта заедно с медиците. До тази мярка на здравното министерство се стигна след \"колективната оставка\" на медицинския персонал и риска филиалът да бъде закрит. Причина за едновременното напускане стана поредното нападение над медицинско лице по време на работа от пациент. Един охранител се полага на Спешното всяка нощ. На разположение са и мобилни екипи при нужда от подкрепление. Дали заради разлепените стикери, че обектът се охранява или заради физическото присъствие на терен, до изблици на агресия не се е стигало вече втора нощ. Д-р Цончо Добрев работи в Спешното отделение от 1999 г. „Всяка вечер, когато тръгвам на работа си целувам детето, може и да не се върна”, споделя той пред Би Ти Ви. Първата му нощна смяна с охрана обаче е различна. \"Много по-спокойни сме. Уважаваме ги тези хора и се радваме, че наистина ги има, не се чувстваме беззащитни”, отбеляза още д-р Добрев. За медицинската сестра Нели Радева мерките са закъснели. Тя е понесла физическа агресия на работното място през лятото, но униженията продължавали и в момента. В интернет все още се въртят нейни снимки как се мъчи да избяга по коридора на болницата, за да се спаси. Д-Виолета Пашова, началник на Спешното отделение, също посочи, че колегите й не са се оплакали от проблеми – посегателства или вербални нападки. През последната седмица обаче има много придружители с пациентите. \"От налични 34 медици, 28 са в оставка. Разговарях с някои от тях и те са доволни от това, което има до тук като резултат – чувстват се по–спокойни на работното място. Надявам се, че оставките ще бъдат оттеглени\", посочи д-р Пашова. Здравният министър обеща и линейки с паник бутони за Спешното отделение в Горна Оряховица. Те ще пристигнат през май. С новата охранителна фирма ще се монтират паник бутони и в линейките, които сега се използват. \"Колегите са доволни от охраната, няма изблици на физическа и вербална агресия от пациентите, но си остават и други нерешени проблеми при нас – неосигурени пациенти, неспешни повиквания”, каза и фелдшер Иван Шишков. Сподели:", "date": "2019.02.03", "title": "ГАРДОВЕ: Втора нощ частни охранители пазят Спешното в Горна Оряховица"}
{"url": "https://pik.bg/%D0%BD%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news816928.html", "text": "Чуждестранен методист може да дойде в Левски, за да помага за развитието на подрастващите кадри, пише \"Топспорт\". Именно школата ще се превърне в приоритет на новите собственици на отбора, допълва спортното издание. За тази цел ще има промени, Даниел Боримиров едва ли ще запази поста си на директор на ДЮШ. Той е гласен за селекционер на първия отбор. Новият ръководител Павел Колев има намерение да докара методист от чужбина, който да следи работата на треньорите с кадрите в различните възрастови групи. Донякъде такава роля в момента изпълнява Нестор Юруков. Сподели:", "date": "2019.02.03", "title": "Нова рокада на \"Герена\"?"}
{"url": "https://pik.bg/%D1%82%D1%80%D0%B8%D1%84%D0%BE%D0%BD-%D0%B7%D0%B0%D1%80%D0%B5%D0%B7%D0%B0%D0%BD-%D0%B8-%D0%B4%D0%B8%D0%BE%D0%BD%D0%B8%D1%81-%D0%BE%D1%82-%D0%B1%D0%B5%D0%B3%D1%83%D0%BD%D1%86%D0%B8-%D1%81%D1%8A%D0%B1%D1%80%D0%B0%D1%85%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D0%B0-%D0%BD%D0%B0-%D0%B2%D0%B8%D0%BD%D0%BE-%D0%BF%D0%B5%D1%81%D0%BD%D0%B8-%D0%B8-%D1%85%D0%BE%D1%80%D0%B0-news816854.html", "text": "Трифон Зарезан от карловското Бегунци заряза лозята на селото в масива в полите на хълма Момини гърди. Той бе придружван от кмета на селото Петко Комитов, кмета на община Карлово Емил Кабаиванов и архиерейския наместник на Карловската духовна околия негово благоговенство Марко Тодоров. \"От една пръчка да се ражда една кошница грозде. Втората лоза да е за повече любов и разбирателство между хората. От третия корен да се роди една каруца грозде. И младите хора да обръщат повече внимание на лозето, а по-малко на таблетите\", благослови Трифон Зарезан от Бегунци, в чиято роля се превъплати Найден Чавдаров. Към пожеланията му се присъединиха и останалите участници в ритуала. Кметът пък Кабаиванов пожела плодородие на лозята и удовлетворение от труда, който хората от региона полагат за тях, предава за веселбата \"Марица\". Празникът събра хора от цялата община. Да си пожелят плодородни лозя, богата реколта и хубаво вино дойдоха кметовете на населените места от региона. Местна комисия обяви най-добрите майстори на домашно вино. За конкурса бяха представени 18 бели и 23 червени вина. Еликсирът карловски мискет на Матко Кузманов грабна първото място. А в бъчвата на Пламен Панчев от Карлово бе кипнало най-хубавото червено вино. Всяка година един от винарите получава специална награда – резервоар за вино от неръждаема стомана. Този път късметът бе за Иван Минчев. Само минути по-рано той взе и втора награда за бяло вино. \"Моята мисия е да освободя хората от техните тревоги, да ги накарам да забравят егоизма и да възвисяват душите си, обяви местен самодеен актьор, който се превъплъти в ролята на Дионис. Благославям ви с много здраве, щастие, любов и късмет”, каза той и фиестата започна. Изпълненията на оркестър \"Наздраве“ от Пловдив, певческите групи от Горни Домлян, Бегунци, Ведраре, Васил Левски, и Осетеново направиха празника красив и весел, на площада в Бегунци се лееше вино и се виеха хора. Сподели:", "date": "2019.02.03", "title": "Трифон Зарезан и Дионис от Бегунци събраха жителите на Подбалкана на вино, песни и хора"}
{"url": "https://pik.bg/%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%80%D0%B5%D0%BA%D0%BB%D0%B0%D0%BC%D0%B0-%D0%B7%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news816856.html", "text": "Авторитетният английски сайт за пътешуствия Wanderlust.co.uk публикува статия, посвена на Пловдив и изброява 5 причини, заради които да посетите града на тепетата, пише \"Пловдив24\". Ето и кои са те според британците: Разположен между две огромни планински вериги на решаващ вътрешен път от Западна Европа до Мала Азия, Пловдив е завладяван през вековете от траки, гърци, римляни, византийци и османци. Всеки от тях е оставил незаличимо влияние върху архитектурата на града, както и върху неговия художествен и културен живот. Старият град на Пловдив е добро място за начало. Тук ще намерите калдъръмени улички, елегантни градски къщи от епохата на Възраждането, както и разрушената крепост Небет Тепе, построена от тракийските племена. За да разгледате историята на Пловдив, посетете Етнографския музей, разположен в зашеметяващата Куюмджиева къща. Най-поразителното напомняне за миналото на града е древният римски театър, преоткрит през 70-те години и само частично открит. Той се намира в средата на главната търговска улица и през лятото там се провеждат редовно концерти. Българската кухня е сърдечна и пълна, а в Пловдив идва с екзотичен обрат, благодарение на многото завладяващи нации, които наричат ​​града дом. Популярна закуска е баницата, пълна със сирене, която се предлага от пекарните в града и си подхожда с боза - малцово питие на пшеница. Таратор - студена супа от кисело мляко, чесън и копър, е перфектен по време на горещ летен ден. Традиционната шопска салата е толкова вкусна, само и за вас. Добрият пловдивчанин с основание се гордее със своята древна винарска традиция и не бива да пропускате да опитате местен мавруд от Брестовица - лозарски район близо до града, и смятан за най-добър в България. В центъра на града има много барове за дегустация, включително Vino Culture, където има оживен календар на събития, свързани с виното. 1. Невероятната история 2. Сензационната храна и вино 3. Процъфтяващ квартал на изкуството \"Капана\" някога е бил център на занаятчиите на Пловдив, като наименуваните Железарска улица и Кожухарската улица намекват за миналото на района. Кварталът изживя западащ период, докато местната власт насърчи (и стимулира) бизнеса да обнови своите западащи сгради и да трансформира района. Днес \"Капана\" е лабиринт от хипстърски кафенета, художествени галерии и арт пространства, работилници, бутици и оживени барове и ресторанти. Нестандартните столове на заведения се разпръскват по калдъръмените алеи, музиканти и художници излизат и винаги се случва нещо. Той бързо ще се превърне във вашето любимо място в Пловдив. 4. Зашеметяващите манастири, само на кратко разстояние Влиянието на българското православие е силно в Пловдив и околностите. В непосредствена близост до града има 10 активни манастира, включително и Бачковският - вторият по големина в България. Създаден през 1083 г. и притежаващ зрелищна обстановка, той е прочут с три различни култури - византийски, грузински и български. Неговата най-ценна реликва е чудотворната икона на Дева Мария, дадена на манастира от двама грузински пътешественици, Атанасий и Окрапир. Малко по-далеч ще откриете Рилския манастир - спиращ дъха комплекс, включен в списъка на ЮНЕСКО, който се издига в залесена долина и предлага изключителна колекция от религиозно изкуство. Разгледайте елегантните му колонади, разходете се по пътеките и се възхитете на великолепието на стенописи и икони. 5. Това е европейски град на културата През 2019 г. Пловдив е определен за Европейски град на културата. Това е първият град в България, на който е присъдена честта и отбелязва повода с вълнуващ календар от културни събития. Темата е \"Заедно\", а местните жители се стремят да покажат своя град в най-добрата му светлина. Сподели:", "date": "2019.02.03", "title": "Английско издание с уникална реклама за Пловдив"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D0%B1%D0%B8-%D1%82%D0%B8-%D0%B2%D0%B8-news816871.html", "text": "Лора Крумова усилено крие информацията, че договорът ѝ с Нова телевизия е бил прекратен. В момента бившата водеща на „Събуди се“ е по майчинство и се твърдеше, че съвсем скоро тя ще се върне на екран в предаването, но всъщност от ръководството на медията променили внезапно плановете си и столът на Крумова изстинал. Колеги на тв звездата издават, че тя била уволнена, а заместничката ѝ Мартина Ганчева, която дълго време беше лице на телевизия „България он еър“, щяла да остане като титулярка в съботно-неделния блок. Крумова обаче била твърдо решена да не остава без работа и вече имала план как да прецака работодателите си от Нова. Преди дни блондинката бе засечена да вечеря в компанията на Антон Хекимян, Биляна Гавазова и други кадри от конкурентната Би Ти Ви, което означава, че вероятно съвсем скоро журналистката ще се влее отново в екипа им. Въпреки че се заричаше този път да отдели повече време на второто си отроче и да се възползва максимално от майчинството, плановете ѝ се променили в движение и Лора вече уточнявала детайлите около новото си професионално амплоа. Запознати с интригата около тайното уволнение на водещата разкриват, че ръка да се върне обратно в Би Ти Ви, ѝ подал точно Хекимян, който навремето, когато тя реши да напуска, зае нейното място в тогавашното „Тази събота“ и „Тази неделя“. Крумова обаче нямала шанс отново да пробие за същата позиция, тъй като Жени Марчева и Диана Любенова за момента били несменяеми, затова се подготвяла за съвсем нов проект. Най-вероятно в Би Ти Ви блондинката щяла да придърпа и вярната си приятелка и колежка Галя Щърбева, която в момента е принудена да се подвизава като обикновено репортерка, след като общото им предаване „Комбина“ стигна дъното по рейтинг и бе изритано от програмната схема на Нова. Сподели:", "date": "2019.02.03", "title": "РАЗКРИТИЕ В ПИК И \"РЕТРО\": Лора Крумова се връща в Би Ти Ви"}
{"url": "https://pik.bg/%D1%81%D0%BA%D1%80%D0%B8%D1%82%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%BC%D1%8A%D0%BB%D1%87%D0%B0%D0%BB%D0%B8%D0%B2%D0%B8%D1%82%D0%B5-%D1%85%D0%BE%D1%80%D0%B0-news816859.html", "text": "Наричат ги още интровертни и в днешно време не са на мода, но това не отнема от силата им. Кой не е срещал затворени хора, които не обичат да говорят и по-скоро мълчаливо наблюдават света около тях? Всички имаме колеги, които не вдигат очи от екрана на компютъра и се смеят на шегите на другите, но никога не разказват нищо. А може би сме едни от тях - между 20 и 50% от хората са склонни към интровертност, пита \"Розали.ком\". При днешния стил на живот, който повелява постоянна връзка с останалите, а фейсбук е изпълнен със селфита, резервираните хора са изтласкани встрани. Над тях тежи диагнозата „социална патология” и на фона на енергично общуващите веселяци те изглеждат като изхвърлени от обществото. Днешните психолози се интересуват от въпроса защо екстровертните хора са смятани за по-способни и по-подходящи да ръководят останалите. Лори Хоукс в книгата си „Силата на интровертните или за предимството на мъдростта в един превъзбуден свят” пише, че тези, които говорят  малко, създават впечатлението, че са по-ниско интелигентни от по-шумните личности. Днешният свят на бизнеса и културата принадлежи на лесно общуващите. Най-важните институции се ръководят от екстровертни натури. Американската мода на офиси, в които всички заедно, без прегради между бюрата, работят в едно общо пространство, вече е всеобхватна. Самотата не е на мода. Идеалният човек е специалист по общуване, обича рисковете и работата в екип. Тези личностни черти се възпитават у децата още от най-ранна възраст. Книжарниците са затрупани с книги, които ни учат как да общуваме, да изразяваме личността си, да излезем от черупката си. Тенденцията към екстровертност е довела чак дотам, че страхът от говорене пред публика вече се споменава в официалния международен речник на психическите заболявания. А само преди век английският стил на сдържаност и самоконтрол се е смятал за съвършен модел на поведение. В някои източни култури, например японската, най-високо се ценят дискретните хора. Но вече и в страните от Далечния изток индустриалната глобализация насърчава към нов манталитет в бизнеса и общуването. Наблюденията на психолози показват, че интровертните са по-стабилни емоционално. Докато екстровертните шумят около себе си в търсене на одобрение от другите, интровертните си дават време да размислят в дълбочина. За много професии това са изключително важни качества – в счетоводството, научните изследвания, информатиката или писателството. Интровертните освен това са по-състрадателни и съпричастни, имат повече доверие в колегите си и ценят правото им на собствено мнение, не се стремят да се налагат. Сподели:", "date": "2019.02.03", "title": "Скритата сила на мълчаливите хора"}
{"url": "https://pik.bg/%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%BA%D1%80%D1%8A%D1%87%D0%BC%D0%B0%D1%80%D1%81%D0%BA%D0%B0-%D1%80%D0%B0%D0%B7%D0%BF%D1%80%D0%B0%D0%B2%D0%B8%D1%8F-news816966.html", "text": "„Аз съм водил много европейски кампании, знам къде са ни слабостите и затова казах на Конгреса на БСП, при това изравняване на силите между БСП и ГЕРБ, за да постигнем победа, трябва да знаем, че залогът е много по-голям от тези 17 човека, които ще бъдат избрани. Залогът е дали ще се отиде към предсрочни избори, какви ще бъдат нагласите за местните избори, това е тест. Оттам ще тръгнат много процеси. Ние не бива да излъчваме сигнали за спорове, всичко може да бъде направено умно, за да се мобилизират нашите избиратели”, заяви Сергей Станишев пред Би Ти Ви. Сергей Станишев заяви, че го тревожи за стила на правене на политика в България. „Трябва да има остри сблъсъци по политики, но чисто човешки е добре да се спазва добрият тон, защото нашата политика започва да прилича на кръчмарска разправия, което само може да отврати хората”, каза лидерът на европейските социалисти и допълни, че има за какво да се спори с ГЕРБ и ЕНП. Станишев допълни, че евроизборите не са атрактивни за българските избиратели и не само, но хората трябва да започнат да се интересуват повече от процесите в Европа. Той посочи, че партията на европейските социалисти ще се бори за въвеждане на регулации над големите корпорации. „Регулации трябва да има, това е огромно поле, в което се движат гигантски потоци от информация и никой не носи отговорност за истина, лъжа, дори в морален план. Регулация трябва да има при големите корпорации по отношение на данъчното облагане – европейските социалисти сме предложили да има т.н Данък ГАФ („Гугъл”, „Амазон”, „Фейсбук”), които плащат много по-ниски данъци, отколкото обикновена нормална фирма, използвайки вратичките в законодателството на държавно ниво”, каза той. Станишев защити Елена Йончева, като изрази увереност, че след проверките името й ще бъде изчистено и дори допълни, че битката на ГЕРБ с нея е обречена на неуспех. Сподели:", "date": "2019.02.03", "title": "Сергей Станишев с остър коментар за политиката на Нинова: Прилича на кръчмарска разправия"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B9%D0%BD%D0%B8%D1%82%D0%B5-%D1%80%D0%B5%D0%BB%D1%81%D0%B8-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news816942.html", "text": "Кола се прекатури по таван на трамвайното трасе на столичния булевард \"България\". Преди това тя се блъснала жестоко с друг автомобил на кръстовището с булевард \"Гоце Делчев\". След удара, червената кола прелетяла през оградата, която отделя релсите от булеварда и се преобърнала по таван. Незабавно на място дошла линейка, за да окаже първа помощ на пострадалите при каскадата. Преди това преминаващи автомобили спрели, за да извадят затиснатите хора. Инцидентът е спрял напълно движението на трамвай №7. Това пък е наложило пътницте от няколко мотриси да бъдат свалени. Сподели:", "date": "2019.02.03", "title": "ТЕЖЪК ИНЦИДЕНТ: Кола се обърна по таван на трамвайните релси на булевард \"България\" (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0---%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-%D0%B2-%D0%BD%D0%B5%D0%B4%D0%B5%D0%BB-news816799.html", "text": "Очаквайте предложения за служебни задачи, които ще ви донесат приходи. Поставете конкретни задачи на колегите си или на вашите подчинени, за да не ви създават проблеми. Пътувайте само при уговорена неотложна делова среща. Не се обвързвайте с обещания за участие във финансово съдружие. Вместо да се оплаквате стабилизирайте позициите си на работното място. Откажете се от прибързаните начинанията, но бъдете дейни. Проблеми, които упорито отказвахте да разрешите ви изнервят напълно заслужено. Виновници търсите някъде извън вас, но всъщност сте самите вие. Преценявайте правилно действията си на работното място. Не се опитвайте да налагате мнението си, ако искате професионалният успех да не ви изостави. Избягвайте необмислените начинания. Няма да ви отминат служебни проблеми, породени от импулсивните ви действия. Не рискувайте. Сутринта се справяте добре със задачите си на работното си място, въпреки че никак не ви се работи. Деловите разговори са особено успешни за ваша изненада. Предложенията за инвестиции проверявайте внимателно, за да не вложите парите си напразно. Не пътувайте. Не е изключена възможността да поставите началото на успешна дейност, обвързана с нови делови партньори. До обед завършете вече започнатите задачи и направете крачката към началото на току-що разработените идеи. Успехът е с вас, ако подхождате разумно и отговорно към задълженията си. Настъпил е мигът, в който можете да получите финансова подкрепа от деловите си партньори. Работещите в сферата на частния бизнес са задължени да проведат деловите си разговори. Инвестициите трябва да са в умерени граници. Не надхвърляйте възможностите си, за да не търпите провал. Отхвърлете до края на деня набелязаните служебни задачи. Не се доверявайте сляпо на поднесената ви информация, за да не съсипете отношенията с колегите си. Ваши нови познати не са могли да ви впечатлят. Не допускайте да ви използват. Не си разваляйте настроението заради интригите, които сте дочули. Не сте сигурни, че са свързани с вас. Бъдете инициативни, но с мярка и не се оставяйте във властта на ината си, който не само ви вреди, но ви печели и врагове. Пътувайте, ако прецените, че отдалечаването от работното място няма да обърка плановете ви и да изостанете със задачите си. Не рискувайте с необмислени начинания. Избегнете грешките. Посветете деня на вече започнати задачи, които трябва да завършите днес.  Неприятни новини, свързани с поредните опити да ви навредят, ще ви ядосат. Не отговаряйте със заядлив тон и не доказвайте правотата си, защото истината за лъжовната информация по ваш адрес съвсем скоро ще излезе наяве. Очаква ви спокоен ден, въпреки трудностите, с които за пореден път ще се справите без усилие. Разчитайте на рутината и натрупания опит. Избягвайте необмислените начинания. Мнозина от вас ще се заемат с нова, приятна и перспективна задача, въпреки че искате да си почивате. Разпределите силите си така, че да не се уморявате. По-добре е да не действате прибързано. Предизвиквате упорството на колегите ви, които отказват да ви подкрепят, защото не приемате мнението им. Не споделяйте новите си идеи, свързани с професионалните ви стремежи. Ако развивате проспериращ бизнес със сигурност ще се намери кой от обкръжението ви да ви навреди, като се възползва от получената информация. Проявете упоритост във всичко, което правите. Запознанство ще е причина да съжалявате, че сте го поискали. На работното място се справяте блестящо със задълженията си. Не се притеснявайте от трудностите. Подгответе пътуване, свързано с провеждането на делова среща, която ще предизвика промени в живота ви. Сподели:", "date": "2019.02.03", "title": "САМО В ПИК: Хороскопът на топ астроложката Алена - ето за какво да внимават зодиите в неделя"}
{"url": "https://pik.bg/%D0%B8%D0%B7%D0%BF%D0%BE%D0%B2%D0%B5%D0%B4---%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%BF%D1%80%D0%B0%D1%82%D0%B8%D0%BB-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D1%8F%D0%BD%D0%B0-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%B7%D0%B4%D1%8A%D1%85%D0%BD%D0%B5-%D0%B1%D1%8A%D0%B4%D0%B8-%D1%89%D0%B0%D1%81%D1%82%D0%BB-news816830.html", "text": "Последният смс, който ми изпрати на 4 февруари, в 10 часа сутринта, няколко часа преди да почине. Беше сякаш като за сбогуване: \"Пращам ти целия позитивизъм на света. Ти си едно прекрасно жълто пиленце и си създадена да носиш любов на хората. Бъди себе си, бъди щастлива\". Това каза пред Нова телевизия година след внезапната смърт на бизнесмена Стефан Шарлопов вдовицата му Бояна. \"Не знам как намерих сили. Няма да забравя, не исках да се събудя. Имахме навик да се гушкаме сутрин. Казах \"Стефче, Стефче...\", сложих главата му на рамото си и беше студен. Едвам се събрах, не си спомням как се обадих на шофьора, как станах и направих закуска на децата, защото не можех да им причиня това. Вечерта преди това да се случи той каза, че го боли главата и има високо кръвно - 165. Взе хапче, спадна кръвното. Той не вярваше, че на него това ще му се случи\", върна се назад във фаталния за нея и съпруга ѝ ден - 5 февруари 2018 г.. \"Стефан беше всичко за мен - приятел, с който мога да споделя всичко, мой съпруг, мой баща. Негов приятел казваше, че ако видиш Шарлопов да хвърля пет лева в калта, хвърли десет, защото ще спечелиш. Той беше целият ми свят. Липсва ми най-много в това моментите, в които се смеехме като деца без нищо\", сподели още тя. \"Тази една година ме накара да обръщам повече внимание на семейството си, защото не знае какво ще е другият миг. Всичко се промени. Имах моменти, в които пропадах и часове гледах в една точка, дали го правя правилно. Правя това, което най-добре мога. Оттук нататък каквото стане\", каза Бояна как се е променило всичко след смъртта на съпруга ѝ. \"Не остави нито един кредит. Това показва, че беше коректен дори и към семейството си. С Ева никога не сме били толкова близки. Той успя да ѝ предаде своите уроци. Беше ни трудно в момента, в който да вземем рушение дали да бъдем пасивни акционери и да наемем хора, които да вършат тази работа. В крайна сметка решихме да бъдем активни акционери\", каза вдовицата на бизнесмена. \"Той ме покани на вечеря, беше пълен провал. Той говореше, а аз мълчах. Мислех си, че няма да има втора среща. Тогава видяхме, че си говорим на един език. На третия месец вече бях бременна. Паля си по една цигара само, за да усетя, че е до мен. 17 години пушеше непрекъснато до мен\", спомни си първата им среща и първите дни на любовта им Бояна Шарлопова. Сподели:", "date": "2019.02.03", "title": "ИЗПОВЕД - Шарлопов пратил пророческо съобщение на Бояна часове преди да издъхне: Бъди щастлива..."}
{"url": "https://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%B2-%D0%BC%D0%B0%D0%B4%D1%80%D0%B8%D0%B4-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%B1%D1%83%D0%BD%D1%82-%D0%B8%D1%81%D0%BA%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-news816774.html", "text": "Хиляди пенсионери излязоха по улиците на Мадрид с искане за по-високи пенсии, съобщава Ройтерс. Демонстрантите заявиха, че протестират не само за собствените си пари за старост, но и средствата, които ще бъдат отпускани на бъдещите поколения, излизащи в пенсия. Към демонстрацията на възрастните хора се присъединиха и таксиметровите шофьори, които обявиха стачка срещу нелоялната конкуренция на компаниите за споделено пътуване. През януари правителството на премиера Педро Санчес представи пред парламента проектобюджета, в който беше включено 6-процентно увеличение на пенсиите, но демонстрантите го отхвърлиха. Испанската система за социално подпомагане е в колапс след близо 5-годишна рецесия, която е следствие от срива на пазара на имотите, предизвикал глобалната финансова криза през 2008 година. Застаряващото население на страната в момента разчита на средства от държавния бюджет, като разходите за пенсии са по-високи, отколкото приходите. В Испания има около 8,7 милиона пенсионери, а раждаемостта е ниска, което предизвиква опасения за потенциална \"пенсионна бомба\". Сподели:", "date": "2019.02.03", "title": "Пенсионерите в Мадрид излязоха на бунт, искат повече пари"}
{"url": "https://pik.bg/%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-%D0%BA%D0%BE%D0%BB%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%B6%D0%B8%D0%B2%D0%B5%D1%8F%D1%82-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D0%B8-%D0%B2-%D0%BA%D0%BE%D0%B8-%D1%81%D1%82%D1%80%D0%B0%D0%BD%D0%B8-%D0%B8%D0%BC%D0%B0%D0%BC%D0%B5-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news816805.html", "text": "Министерството на външните работи на Р. България е изпратило на 31 януари 2019 г. до www.eurochicago.com писмо в отговор на въпроси, свързани с броя на българите извън страната по държави, броя на дипломатическите представителства по света и на служителите в тях, броя на сътрудниците на бившата ДС, работещи в министерството и в дипломатическите мисии. Отговорът е подписан от постоянния секретар на МВнР Елена Шекерлетова. Според отговора най-много са българските граждани в Германия - 416 хиляди, но за повечето от страните, където има по-големи български разселения, данните са видимо закръглени. Така например за Франция числото е 60-80 хиляди, за Австралия - 10-15 хиляди, за Нова Зеландия - 3-5 хиляди и пр. За Турция са посочени 350 хиляди, за САЩ - 300 хиляди, за Гърция също 300 хиляди, за Испания - 250 хиляди, за Великобритания - 200 хиляди, за Италия - 120 хиляди, за Канада - 70 хиляди, за Австрия - 35 хиляди, за Молдова - 31 хиляди, за Кипър - 25 хиляди, за Чехия също 25 хиляди, за Южна Африка - 20 хиляди, за Швейцария - 12 хиляди, за Норвегия - 7 хиляди, за ОАЕ - също 7 хиляди, за Малта - 6 хиляди, за Полша - 4 хиляди, за Йордания - хиляда и пр. Ако сравним новополучените данни с данните отпреди седем години (след предишното запитване до МВнР), ще видим, че през 2011 г. броят на българските граждани в Германия е бил само 74 869, а сега числото е над 400 хиляди и това е доста повече от САЩ, Гърция и Испания. За 2011 г данните за Великобритания са 100 хиляди български граждани, за Франция - 30 хиляди, данните за Турция - 500 хиляди. Т.е., българските граждани във Великобритания са се увеличили за 7 години със 100 хиляди, тези във Франция с 30-50 хиляди, а тези в Турция са намалели със 150 хиляди. Данните за САЩ, за Гърция и за Испания са същите, както сега. Излиза, че за седем години няма никакви промени в броя на българските граждани в тези страни, което едва ли е така, се констатира в съобщението на eurochicago.com. Общият брой на българските граждани по света, според данните за 2011 г., изпратени ни в началото на 2012 г. от МВнР, е бил 2 018 792. Ако съберем грубо приблизителните данни, изпратени ни сега по Закона за достъп до обществена информация (ЗДОИ), ще получим над 2 млн. и 417 хиляди български граждани извън България за 2018 г., твърди чикагският уебсайт и отбелязва, че според данните на МВнР българските емигранти по света са се увеличили с 400 хиляди за седем години. Българскоезичната електронна медия посочва, че в писмото си до МВнР от 10 януари т.г. е включила и въпроси, зададени не по ЗДОИ, свързани с идеята да се направи преброяване на българските граждани извън България. По тази тема от МВнР засега не са изпратили отговори. Според някои източници, продължава eurochicago.com, населението на България, вече е под 7 млн. Тези над 2 млн. и 417 хиляди български граждани в чужбина са една значителна част от тях, при това повечето са в активна и работоспособна възраст. И тази твърде значителна част наши съграждани с избирателни права, нямат никакво институционално представителство в България, ако не броим 25-те служители в печално прославилата се Държавна агенция за българите в чужбина. На втория въпрос, зададен по ЗДОИ, а именно за броя на българските дипломатически и консулски представителства по света и броя на служителите в тях, от МВнР са изпратили данни за служителите в задграничните представителства. Вижда се, че на много места те са по един или двама човека и не е ясно как успяват и да обслужат българите, и да свършат другата си дипломатическа дейност свързана с политическите, културни и бизнес контакти. От данните на МВнР личи, че най-много български дипломатически представители има в Брюксел - 61 в Постоянното представителство на България в ЕС, 14 в представителството ни в НАТО и 10 в българското посолство в града. В Москва (Руска федерация) българските дипломатически служители са 32; 25 - в Истанбул (Турция); 20 в Атина (Гърция); 19 в Скопие (Р. Македония); по 18 в Белград (Сърбия) и Париж (Франция); по 17 в Анкара (Турция), Берлин (Германия) и Лондон (Великобритания); 15 във Вашингтон (САЩ); по 13 в Рим (Италия), Киев (Украйна) и Техеран (Иран); 12 в Женева (Швейцария); 11 в Солун (Гърция); по 10 в Букурещ (Румъния) и Хага (Нидерландия); по 9 в Мадрид (Испания), Пекин (Китай), Тирана (Албания), Кайро (Египет) и Бейрут (Ливан); по 8 в Будапеща (Унгария) и Сараево (Босна и Херцеговина), по 7 в Прага (Чехия), Кишинев (Молдова) и Страсбург; по 6 в Копенхаген (Дания), Токио (Япония), Прищина (Косово), Мюнхен (Германия), Одеса (Украйна), по 5 в Берн (Швейцария), Лисабон (Португалия) и др. В Ню Йорк има 15 души в постоянно представителство и още 5 - в генералното консулство. Във Виена (Австрия) има 13 души в посолството и още 8 в постоянно представителство. Според изпратените данни в Белгия има общо 85 български дипломатически представители. В Турция са общо 53 (25 в Истанбул, 17 в Анкара, 8 в Одрин и 3 в Бурса). В САЩ има общо 40 дипломатически служители (20 в Ню Йорк, 15 във Вашингтон, 3 в Чикаго и 2 в Лос Анжелос). В Руската федерация са общо 36 (32 в Москва и 4 в Санкт Петербург). В Гърция са общо 31 (20 в Атина и 11 в Солун). В Германия са общо 26 (17 в Берлин, 6 в Мюнхен и 3 във Франкфурт на Майн). В Р. Македония са общо 22 (18 в Скопие и 4 в Битоля). В Сърбия са общо 21 (18 в Белград и 3 в Ниш). В Украйна са общо 19 (13 в Киев и 6 в Одеса). За последните две години служителите на бившата ДС, понастоящем на работа във външното министерство на Република България, са намалели с двама - от 56 на 54. Сподели:", "date": "2019.02.03", "title": "ЗАД ГРАНИЦА: Колко българи живеят в чужбина и в кои страни имаме най-много дипломати"}
{"url": "https://pik.bg/%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-200-%D0%B4%D1%83%D1%88%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BE%D1%82-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news816801.html", "text": "Пожарникари спасиха 200 души, блокирани в автомобилите си заради лошо време на магистрала в Италия. Силен снеговалеж парализира движението по магистрала А22. Образуваха се дълги колони от автомобили. Опашката на пътя, свързващ североизточна Австрия с Италия, е достигнала 16 километра, заяви говорител на пожарната в провинция Болзано, Северна Италия. Задръстването е било предизвикано от няколко коли, които не били подходящо оборудвани за зимните условия. Те поднесли и блокирали целия трафик. Наложило се е хората, които седели в колите си при минусови температури да бъдат спасявани от екипи на гражданска защита и пожарната, съобщава Би Ти Ви. Няма жертви и пострадали. В същото време в друг район на магистралата паднала лавина, но в този момент не е имало преминаващи автомобили. Снимка: EPA Сподели:", "date": "2019.02.03", "title": "КОШМАР НА МАГИСТРАЛАТА: 200 души блокирани от лошото време в Италия (СНИМКИ)"}
{"url": "https://pik.bg/%D1%82%D0%B5%D1%80%D0%BC%D0%B8%D0%BD%D0%B0%D1%82%D0%BE%D1%80%D1%8A%D1%82-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-news816807.html", "text": "Холивудският ветеран Арнолд Шварценегер разкри, че започнал да се снима във филма \"Терминатор 6\" три месеца, след като се подложил на сърдечна операция, съобщи Контактмюзик. Седемдесет и една годишният актьор, който отново е в същата роля в предстоящия да излезе по екраните филм, довери, че с нетърпение очаквал да се снима в режисираната от Тим Милър лента, независимо че легнал под ножа три месеца по-рано. \"Получавам винаги помощ, имайки предвид здравословното си състояние. Лекарите ми вдъхват смелост, а медсестрите ми помагат да се изправя на крака. Приятелката ми Хедър Милиган също бе до мен в болницата и непрестанно ме окуражаваше. Тя оставаше там и нощем. Три месеца по-късно бях на снимачната площадка на \"Терминатор 6\" в Будапеща\", каза Шварценегер, цитиран от БТА. Шварценегер призна, че е развълнуван по повод излизането на филма по екраните по-късно тази година. \"Щастлив съм, че работих над \"Терминатор 6\", който ще се появи по екраните през ноември\", отбеляза той пред сп. \"Екстра\". Сподели:", "date": "2019.02.03", "title": "Терминаторът Шварценегер направи признание"}
{"url": "https://pik.bg/%D0%B7%D0%BE%D0%BE%D0%BF%D0%B0%D1%80%D0%BA%D1%8A%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BB%D0%B5%D0%B3%D0%BD%D0%B0-%D0%B8-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-2019-%D0%B3-news816766.html", "text": "Абсолютната вяра на Общинската администрация в скорошния завършек на сагата със стопираното строителство на Зоопарка намери изражение и в разчетите на бюджета, който бе приет от местния парламент на сесия в сряда. Документите сочат, че за обекта са заделени общо средства в размер на 854 655 лева за заплати на 26 щатни служители, осигурителни вноски и издръжка, както и 523 000 лева капиталови разходи, предава \"Пловдив24\". В момента се събират необходимите документи за получаване на Акт 11. Очаква се и крайното решение на ВАС за Зоологическата градина, дългоочакваното заседание се проведе в първия ден на новата седмица, но еколозите, заради които тече делото, така и не се явиха. Въпреки това е имало пледоарии и сега остава ВАС да се произнесе в законовия за това срок. Сподели:", "date": "2019.02.03", "title": "Зоопаркът в Пловдив залегна и в бюджета за 2019 г."}
{"url": "https://pik.bg/%D0%B1%D0%BE%D0%BC%D0%B1%D0%B5%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B5%D0%B4%D0%BD%D0%BE-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BB%D0%B5%D1%82%D0%B8%D1%89%D0%B0-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news816809.html", "text": "Полицейска блокада спря работата на едно от най-големите летища в Австралия – това в Брисбън, след като мъж размаха нож в едно от заведенията на аерогарата, а след това заплаши с бомба. Терминалът, обслужващ международните полети е бил евакуиран, след като 50-годишен мъж, говорещ арабски, заплашил с нож жена в заведение, а полицията съобщи, че е поставил и съмнителен пакет. На летището е настъпила масова паника. Малко по-късно версията „тероризъм“ беше отхвърлена, а срещу нападателя бяха повдигнати обвинения за домашно насилие, фалшива заплаха за унищожаване на авиационно съоръжение и фалшива заплаха за поставена бомба. Пакетът, който бил намерен е бил малък черен сейф с жици, които стърчат от него, се вижда на снимката, публикувана от полицията в Куинсланд. Шефът на полицията комисар Иан Стюарт заяви , че „устройството е безобидно, но то показва изключителното желание на този човек да създаде риск, заплаха и да предизвика страх“,  предаде БГНЕС. Мъжът, предизвикал паниката, е задържан и ще бъде изправен пред съда в понеделник. До момента самоличността и мотивите му не се съобщават. Терминалът е бил отворен 2 часа по-късно. Сподели:", "date": "2019.02.03", "title": "Бомбена заплаха затвори едно от най-големите летища в Австралия"}
{"url": "https://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%81%D1%82%D0%B0%D1%80%D1%82%D0%B0-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B8%D0%B4%D0%B8%D0%BC-%D0%B0%D0%BB%D0%B1%D0%B5%D1%80%D1%82-%D0%BF%D0%BE%D0%BF%D0%BE%D0%B2-%D0%B2-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F-%D1%81%D0%BB%D0%B0%D0%BB%D0%BE%D0%BC-news816848.html", "text": "Гигантският слалом при мъжете от Световната купа по ски алпийски дисциплини в Гармиш-Партенкирхен е отменен. Организаторите взеха крайното решение преди минути, след като през нощта е натрупал повече от 30 см сняг. Очаква се снеговалежът да продължи през целия ден. Натрупалият сняг и условията, които в събота доведоха до отменянето на старта в спускането при мъжете, не позволиха на работните екипи да се справят с почистването на пистата. В гигантския слалом в Гармиш очаквахме да видим Алберт Попов след феноменалното му представяне в последните два слалома за Световната купа в Кицбюел и Шладминг. В рамките на три дни той записа две рекордни класирания - първо 9-о място на една от най-тежките писти, тази в Кицбюел, след което влезе и в топ 6 в нощния слалом в Шладминг. Така за първи път от 34 години българин попадна сред шестимата най-добри скиори в старт от най-престижната верига, съобщава Би Ти Ви. На 21-годишния българин му предстои участие на световното първенство в Оре, Швеция, което ще се проведе от 4 до 17 февруари. Сподели:", "date": "2019.02.03", "title": "Отмениха старта от Световната купа! Няма да видим Алберт Попов в Гигантския слалом"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%BD%D0%B5-%D1%8F-%D0%BF%D0%BE%D0%BC%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%B6%D0%BA%D0%B0-%D0%B1%D0%BE%D0%BB%D0%B5%D1%81%D1%82-news816576.html", "text": "Последните пет години Тони Димитрова се върти в омагьосан кръг от болести и коварни диагнози. Изпълнителката на \"Ах, морето\" погреба майка си през 2017 г.. След кончината ѝ се разклати здравословното състояние на баща ѝ, чиято памет вече толкова се е влошила, че не разпознава близките си. Черната серия за Тони започна през 2014 г., когато почина близкият ѝ приятел и колега Гого Найденов от група \"Тоника\". Нещастието сполетя всенародната любимка навръх рождения ѝ ден - 10 януари. Така от най-светлата дата в живота ѝ тя става най-черната. \"Не ми е на късмет. На 10 януари бяха оперирали Гого две години преди да почине. После майка ми умря на десето число, но през октомври\", споделя Тони. Родителката на Тони не е издържа тежката битка с онкологично заболяване. Преди да се спомине, рязко се е влоши и се наложи да бъде хоспитализирана. Грижовната дъщеря за известно време остави сцената на заден план и всеки ден ходеше в болницата, а най-големите ѝ страхове бяха дали ще завари майка си жива. Останал вдовец, бащата на Тони – Димитър, също се поболя. Приятелки я съветвали да намери хоспис, в който квалифициран персонал да се грижи за възрастния мъж. Съвестта на певицата обаче не ѝ позволява да го изостави сред непознати хора. Заради деменцията си 87-годишният човек постоянно забравял, че съпругата му е починала и непрекъснато я търсел. Често не разпознавал и близките си и все още живеел с мисълта, че щерката на Тони и негова любима внучка е още малко бебе. \"Баща ми наистина много започна да забравя. Пита ме къде е майка, не помни, че я няма - разтревожена е Тони. - Сега с брат ми, който е програмист във Варна, се грижим за татко. Когато аз не мога, той ме отменя.\" Сподели:", "date": "2019.02.03", "title": "ДРАМА В ПИК И \"РЕТРО\": Бащата на Тони Димитрова не я помни заради тежка болест"}
{"url": "https://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D0%BA%D1%86%D0%B8%D1%8F-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%B4%D0%B2%D0%B0%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news816846.html", "text": "Двама мъже-серийни крадци, са спипани в крачка, докато разбиват кафе-автомат на улица \"Копривщица\" в жк \"Лазур\". Униформените имали информация за поредния им удар, успели да реагират светкавично и да ги задържат. На място има и криминалистична лаборатория, предава още \"Флагман\". Служителите на реда в момента правят оглед и събират веществени доказателства. Задържаните се оказали стари познайници на полицията с богато криминално досие за извършването на един куп други подобни престъпления. Акция на служители от Пето РУ в Бургас тече в момента до Руската гимназия. Сподели:", "date": "2019.02.03", "title": "БЕЛЕЗНИЦИ: Акция посред бял ден в Бургас, двама са арестувани (СНИМКИ)"}
{"url": "https://pik.bg/%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE---%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%BB%D0%B0%D1%81%D0%BA%D0%B8%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%B0%D0%B7-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%B7%D0%B0%D1%89%D0%BE%D1%82%D0%BE-%D0%B5-%D0%B4%D0%BE%D0%B1%D1%8A%D1%80-%D0%B8-%D1%87%D0%B5%D1%81%D1%82%D0%B5%D0%BD--news816842.html", "text": "Алекс Сърчаджиева, вдовицата на без време отишлия си актьор Иван Ласкин, изригна във Фейсбук в подкрепа на охуления министър на културата Боил Банов, видя ПИК. Името му бе замесено в скалъпен скандал от депутатката от БСП Елена Йончева. Интригантите от \"Позитано\" забъркаха компромата в отговор на обвиненията срещу Йончева за далавери с голяма сума пари, свързани с фалиралата банка КТБ. Ето какво написа Алекс Сърчаджиева: \"Аз познавам Боил Банов! И аз подкрепям Боил Банов ! Защото е добър и честен човек ! Спрете се бе!\" С днешна дата Елена Йончева заяви пред Би Ти Ви, че документите, събрани по случая \"Ало, Банов\", ще бъдат предадени не само на спецпрокуратурата, но и на ОЛАФ. Въпреки твърденията си, че няма мераци да води евролистата на БСП и че правото на това се пада на лидера на ПЕС Сергей Станишев, днес Йончева усука отговора си на въпроса дали ще е начело на натъкмените соцкандидати за Европарламента. Сподели:", "date": "2019.02.03", "title": "ЕМОЦИОНАЛНО - Вдовицата на Ласкин изригна: Аз подкрепям Боил Банов! Защото е добър и честен човек! Спрете се, бе!"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B1%D0%BE%D1%80-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BB%D0%B8%D1%84%D1%82-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0-20-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D0%BA%D0%B8%D0%BE%D1%80%D0%BA%D0%B0-news816853.html", "text": "Три скиорки са пострадали след инцидент на лифта в Пампорово. Едно от момичетата, 20-годишно, е паднало от 4-5 метра, след като бор се стоварил върху седалката в движение, съобщава Би Ти Ви. Няма опасност за живота й. За щастие, момичето, е само с натъртвания. След инцидента лифтът спрял и хората седели около 3 часа на студа. Очевидци твърдят, че хора са скачали от лифта, за да се спасят от измръзване. От \"Пампорово ООД\" заявяват, че всеки ден се извършват обходи и изгнили дървета и клони се отстраняват, но срещу природата нищо не може да се направи понякога Всички лифтове работят. Сподели:", "date": "2019.02.03", "title": "ИНЦИДЕНТ: Бор падна върху лифт в Пампорово, пострада 20-годишна скиорка"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BF%D0%B8%D1%88%D0%BC%D0%B0%D0%BD-%D0%B4%D0%B5%D0%BC%D0%BE%D0%BA%D1%80%D0%B0%D1%82%D1%8A%D1%82-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%BD%D0%B5-%D0%BF%D0%BE%D1%87%D0%B5%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-news816844.html", "text": "Христо Иванов-Бойкикев, изявяващ се, като лидер на \"дясната\" формация \"Демократична България“, не присъства на възпоменателното тържество, което почита деня на жертвите на комунизма. Последователно на деня, 1 февруари, пред монумента до НДК бяха президентът Петър Стоянов, лидерът на СДС Румен Христов, депутатът от ГЕРБ и бивш председател на Парламента Димитър Главчев и много други. Пред паметника снимка си направиха и председателят на ДСБ - Атанас Атанасов, Мартин Димитров заедно с няколко общински съветници. На кадрите обаче го няма Христо Иванов-Бойкикев. Въпреки масираната кампания, която се стреми да го представи  за \"автентичен десен политик\", той е от болшевишко-коминтерновски род. Баба му Светлана е генерал от Червената армия, а дедите му са болшевики. Майката на Христо Иванов е активен бивш член на БКП и настоящ на БСП, като често я виждат на \"Позитано 20“. За сестра му излязоха сведения, че е била сътрудник на 5-то Управление на Държавна сигурност. Явно въпреки опитите да се престави за десен, Бойкикев си остава с комунистически възгледи, както казват хората, кръвта вода не става. Колкото и да се мъчат изданията на Прокопиев (друга издънка на ДС) да изкарат Христо Иванов антикомунист, това не може да се случи. Има събития на които си длъжен да присъстваш, ако си десен политик. Такъв бе и този ден на жертвите на комунистическата диктатура. Щом не си там, на какъвто и да се представяш няма да ти повярват. Сподели:", "date": "2019.02.03", "title": "НАГЛОСТ: Пишман-демократът Христо Иванов не почете жертвите от комунизма"}
{"url": "https://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BA%D0%BE%D0%BD%D1%8F-%D0%BA%D1%80%D0%B8%D1%82%D0%B8%D1%87%D0%BD%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F-%D0%BC%D1%8A%D0%B6-news816872.html", "text": "Мъжът, пострадал снощи след катастрофа с кон, остава в критично състояние в университетската болница в Стара Загора. Инцидентът стана заради внезапно излязъл кон на пътя Казанлък - Стара Загора. В резултат конят е загинал, а колата се удря в мантинелата и е пронизана от нея. Шофьорът е с тежка черепно мозъчна травма. Направена му е операция, а опасността за живота му остава. Стопанинът на коня е неизвестен, съобщава Би Ти Ви. На по-малко от километър на същия път през октомври миналата година, двама младежи загубиха живота си в катастрофа, след като необозначена каруца излезе на пътя. Сподели:", "date": "2019.02.03", "title": "След катастрофата с коня: Критично е състоянието на пострадалия мъж"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%80%D0%BE%D0%B4%D0%BD%D0%B8%D1%8F-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D0%B7%D1%8A%D0%BC-news816845.html", "text": "След дълго и тежко боледуване почина емблемата на родния мотоциклетизъм Тотьо Чакъров - 66-годишен. Човекът, който конфигурира и подготвя всички трасета за мотокрос у нас. Наричат го архитекта на кросовите трасета. \"С дълбока скръб ви съобщаваме, че след дълго и тежко боледуване, ни напусна нашият приятел Тотьо Чакъров. Световно признат майстор на мотокрос писти. През последните години Тотьо създаде над 30 трасета в България и на Балканския полуостров. Негова е и заслугата за създаването на школата за флагмаршали. Търпелив, скромен и упорит, такъв беше и такъв ще остане в сърцата ни. Почивай в мир Тотьо!\", написаха от Българската федерация по мотоциклетизъм, съобщавайки тъжната новина. Погребението ще бъде утре (4 февруари) от 13 часа в Централните гробища на град Севлиево. Сподели:", "date": "2019.02.03", "title": "ТЪЖНА ВЕСТ: Почина легенда на родния мотоциклетизъм"}
{"url": "https://pik.bg/%D0%BD%D0%B8%D0%BD%D0%BE%D0%B2%D0%B0-%D0%B2%D1%8A%D1%80%D1%88%D0%B8-%D0%BB%D0%BE%D1%88%D0%B0-%D1%83%D1%81%D0%BB%D1%83%D0%B3%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8-%D1%82%D0%BE%D0%B9-%D1%89%D0%B5-%D0%B9-%D0%B3%D0%BE-%D0%B2%D1%8A%D1%80%D0%BD%D0%B5-news814298.html", "text": "Както повелява ал. 1 на чл. 92 от Конституцията ни, президентът „олицетворява единството на нацията и представлява Република България в международните отношения“. Красиви приказки, но трудно осъществими в реалния живот. Кажете ми с думи прости как да обединиш „нация“, която вече 30-те години преход превърнаха в два милиона и половина мизерстващи пенсионери, три милиона „трудещи се“ на минимална работна заплата, един милион цигани, живеещи на социални помощи, без да плащат и лев данъци от това, което изкарват на черно, четвърт милион благоденстващи държавни чиновници, на които пак ще им увеличават заплатите, за да продължат да не работят, милион и половина българи, които избраха Терминал 2, и още няколко хиляди мошеници, крадци и айдуци, които не слизат от луксозните си джипове и не спират да показват, че за тях закони „няма открити“? Ами трябва да си фокусник, факир или дори магьосник, за да го сториш. И не успяха нито един от петимата ни „демократично“ избрани досега държавни глави. Обратно, още първият, Желев, влезе в конфликт не само с онези, които не бяха гласували за него, но и с тези, които го бяха издигнали. И ако т.нар. „Боянски ливади“ доведоха до падането на правителството на СДС, разривът продължи с горенето на портретите му и на книгата „Фашизмът“. Каква ирония на съдбата! Подобно нещо Европа не беше виждала от 1938 г. в Германия на Хитлер. А през 1993-та новите уж „демократи“ в България хвърляха в огъня една определено антихитлеристка книга! Следващият „обединител на нацията“, Стоянов, се оказа по-търпелив от предшественика си. Пък и в по-голямата част от мандата си беше зает предимно с това да благодари на „сините“, че фалшифицираха т.нар. „вътрешни избори“ в СДС, за да отстранят Желев. Едва към края обаче и той не издържа и изплака: „Иване, кажи си!“. Но Костов вече предпочиташе да си говори най-вече с теменужката си... И Стоянов загуби уж сигурен втори мандат, та не му остана време за „обединение“ на нацията... Наследи го, макар и доста неочаквано, Първанов. Казвам „неочаквано“, защото „неговите“ му бяха отредили ролята на жертвен агнец, който да загуби накуп две състезания – за президент и за председател на партията. Е, не стана. Но възкачването му на поста държавен глава беше наистина толкова изненадващо, че в опиянението си от този факт той забрави цялата нация, камо ли пък идеята за обединението ѝ. И десет години се отдаваше предимно на лични удоволствия – лов, футбол и международен туризъм за държавна, т.е. за наша, сметка. Онзи с „паркинЗите“ пък чак не ми се ще да коментирам. Макар че като че ли при него за първи път се забелязаха наченки на нещо като „обединение на нацията“ срещу безумната му русофобия. Но човекът е бизнесмен, вероятно си е направил някоя и друга сметчица, че така може и да заработи топло местенце в НАТО... Като правя тази кратка екскурзия из историята на президентската ни институция, стигам и до сегашния ни държавен глава. Ами явно и на него няма да му се усмихне късметът на „обединител на нацията“. Първо, докато Нинова не спре да твърди, че това е „нейният президент“, той никога няма да стане „нашият“, т.е. на всички българи. Дали го приказва, защото си вярва, или се е превъплътила във фокусника, който вади зайчето от шапката всеки път, когато има нужда, е отделен въпрос. Важното е, че и в двата случая Нинова върши лоша услуга на Радев. И той рано или късно ще ѝ го върне. И пак ще гледаме епизод от филма „Свой сред чужди, чужд сред свои“. Второ, ако Нинова използва това със „зайчето от шапката“, тя упорито не иска да разбере, че всъщност играе в полза на премиера. Ама Радев бил „твой“? Ми чети, моме, Конституцията, която в чл. 105 казва, че именно „Министерският съвет ръководи и осъществява вътрешната и външната политика на страната в съответствие с Конституцията и законите“. Е, кой пък ръководи Министерския съвет? Ами този, който има мнозинство да го състави, пък то да го крепи. Следователно вземи си „твоя президент“ и остави на мен делата по „вътрешната и външната политика“. Както и се случи. През 2018 г. Радев блестеше с отсъствието си от такива форуми като председателството на Европейския съвет, срещата ЕС – Турция в Евксиноград, Общото събрание на ООН. Всичко това беше иззето от изпълнителната власт. Но повтарям, не и без „приноса“ на БСП. И какво всъщност му остана да прави на клетия ни държавен глава? Ами да ходи на протоколни визити в странство, да се ежи на изпълнителната власт и да връща закони на парламента. Като казвам „протоколни“, не му завиждам за лукса, в който вероятно преминават. Но едно време Живков се връщаше от подобни посещения с куп конкретни договори между България и съответната държава. Сега нещо такова не съм видял... Нормално е, от друга страна, между президентството и изпълнителната власт да прехвърчат и искри. Даже в България това си е традиция. А още по-даже – традиция, заложена в Конституцията ни. Но все си мисля, че между „Дондуков“ 1 и „Дондуков“ 2 разстоянието е само един подлез. Пък ако толкова не могат да го изминат пеша, президентът и премиерът вероятно имат и телефони. Които понякога също могат да бъдат използвани и като искроуловители. Преди да се наложи употребата им като пожарогасители... И стигам сега до прословутото „право на вето“. Всъщност и то не е това, за което го обявяват, а просто връщане от страна на държавния глава към парламента на един или друг закон за евентуалното му подобрение. Е, засега резултатът е 12:0 в полза на парламента. Което ще рече, че депутатите от мнозинството изобщо не бръснат и за слива мнението на президента или по-скоро на амбициозните му правни съветници. Ами кажете ми при всичко това как може да имаме претенции към него като „обединител на нацията“? И как, в по-широк смисъл, да постигнем подобно обединение между българите? Май мисията наистина е невъзможна. И за държавния глава, а и за самата ни нация... Сподели:", "date": "2019.02.03", "title": "Нинова върши лоша услуга на Радев и той ще й го върне"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D0%B8%D0%BA-%D0%BD%D0%B5%D0%B4%D1%8F%D0%BB%D0%BA%D0%BE-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%85%D1%83%D0%BB%D0%B8%D1%82%D0%B5%D0%BB%D1%8F-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B5%D0%BC%D0%B8%D0%BB-%D0%B4%D0%B6%D0%B0%D1%81-news816840.html", "text": "Собственикът на ПИК Недялко Недялков говори пред телевизия \"Евроком\" след заседанието на Софийския градски съд по делото \"Джасим\", който казва, че Левски е лайно, а Паисий - самозванец, но съди медията ни, че сме го цитирали публично и се почувствал обиден. \"Джасим е завел няколко жалби срещу медии, които са идентични и всички са за 4500 лв., като обяснява едно и също - че е съсипан от критиките срещу него. След решенията на съдиите, излиза, че той е прав за твърденията си. Знаем и съдиите какви грантове получават от Сорос и вече се чудя на кого служат - на българския народ или на \"Америка за България\"\", каза Недялко Недялков. По време на делото на втора инстанция преди дни, съдийката Стела Кацарова си позволи да поиска от г-н Недялков да напусне залата с думите, че ще \"изхвърчи навън\". Причина за скандалното държание на съдийката стана фактът, че собственикът на ПИК цитира думите на Джасим за националните светини, за да мотивира позицията на медията ни по повод скандалните му твърдения. Тези скверни слова очаквано не се харесаха на съдийката и по този начин тя подкрепи неволно позицията на медията ни - че Джасим говори позорно. При това положение обаче не става ясно защо изобщо съдът е допуснал подобно дело на хулителя срещу медия, която защитава българщината от него (ВИЖТЕ В ОЩЕ ПО ТЕМАТА). \"Той говори пред студенти, на публично място, аудиторията е голяма. И нашата медия критически коментира това, което той е казал\", отбеляза Недялко Недялков пред тв Евроком. Той отново припомни \"историческите изводи\" на Джасим:  \"Тези безумия предполагам, че този човек е говорил на учениците си в Класическата гимназия. Откъдето по-късно е уволнен. Но защо тиражира тези сквернословия? Това ли е неговият морал, неговият патос на българин?!\". \"В съдебната зала се появи само един негов свидетел, който заяви, че той е непоправимо и тежко съсипан, че бил обект на агресия - вдигнал кръвно и всякакви такива стандартни клишета. Но това, ако се е случило, се е случило заради неговите твърдения - че Левски е лайно, а не заради нашата публикация... Той освен че е отцеругател, печели и от отцеругателството си чрез медиите. Претенцията му, че е тежко и непоправимо потиснат от нашите публикации, се удовлетворява частично от съда. Репутацията му е \"дискредитирана\" от нас. Съдът отбеляза, че това не било негово мнение - че Левски е лайно, а че препредал някакви думи на някакви деца. Той цитирал просто... Против нашите медии има заведени други дела, но това е единственото дело, на което се явявам всеки път. Защото това дело излиза отвъд юридическия казус. то има морални корелации в обществото\", отбеляза Недялко Недялков. Той изтъкна, че \"съдът фактически се солидаризира с този човек\": \"Съдът заявява - всеки един учител може да зомбира учителите в училище, че не е имало Баташко клане, че Левски е еди-какъв си... Последва естествен гняв - ние направихме митинг пред Министерски съвет и попитахме Лозан Панов и ВСС - защо застават зад тази съдийка - Силвия Хазърбасанова - на първа инстанция. Тази  съдийка привилегирована ли е - че не може да се споменава името й?! Защо се крие? Гузна ли е? Да излезе с името си и да мотивира решението си пред обществото\". Недялков обясни и поведението на съдията на втора инстанция - Кацарова, която го предупредила, че ще бъде изгонен от съда \"заради непристойно поведение\". Същата си позволила да се обърне към възрастни хора, съдещи \"Топлофикация\" с думите: \"Айде, тия с бастуните!\". \"Градският съд Женския пазар ли е?! Кажете ми, тази съдийка после как ще отсъди по случая с Джасим?! Какви съдии има в България! Тук има тенденциозност, ние сме осъдени, преди да се случи съдебното дело още. Ние в ПИК от години поставяме проблема за зависимостта на съдии от грантови дотации на \"Америка за България\". Тези съдии на кого служат - на Америка или на България?\", заяви издателят на ПИК. \"Зависимостите са ясни и проследими\", отбеляза Недялко Недялков. Той допълни, че има дела от Иво Прокопиев, Огнян Донев - подсъдими по разследване за пране на пари, от Сашо Дончев, от Антоанета Цонева... \"Всички те са непоправимо разстроени, не смеят да излязат на улицата. Същите тези хора имат едни и същи адвокати. Аз обаче вярвам в съдебната система. Това са временни явления, грешка на системата. Съжалявам тези момчета и момичета, които показват пристрастия като съдии. Имам чувството, че съдийката беше на годините на дъщеря ми. И ми е жал, че това момиче толкова тезисно, толкова просташки си заявява тезите, а не съди по закон. Как ще се почувства тя, ако влезе в час и чуе как Джасим обяснява, че Левски е лайно, а Паисий - самозванец. Голямата битка е за децата ни, за бъдещето им, в какъв свят ще живеят те утре. А те, подменяйки историята, подменят бъдещето на децата ни. Това е проблемът\", заяви Недялко Недялков. Сподели:", "date": "2019.02.03", "title": "ИЗВЪНРЕДНО: Собственикът на ПИК Недялко Недялков за скандала с хулителя на Левски Емил Джасим: Съдийка ме заплаши, че ще изхвърча от залата! Градският съд Женски пазар ли е и какви хора работят там"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B5%D0%BA%D1%82-%D1%82%D1%80%D1%8A%D0%B3%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news816816.html", "text": "Иван Тотев Спартак Николов На път да се случи е поредният изключително важен за Пловдив проект - този за Южния обходен колектор. Това стана ясно по време на последната общинска сесия. Пръв с добрата новина се похвали кметът от трибуната на местния парламент, а шефът на пловдивското водно дружество , който е и общински съветник, пък посочи и конкретни дати. По думите му до 24 април трябва да бъде подадена апликационната форма и в рамките на тази година ВиК трябва да проведе търговете по Закона за обществените поръчки, пише по темата още \"Пловдив24\". \"Няма да е само този проект – знаете, че в този програмен период ВиК дружествата са бенефициенти по Оперативна програма. Съвместно с общинската администрация изчистихме дейностите по изцяло подновяване на водопроводите, извеждащи от помпена станция \"Юг\" и \"Север\", изтъкна той. \"В системата съм от 2009 година. Това, което се случи по отношение на подземната инфраструктура в Пловдив, няма аналог от 1989 година насам\", похвали съвместната работа с общинската администрация Николов, а именно - стартирайки проекти, Общината винаги е взимала предвид и подземната инфраструктура, описа положението ВиК директорът. Сподели:", "date": "2019.02.03", "title": "Още един голям проект тръгва в Пловдив"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BC%D0%BE%D0%BB%D0%B8%D1%82%D0%B2%D0%B5%D0%BD%D0%B0-%D0%B7%D0%B0%D0%BA%D1%83%D1%81%D0%BA%D0%B0-%D0%BF%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D0%B0%D1%89-%D0%B4%D0%BE%D0%BD%D0%B0%D0%BB%D0%B4-%D1%82-news816861.html", "text": "Председателят на ПГ на ГЕРБ и зам.-председател на партията Цветан Цветанов по традиция ще участва в годишната Национална молитвена закуска при президента на САЩ Доналд Тръмп. На събитието ще присъстват и народният представител от ГЕРБ Пламен Нунев, депутатът Желю Бойчев, председателят на ПГ на ДПС Мустафа Карадайъ, зам.-министърът на младежта и спорта Ваня Колева и зам.-кметът на София Тодор Чобанов. Молитвената закуска се провежда за 67-ма поредна година и събира общественици и политици от повече от сто държави от цял свят в името на духовните и семейни ценности за работа в услуга на общността и добруването между хората от всички религии, етноси и националности. По време на визитата си Цветан Цветанов ще вземе участие и във форум по сигурност в Сената на САЩ, организиран от сенатор Джеймс Инхоф - председател на Комисията по отбрана и ФатмирМедиу - министър на отбраната на Албания (2005-2008г.). Темата на форума ще бъде “Актуални предизвикателства пред Югоизточна Европа и противодействие на злонамереното влияние на Русия в региона”, като той ще събере премиери, министри и депутати от Балканите и ЕС, както и членове на Конгреса на САЩ. Председателят на ПГ на ГЕРБ и председател на Комисията по вътрешна сигурност и обществен ред Цветан Цветанов ще проведе и редица двустранни срещи с представители на неправителствения сектор, Конгреса, Държавния департамент и Съвета по национална сигурност на САЩ. Сподели:", "date": "2019.02.03", "title": "Цветан Цветанов ще участва в Националната молитвена закуска при президента на САЩ Доналд Тръмп"}
{"url": "https://pik.bg/%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D0%BA%D0%B0%D0%BC%D0%B5%D0%BD%D0%BE-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-news816818.html", "text": "Детските градини и детската млечна кухня в община Камено остават безплатни и през следващата година. Това стана ясно по време на общинската сесия за гласуването на финансовата рамка за 2019 година. Общината може да си позволи да поеме разноските на децата в региона. Дори броят им от 30 е нараснал на 42, отчете кметът на Камено Жельо Вардуснки. \"Броят на децата се увеличава. Имаме желание да открием детска кухня в поне още едно населено място, за да можем да разнасяме храна и по другите села. Сега възможностите ни стигат само за по-близките села”, обясни пред \"Флагман\" Жельо Вардунски. Той каза още, че има амбиции да проведе разговори с Министерството на социалните грижи за разрешение за откриване на още една детска кухня. \"Ако получим разрешение, вероятно ще я позиционираме в Константиново или Черни връх. Целта ни е да обхванем децата в долния регион на общината”, допълни още Вардунски. Той отбеляза още, че в проектобюджетът са предвидени 150 хил. лева за разширяване и довършителни ремонтни дейности на детската градина в село Черни връх. Сподели:", "date": "2019.02.03", "title": "Детските градини в Камено остават безплатни"}
{"url": "https://pik.bg/%D0%BA%D0%BE%D0%BC%D0%BF%D1%80%D0%B5%D1%81-%D1%81-%D0%BB%D1%83%D0%BA-%D1%81%D0%BF%D0%B0%D1%81%D1%8F%D0%B2%D0%B0-%D0%BE%D1%82-%D0%B1%D1%80%D0%BE%D0%BD%D1%85%D0%B8%D1%82%D0%B0-news816520.html", "text": "В сезона на грипа, кашлицата и бронхита не са за пренебрегване и народни церове, които подпомагат лечението им. Компресът с кромид лук е особено ефикасен. Една средно голяма глава се изпича във фурната. За целта можете да ускорите процеса, като я завиете в кухненско фолио. Пече се до омекване. Смачква се или се разбива с блендера до каша. Нанася се върху горната част на гърдите и шията. Отгоре се слага найлон и одеяло, за да се запази топлината. Горещата вода и морската сол помагат при мускулни болки, които са характерни за грипа. Сокът от лук е ефикасен при запушен нос. Предимство е, че той не унищожава власинките в носа, както някои медикаменти. Ефектът се постига, като се накапят няколко капки от кромид в носа. Мигновеното му отпушване става и с компрес, приготвен от силен разтвор на морска сол във вода и ракия. Този вариант е подходящ и за деца. Народен цяр, макар и от по-ново време, е сиропът от бира срещу упорита кашлица. Той се приготвя от 250 милилитра бира, 100 грама рафинирана захар на едри кристали и един лимон. Цитрусът се настъргва или нарязва на ситни парченца. Съставките се сместват и се варят за около половин час, след което се прецеждат. След като лечебната смес изстине, към нея трябва да добавим две лъжици алкохол, които може да бъдат коняк, ром или мастика. За да има ефект, трябва да приемаме от отварата по една супена лъжица на всеки час. Този лек не е подходящ за деца и бременни. Сиропът от бъз е друго ефективно средство, с което може да прогоним кашлицата. За да си направим отварата, е необходимо да се снабдим с около 30-ина цвята. Изсушен се продава в билковите, както и в някои фармацевтични аптеки. Освен това трябват 2 килограма захар, 3 лимона смлени и литър вода. Цветовете се киснат един ден в литър вода. Получената отвара се прецежда и към нея се добавят захарта и лимонената киселина. Течността се налива в шишета и когато ни връхлети грип, тя е способна да успокои възпалените бронхи. Малиново сладко с чай е универсалният народен лек при настинки в Русия от стари времена. Горещата напитка причинява изпотяване, което трябва да се претърпи на топло под одеялото. Смята се, че едно – две такива изпотявания на ден в продължение на два, максимум три дни прогонват простудата. За да се постигне ефектът обаче, сладкото наистина трябва да е истинско. То може да се замени със замразени малини, които се слагат в горещия чай. Независимо че с този народен цяр се постига известно облекчение, лекарствата срещу грип не бива да се отказват. Подобно на малините е лечението със сок или чай от червени боровинки. Напитката се подслажда с мед. Този горски плод има силен противовъзпалителен, диафоретичен и антипиретичен ефект. Класика в безлекарственото лечение на начална настинка е смленият или настърган пресен джинджифил, добавен в горещия чай или горещото мляко. На Изток прогонват простудата с напарване на лактите и коленете. Върху тях се поставят горещи, напоени във водата кърпи, които се сменят често. Сподели:", "date": "2019.02.03", "title": "Компрес с лук спасява от бронхита"}
{"url": "https://pik.bg/%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B4%D0%BE-%D0%B4%D0%BD%D0%B8-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BA%D1%8A%D0%BC-%D0%BD%D0%B0%D1%82%D0%BE-news816773.html", "text": "Генералният секретар на НАТО Йенс Столтенберг съобщи, че церемонията по подписването на Протокола за присъединяване на Македония към Алианса ще се състои на 6 февруари. \"На 6 февруари ще пишем история: Съюзниците на НАТО ще подпишат Протокола за присъединяване със Северна Македония в присъствието на външния македонски министър Никола Димитров\", написа Столтенберг в Туитър. След ратификацията на Договора от Преспа от Атина и Скопие беше отстранена и последната пречка за членството на Македония в Северноатлантическия алианс. Церемонията по подписването на Протокола по присъединяването ще се състои в централата на НАТО в Брюксел в присъствието на 29-те посланици на страните членки на Алианса. След подписването на Протокола той трябва да бъде ратифициран от всеки от 29-те членове, като се очаква първа да бъде Гърция, която, според някои съобщения, ще направи това на 8 февруари. Ако всичко върви по план, министърът на отбраната на Македония Радмила Шекеринска ще участва за първи път на министерската среща на НАТО на 13 февруари, но без право на глас, докато Македония не стане пълноправен член на Северноатлантическия алианс. Сподели:", "date": "2019.02.03", "title": "ГОЛЯМ УСПЕХ: До дни подписват Протокола за присъединяване на Македония към НАТО"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F-%D1%81%D0%B5%D0%BB%D0%B8%D0%BD%D0%B4%D0%B6%D1%8A%D1%80-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BD%D0%B5%D0%B3%D0%BE%D0%B2%D0%B8-%D0%BD%D0%B5%D0%B8%D0%B7%D0%B4%D0%B0%D0%B4%D0%B5%D0%BD%D0%B8-%D1%82%D0%B2%D0%BE%D1%80%D0%B1%D0%B8-news816751.html", "text": "Синът на Джеръм Д. Селинджър, автора на култовата книга \"Спасителят в ръжта\", разкри, че планира да публикува неиздадени по-рано творби на баща си, съобщиха Асошиейтед прес и ДПА, цитирани от БТА. \"Селинджър продължи да пише, след като се оттегли от публичния живот след публикуването на единствения му роман през 1951 г. Всичко, което е написал, ще бъде споделено с хората, които обичат да четат негови творби\", обясни 58-годишният му син Мат пред в. \"Гардиън\". Мат уточни, че досега не са били публикувани творби на баща му, защото не са били готови за издаване. \"Баща ми искаше от мен да ги събера, а като се има предвид трудността на задачата, знаеше, че това ще отнеме много време. Той 50 години пишеше, без да публикува. Следователно не става въпрос за неохота или покровителство. Когато всичко бъде готово, ще го споделим с читателите\", поясни той. Мат отбеляза, че той и вдовицата на писателя Колийн ще направят всичко, което е по силите им, за да може събраният материал да бъде публикуван възможно най-бързо. Вестта идва седмици след отбелязването на 100-годишнината от рождението на писателя и 9 години след като той умря от естествена смърт в дома си в Ню Хемпшър. Книгата \"Спасителят в ръжта\" и нейният антигерой протагонист Холдън Колфийлд бързо станаха културни феномени във време, свързано с големи демографски и социални промени в САЩ. В едно от редките си интервюта Селинджър сподели, че главният персонаж е базиран върху преживяното от самия него като младеж. Сподели:", "date": "2019.02.03", "title": "Синът на легендарния Селинджър публикува негови неиздадени творби"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B1%D0%B8%D1%82%D0%BA%D0%B0-%D1%81-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE%D1%82%D0%BE-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D1%8A%D1%81-183-%D0%B1%D0%BE%D0%BD%D0%B0-news816939.html", "text": "Със 182 660 лева ще разполагат пловдивските райони за премахване на незаконни обекти. Сумата е залегнала в бюджета на Общината за 2019 година, който беше одобрен от местния парламент. От средствата със сигурност ще се възползват администрациите на \"Източен\" и \"Северен\", където е концентрирано голяма част от циганското население в града под тепетата, отбелязва \"Пловдив24\". Така например за края на февруари са определени за събаряне 25 незаконни търговски обекта и 5 незаконни къщи на улица \"Крайна\" в квартал \"Столипиново\". Бутането на незаконни постройки в район \"Северен\" пък се очаква да бъде възстановено през пролетта. Набелязани са 50 постройки върху северния обходен колектор, както и няколко къщи в \"Арман махала\" под Карловския надлез. Сподели:", "date": "2019.02.03", "title": "Пловдив излиза на битка с незаконното строителство със 183 бона"}
{"url": "https://pik.bg/%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-news816752.html", "text": "Гръцката полиция в Солун издирва двама млади българи за телефонни измами. Пострадалите са възрастни хора в престижен квартал на града. Досега са разкрити пет случая на телефонни измами на възрастни хора в квартал „Харилао“ в Солун, съобщи полицията. Измамата възлиза на 12 600 евро според разследването досега. Приканват се да дадат показания и други евентуални жертви на същата престъпна група. Медиите, които следят случая, твърдят, че заподозрените са двама българи на възраст 20 и 24 години. Поради забрана официално от полицията не посочват имената и националността на измамниците. Използваната схема е, че близък роднина е извършил тежка катастрофа и са необходими пари, за да бъде освободен от полицията. Гръцките власти са подали информация за издирваните към всички гранични пунктове, а жертвите са ги разпознали по записи на охранителни камери. Предполага се, че в схемата са участвали и гърци, които също се издирват. Сподели:", "date": "2019.02.03", "title": "Гръцката полиция издирва двама българи за телефонни измами"}
{"url": "https://pik.bg/%D1%81%D0%BB%D0%B5%D0%B4-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0%D0%BF-%D1%89%D0%B5-%D0%BF%D0%BE%D0%BF%D1%8A%D0%BB%D0%B2%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-news816750.html", "text": "50 хил. данъчни декларации са подадени до края на месеца, като 36 хил. от тях са подадени по интернет, съобщи говорителят на НАП Росен Бъчваров пред БНТ. От следващата данъчна кампания - през 2020 г., Националната агенция за приходите (НАП) ще започне да попълва данъчните декларации на гражданите предварително, като те ще дописват само извънредни доходи. Математическите изчисления ще бъдат направени в НАП, но въз основа на данни, подадени от работодателите. Премества се напред във времето – през февруари 2020 г. задълженията на всеки работодател да подаде данни за трудов доход и хонорари. Изпраща се тази информация в дигитален електронен вид към НАП, след което през месец март чрез сайта на НАП и ПИК всеки може да види изчислени доходите от труд и хонорари, обясни Бъчваров. „Ако човек иска да ползва данъчно облекчение, той ще трябва да допопълни частта от данъчната си декларация. В общия случай около 70 % от данъчните декларации съдържат труд и хонорар,” допълни говорителят на НАП. Сподели:", "date": "2019.02.03", "title": "След година НАП ще попълва данъчните декларации на гражданите"}
{"url": "https://pik.bg/%D0%BC%D0%BE%D1%80-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D1%87%D0%B8%D0%BD%D0%B0%D1%85%D0%B0-%D0%BE%D1%82-%D0%B3%D1%80%D0%B8%D0%BF-%D0%B2-%D1%81%D1%8A%D1%80%D0%B1%D0%B8%D1%8F-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D1%81%D0%BB%D1%83%D1%87%D0%B0%D0%B8-%D1%81%D0%B0-45-news816765.html", "text": "Четирима починаха от грип в Сърбия, в Хърватия смъртните случаи са 45, съобщава македонският телевизионен “Канал 5“. Според Института за национално здраве на Сърбия , тазгодишната активност за ваксинация срещу сезонния грип е най-висока. В Сърбия са регистрирани 68 516 случая на грип, което е с 10% повече от 2018 година. Въпреки тези данни Институтът твърди, че ситуацията е под контрол и обичайна за този период от годината. В Босна и Херцеговина до края на януари 22 души са починали от грип, като 20 от тях са в Република Сръбска. В Хърватия ситуацията е най-сериозна и броят на смъртните случаи от грип през този сезон достигна до 45. Сподели:", "date": "2019.02.03", "title": "МОР: Четирима починаха от грип в Сърбия, в Хърватия смъртните случаи са 45"}
{"url": "https://pik.bg/%D0%BD%D0%B0%D1%82%D0%BE-%D0%B1%D0%B5%D0%B7-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D1%80%D0%B0%D0%BA%D0%B5%D1%82%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news816755.html", "text": "НАТО не коментира преустановяването на участието на Русия в Договора за премахване на ракети от среден и по-малък обсег (ДРСМО) в отговор на действията на САЩ. Това съобщи за ТАСС пресслужбата на Aлианса. \"Нямаме какво да добавим по този въпрос към изявлението от 1 февруари, в което позицията на НАТО е напълно отразена\", каза пресслужбата. В петък, синхронно с обявяването на САЩ за прекратяване на изпълнението на задълженията си по Договора за ИНФ, от 2 февруари НАТО издаде подготвено изявление, в което напълно повтори тезата си преди шест месеца, че според секретни данни на Алианса Русия нарушава ДРСМО. Отговорността за едностранното оттегляне на Съединените щати от този договор, както и че процедурата, инициирана от Вашингтон за прекратяване на ДРСМО, все още не е завършена, Москва има шанс в рамките на шест месеца да унищожи своите крилати ракети 9M729 по проверим и прозрачен начин. \" Алиансът заяви пълна подкрепа за решението на Съединените щати от всички страни от НАТО, след което заяви, че остава отворен \"да продължи диалогът с Русия, когато действията на Руската федерация го позволяват\". Сподели:", "date": "2019.02.03", "title": "НАТО без коментар за решението на Русия да напусне ракетното споразумение"}
{"url": "https://pik.bg/%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%80%D0%BE%D0%B1%D0%BE%D1%82-%D1%81%D1%8A%D1%81-%D1%81%D0%B0%D0%BC%D0%BE%D1%81%D1%8A%D0%B7%D0%BD%D0%B0%D0%BD%D0%B8%D0%B5-news816321.html", "text": "Учени от САЩ са изобретили робот със самосъзнание, способен да функционира самостоятелно без никакви инструкции. Това пише в. \"Дейли експрес\", позовавайки се на публикация в сп. \"Сайънс роботикс\". Постижението на инженери от Колумбийския университет в Ню Йорк е окачествено като важен научен пробив и връхна точка в роботизираните изобретения, допълва БТА. Професор Ход Липсън и колегите му от лабораторията Криейтив машийнс са създали механична ръка, която е в състояние да се самопрограмира, дори след като е регистрирала неизправност. Начинът на действие на робота е сходен с този на новородено бебе, което лежи в кошчето и самостоятелно изучава и придобива представа за заобикалящата го среда. Според учените за първи път робот проявява способност да си представи самия себе си и да осъзнае предназначението си, разбирайки как да действа без вградена механика. \"Способността на нашия робот да си представи самия себе си е недодялана в сравнение с тази на човека. Въпреки това смятаме, че тя открива пътя към машинното самосъзнание\", казва Липсън. Механичната ръка е проектирана без познание за физика, геометрия или динамика. След като е прекарал 35 часа, движейки се без определена цел, механизмът е успял да придобие необходимото познание и да си представи способностите си. Скоро след това роботизираната ръка е била в състояние да изгради собствена биомеханика, позволяваща ѝ \"умно\" да хваща и пуска предмети. Роботът е изпълнил и други задачи като писане с маркер. Изследователите са отпечатали триизмерна деформирана част, за да симулират неизправност и да проверят дали роботът ще я отчете и ще приспособи механиката си. Роботизираната ръка е успяла да долови неизправността и се е пригодила да продължи да върши задачите си, въпреки деформираната част. Специалистите отбелязват, че самопознанието може да доведе до появата на по-гъвкави и приспособими системи. Въпреки това някои учени смятат, че роботите никога нямат да имат способността да развият собствен толкова сложен интелект, колкото е човешкият. Сподели:", "date": "2019.02.03", "title": "Учени създадоха робот със самосъзнание"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D0%B5%D1%82%D0%B8-%D0%BD%D0%BE%D0%B2%D0%BE%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D0%BD%D0%B8%D1%8F-%D0%BF%D0%B0%D1%80%D0%BA-%D0%B0%D1%8F%D0%B7%D0%BC%D0%BE%D1%82%D0%BE-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B8-news816881.html", "text": "Премиерът Бойко Борисов посети днес новоремонтирания емблематичен парк на Стара Загора \"Аязмото\". Парк “Митрополит Методий Кусев” беше изцяло обновен по проект, финансиран от Оперативна програма “Региони в растеж”. Благоустрояването на Аязмото струваше 7 млн. лв. Сподели:", "date": "2019.02.03", "title": "ПЪРВО В ПИК: Бойко Борисов посети новоремонтирания парк \"Аязмото\" в Стара Загора (СНИМКИ)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D0%BE%D0%BB%D0%B8%D0%B2%D0%B8%D1%8F-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D1%81-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news816758.html", "text": "Президентът на Боливия призова страните от латинска Америка за диалог с властите във Венецуела, предава РИА Новости. „Страните от Латинска Америка трябва да си спомнят колко труден е пътят на войната и да изберат пътя на диалога в ситуацията с Венецуела“ , написа в своя акаунт на социалната мрежа „Туитър“ Той пристигна във Венецуела в петък, за да подкрепи венецуелския лидер Николас Мадуро. \"Санкциите на САЩ, наложени на Венецуела, са не само незаконни, но и античовешки и анти-морални. Основната жертва на тези санкции е народът на Венецуела. От уважение към международното право те трябва да бъдат незабавно отменени\", добави той. По-рано Моралес осъди \"бойните приготовления\" на Съединените щати срещу народите на Латинска Америка, за да „откраднат техните природни ресурси“. Той заяви също, че Вашингтон незаконно е замразил сметките на венецуелските власти, за да може да финансира преврат в тази страна, както и да получи достъп до природните й ресурси, припомня агенцията. Сподели:", "date": "2019.02.03", "title": "Президентът на Боливия с призив към Америка за диалог с властите във Венецуела"}
{"url": "https://pik.bg/%D0%BC%D1%8A%D0%B6-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D0%BF%D1%80%D0%B5%D0%B4-%D0%B4%D0%B5%D1%82%D1%81%D0%BA%D0%B8-%D0%B4%D0%BE%D0%BC-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D1%8F%D1%82-%D0%B4%D0%B5%D1%86%D0%B0%D1%82%D0%B0-%D0%B8-%D0%B8%D0%BC-%D0%B4%D0%B0%D0%B2%D0%B0%D1%82-%D1%85%D1%80%D0%B0%D0%BD%D0%B0-%D1%81-%D0%B8%D0%B7%D1%82%D0%B5%D0%BA%D1%8A%D0%BB-%D1%81%D1%80%D0%BE%D0%BA-%D0%BD%D0%B0-%D0%B3%D0%BE-news816756.html", "text": "Мъж от Пловдив започна протест пред Центъра за настаняване на деца с увреждания в квартал \"Кючук Париж\". Валентин Марков твърди, че служителки от Дома бият децата в една от стаите и им дават храна с изтекъл срок на годност. На четири големи картона е написал призиви за уволнението на директорката Мария Кошева и нейната подчинена Десислава Досева. Вчера за половин час Марков събра 17 подписа от преминаващи комшии в подкрепа на исканията си, разказва за необичайния протест \"Марица\". \"Чувал съм ги как пищят. Изключили са камерите и ги бият вътре”, казва протестърът. \"Твърденията на г-н Марков са напълно неверни и не са от вчера. Преди това тук е било защитено жилище за деца с увреждания и пак е имало проблеми с него”, обяснява пък шефката Мария Кошева. Тя е пуснала жалба до Първо РУП, защото заради протеста не смеят да пускат възпитаниците си извън сградата, която е под шапката на дом \"Олга Скобелева”. Тук живеят 10 деца и младежи с увреждания. Камери има само на фасадата на дома, но не и вътре. \"Това е заради правото на лично пространство на децата”, подчертава Кошева. Според нея 17 души са се включили в подписката, защото много хора са били против строежа на центъра от самото начало. Сподели:", "date": "2019.02.03", "title": "Мъж протестира пред детски дом в Пловдив: Бият децата и им дават храна с изтекъл срок на годност"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B2-%D0%B5%D0%B3%D0%B8%D0%BF%D0%B5%D1%82-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BE%D0%BA%D0%BE%D0%BB%D0%BE-40-%D0%BC%D1%83%D0%BC%D0%B8%D0%B8-%D0%B2-%D0%B4%D1%80%D0%B5%D0%B2%D0%BD%D0%B8-%D0%BF%D0%BE%D0%B3%D1%80%D0%B5%D0%B1%D0%B0%D0%BB%D0%BD%D0%B8-%D0%BA%D0%B0%D0%BC%D0%B5%D1%80%D0%B8-news816779.html", "text": "Според археолозите, мумиите са на семейства от средната класа, които са живеели през епохата на Птолемеите, древноримската или византийската епоха. „В това откритие има нещо специално – то е оцеляло във византийската епоха. Но кои са те? Кои са собствениците на тези мумии? Това е само началото на откритието. Имената им са неизвестни, но от метода на мумификацията става ясно, че тези мумии са престижни хора, с позиция в обществото и важни професии”, посочи Мустафа Вазири, говорител на министър на археологията. Мумиите са в добро състояние. Част от тях са намерени увити в ленен плат, а други са били поставени в каменни или дървени саркофази. Археолозите допълватр, че те са били украсени с „демотично писмо” - форма на древноегипетска писменост, използвана от обикновените хора. Около 40 мумии са открити в древни погребални камери южно от Кайро, Египет, информира „Ройтерс”. Десет от тях са на деца. Те са били намерени в погребални камери, издълбани на девет метра дълбочина в скални масиви. Сподели:", "date": "2019.02.03", "title": "Голямо откритие в Египет: Намериха около 40 мумии в древни погребални камери"}
{"url": "https://pik.bg/%D0%B8%D1%80%D0%B0%D0%BD-%D1%81-%D1%83%D1%81%D0%BF%D0%B5%D1%88%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D0%BD%D0%BE%D0%B2%D0%B0-%D0%BA%D1%80%D0%B8%D0%BB%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-news816760.html", "text": "Иран успешно е провел тестове нова крилата ракета с обсег от над 1350 километра, съобщи държавната иранска телевизия, цитирана от АФП. \"Тестът на крилата ракета \"Хевейзех“ е бил успешен. Тя е прелетяла 1200 километра и точно е поразила целта. Ракетата може да бъде подготвена за съвсем кратко време и лети на много ниска височина“, заяви министърът на отбраната Амир Хатами. Тестът на ракетата съвпадна с 40-та годишнина по повод независимостта на Ислямската република, припомня БГНЕС. Междувременно иранският президент Хасан Рохани обвини САЩ в стремеж към световна хегемония и порица опита им да свалят венецуелския президент Николас Мадуро, съюзник на Техеран, предаде Ройтерс. \"Американците са против всички народни революции и независими страни и се стремят към световна хегемония чрез подтискането им\", заяви Рохани на среща с новия венецуелски посланик в Техеран, цитиран от агенция ИРНА. Иран, който е подложен на натиск от санкциите въведени отново от президента на САЩ Доналд Тръмп, изрази подкрепа за Мадуро, когото Вашингтон призовава да се откаже от поста си. Китай, Русия и Турция също застанаха на страната на венецуелския президент. САЩ и повечето латиноамерикански страни признаха опозиционния лидер Хуан Гуайдо за временен президент. Европейските страни също го подкрепят, но по-предпазливо. Сподели:", "date": "2019.02.03", "title": "Иран с успешен тест на нова крилата ракета"}
{"url": "https://pik.bg/%D0%B2-%D0%B3%D1%8A%D1%80%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-news816761.html", "text": "Полицията в Солун издирва двама българи за телефонни измами. Пострадали са възрастни хора в престижен квартал на втория по големина град в Гърция. Измамата възлиза на 12 600 евро. Досега са разкрити пет случая на телефонни измами на възрастни хора в квартал \"Харилао“, съобщават още от полицията. Приканват се да дадат показания и други евентуални жертви на същата престъпна група. Медиите, които следят случая твърдят, че заподозрените са двама българи на възраст 20 и 24 години. Поради забрана официално от полицията не посочват имената и националността на измамниците. Използваната схема е, че близък роднина е извършил тежка катастрофа и са необходими пари, за да бъде освободен от полицията, разказва за мошенгиите БНР. Гръцките власти са подали информация за издирваните към всички гранични пунктове, а жертвите са ги разпознали по записи на охранителни камери. Предполага се, че в схемата са участвали и гърци, които също се издирват. Сподели:", "date": "2019.02.03", "title": "В Гърция издирват двама българи за телефонни измами"}
{"url": "https://pik.bg/%D0%B1%D1%83%D1%82%D0%B0%D1%82-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0%D1%82%D0%B0-%D1%87%D0%B0%D1%81%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%BA%D1%83%D0%BB%D0%B0-%D0%B2-%D1%81%D1%80%D0%B5%D0%B4%D0%B5%D1%86-news816763.html", "text": "От доста време кулата е наклонена, с което събира погледите на гостите на общинския център. Сякаш е дело на ексцентричен архитект, или е ударена от гръм, отбелязва \"Флагман\". \"Трябва да се разруши и направи по нов и далеч по-устойчив във времето начин\", категорични са експерти. Заради това и Общината е заложила средства в настоящия бюджет.  Съвсем скоро предстои да започне ремонтът. \"Механизмът вече е свален и предаден на часовникар. Кулата е част от историята на града и местните настояваха да се направи всичко възможно, за да я запазят\", коментира кметът на града Иван Жабов. Часовниковата кула на покрива на читалище \"Пробуда” в Средец ще бъде разрушена, а след това възстановена в автентичния й вид. Общината е ангажирала специалист, чието становище е било категорично, че няма шанс да бъде спасена, защото технологията, с която е изграждана през миналия век, е тотално остаряла. Сподели:", "date": "2019.02.03", "title": "Бутат емблематичната часовникова кула в Средец"}
{"url": "https://pik.bg/%D0%B8%D0%B4%D0%B2%D0%B0-%D0%BF%D1%80%D0%BE%D0%BB%D0%B5%D1%82-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%BD%D0%B5%D0%B4%D0%B5%D0%BB%D1%8F-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-12-%D0%B3%D1%80%D0%B0%D0%B4%D1%83%D1%81%D0%B0-news816789.html", "text": "В сутрешните часове в низините и котловините видимостта ще бъде намалена. Югозападният вятър ще се усили, ще е умерен, след обяд – временно силен. Максималните температури ще са предимно между 12 и 17°, по-ниски на места в Северозападна България. Атмосферното налягане ще се повиши и ще е малко над средното за месеца. Това съобщи дежурният синоптик Мартин Славчев от НИМХ , цитирани от \"Фокус\". Над Черноморието ще преобладава слънчево време. Временни увеличения на облачността ще има над южните райони, без валежи. Ще духа умерен, след обяд и силен южен вятър. Максимални температури от 12° в северните до 17° в южните райони. Температурата на морската вода е 6-7°. Вълнението на морето ще е 2-3 бала. Над планините ще е предимно слънчево, с разкъсана средна и висока облачност, но ще бъде доста ветровито. Ще духа силен, по високите и открити части – до бурен юг-югозападен вятър. Максималната температура на височина 1200 метра ще е около 9°, на 2000 метра – около 3°. В началото на следващата седмица все още ще бъде доста по-топло от обичайното. В понеделник облачността ще е разкъсана, предимно висока и средна, по-значителна над Западна България. Вятърът ще отслабне. Във вторник над Дунавската равнина ще преобладава облачно и мъгливо време, на отделни места е възможно и да преръми. Над останалата част от страната ще има разкъсана облачност, предимно висока. Вятърът ще бъде от изток, по-късно през деня в източните райони - от изток-североизток и ще се усили. С него ще нахлува сравнително студен въздух и температурите ще започнат бързо да се понижават. През нощта срещу сряда от югозапад ще завали дъжд, в планините над 1000 м - сняг. В сряда превалявания от дъжд ще има в по-голямата част от страната, на повече места и повече като количество - в Западна България. Сподели:", "date": "2019.02.03", "title": "ИДВА ПРОЛЕТ: Слънчева неделя, температурите скачат до 12 градуса"}
{"url": "https://pik.bg/%D0%B0%D0%B1%D1%83-%D0%B4%D0%B0%D0%B1%D0%B8-%D1%82%D1%80%D1%8A%D0%BF%D0%BD%D0%B5-%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-news816762.html", "text": "Абу Даби тръпне в очакване на първата папска визита на Арабския полуостров - родното място на исляма. От 3 до 5 февруари папа Франциск ще посети Обединените арабски емирства, където има огромен брой чуждестранни работници и служители. Ватиканът смята, че католиците сред тях са около един милион. Сподели:", "date": "2019.02.03", "title": "Абу Даби тръпне в очакване на папа Франциск"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B7%D0%B8%D0%BC%D0%BD%D0%B8%D1%8F%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B4%D0%B5%D0%BD-%D0%B5---%D0%B5%D1%82%D0%BE-%D0%BA%D0%BE%D0%B8-%D1%87%D0%B5%D1%80%D0%BF%D1%8F%D1%82-%D0%B7%D0%B0-%D0%B8%D0%BC%D0%B5%D0%BD-%D0%B4%D0%B5%D0%BD-%D0%B8-%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%B4-news816798.html", "text": "Четиридесет дни след раждането на Господа Иисуса Христа света Дева Мария донесла своя Младенец в Йерусалимския храм според Мойсеевия закон, който заповядвал, всяко първородно от мъжки пол да бъде посвещавано или представяно на Бога. Това било установено за спомен на избавянето на израилските първородни от смъртта, която поразила всички египетски първородни от човек до добитък. Затова всеки първородин като собственост на Господа бил длъжен с определена от закона цена да бъде откупен. А след навършване на 40 дни от рождението майката на първородния принасяла в жертва на Бога агне. Ако майката е бедна, принасяла гургулица или два гълъба. На този закон смирено се подчинила и света Богородица. По това време в Йерусалим живеел един благочестив старец на име Симеон. Той с вяра очеквал идването на Месия – Христос, защото му било обещано от Светия Дух, че няма да умре, докато не види Христа Господен... Преданието разказва, че Симеон бил един от седемдесетте преводачи на старозаветния текст на Библията от еврейски на гръцки, които египетския цар Птоломей ІІ Филаделф (285-246 г. пр.Хр.) назначил с тази преводаческа задача. На Симеона се паднало да преведе книгата на пророк Исаия. И когато стигнал до глава 7 стих 14, помислил, че в еврейския текст има грешка, като е казано: Посегнал да поправи думата Девица, но ангел Господен го спрял: \"Писаното е точно, затова нищо не поправяй! Ти няма да умреш, докато не видиш с очите си изпълнението на тия думи\". Сега по внушение на Светия Дух Симеон влязъл в храма, когато донясли Иисуса. Той Го взел на ръце и в пророческо вдъхновение извикал: \"Сега отпускаш Твоя раб, Владико, според думите си с миром, защото очите ми видяха Твоето спасение, което си приготвил пред лицето на всички народи, - светлина за просвета на езичниците и слава на Твоя народ Израиля!\" Йосиф и св. Дева се чудели на тия негови думи. А той, като ги благословил, обърнал се към Мария и казал: (Лука. 2:25-35). Тия думи, тогава не напълно ясни за ония, които ги чули, са ни обяснени чрез земния живот на Спасителя. Той дал на народите нов закон – закона на любовта и благодатта, но Самия Той и Неговото учение станали за мнозина предмет на спорове и противоречия. А пресвета Богородица по време на страданията и кръстната смърт на своя Син преживяла такава скръб, че действително меч пронизал душата й. Освен св. Симеон, още и пророчица Анна познала в Младенеца Иисус обещания Месия – Христос. Анна, дъщеря Фануилова овдовяла млада, но не се омъжила втори път, а се посветила на служение на Бога, намирала се постоянно в храма и очаквала с твърда вяра идването на Спасителя. Като видяла Иисуса, тя започнала да слави Бога и да говори за Младенеца на всички, които очаквали избавление чрез Месия – Христос. Христовата църква причислила Сретение Господни към дванадесетте велики празници в годината, а на другия ден след този празник чества паметта на свети Симеон Богоприемец и на пророчица Анна. Този празник, установен още в ранните векове на християнството, започнал да се празнува особено тържествено от времето на византийския император Юстиниан Велики (527-565 г.). Зимният Симеоновден почита главно бременните жени, младите невести и майките. По това какъв човек първи ще дойде в къщата се гадае какъв добитък ще се роди - мъжки или женски. Този ден се смята за един от най-лошите в годината. Някъде го наричат Симеон Бележник, защото белязва хората, оставя им рани и белези. Затова и поверието гласи, че не трябва да се хваща остър предмет. Трети февруари е третият вълчи празник, тогава не се работи с вълна, не се изхвърля пепел и смет навън, за да не се разсърдят вълците и да не нападат стадата. Традицията повелява на този ден да не се дава назаем и да не се изнася нищо от къщата, за да не \"излезе берекетът от дома. Сподели:", "date": "2019.02.03", "title": "ПРАЗНИК: Зимният Симеоновден е - ето кои черпят за имен ден и какво не трябва да се прави днес за нищо не света"}
{"url": "https://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%81%D0%B5-%D0%B3%D1%80%D0%B8%D0%B6%D0%B0%D1%82-%D0%B7%D0%B0-%D0%BD%D0%B0%D0%B4-150-%D0%BA%D1%83%D1%87%D0%B5%D1%82%D0%B0-%D0%B2-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%BA%D1%80%D0%B0%D0%B9-%D0%B5%D1%80%D0%B5%D0%BC%D0%B8%D1%8F-news816759.html", "text": "Доброволци се грижат над 150 кучета в новоизградения Спасителен център в кюстендилското село Еремия. В продължение на повече от 6 месеца хора с добри сърца се грижат изхвърлени на улицата кучета, които са обречени на сигурна гибел. Съвсем на доброволни начела и със средства от дарения две организации за защита на животните се захващат с не леката задача да намалят популацията на бездомните кучета и да помогнат на вече скитащите из улиците в областта. Само преди два дни Фондация \"Помощ за животинки в беда“ и Дружество за защита на животните – Кюстендил, стартираха петиция за запазването на Спасителния център в Еремия. \"Работата по кастрациите е изключително голяма, започнали сме от женските кучета, които са известни за нас и ще продължим до тогава, докато нито едно кашонче с нежелано потомство не е изхвърлено на улицата. За нашите намерения и създаването на Спасителен център в село Еремия бяха уведомени Община Кюстендил и Община Невестино. Няколко месеца след началото на работата по създаване на Центъра срещу нас се започва кампания, организирана след открити заплахи от страна на ловците в региона, отправени към наши доброволци. Залавяли сме и сме връщали на собствениците няколко ловни кучета, изпуснати край нашия център, не сме отказали помощ и съдействие на никой кмет от региона“, оплакаха се доброволците. През последните месеци обаче те били не веднъж или два пъти обект на заплахи и опити за саморазправа. Наскоро дори ловец от селото заявил, че ще застреля всички животни в Спасителния център. \"Представете си, че докато чистим или храним кучетата този човек вдигне пушката и започне да стреля на посоки. Като нищо ще убие и нас самите“, коментираха още притеснени доброволци. Сподели:", "date": "2019.02.03", "title": "Доброволци се грижат за над 150 кучета в Спасителен център край Еремия"}
{"url": "https://pik.bg/%D1%88%D0%BE%D0%BA-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%82-%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B8%D0%BD%D1%81%D1%83%D0%BB%D1%82-news816748.html", "text": "53-годишната Светлана Сафиева, която \"хвърли бомбата\" в ефира на програмата \"Пряк ефир\" по тв канала \"Россия 1\", че е бременна от попзвездата Филип Киркоров, е починала от инсулт, съобщават руските медии. В ефира на токшоуто жената показа своя наедрял корем и твърдеше, че тайно се е срещала с Киркоров, но той е предпочел да скрие връзката им. В крайна сметка стана ясно, че Сафиева е имала лъжлива бременност. Близките й разказаха, че тя е преживяла силен стрес заради обществените нападки срещу нея и тези на собствените й роднини, които се опитвали да й отнемат елитен апартамент. Сподели:", "date": "2019.02.03", "title": "ШОК: \"Бременна\" от Филип Киркоров почина от инсулт"}
{"url": "https://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%BE%D1%82-%D0%B2%D0%B2%D1%81-%D0%BF%D1%80%D0%B8%D0%B7%D0%BD%D0%B0-%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-news816770.html", "text": "Генералът на военновъздушните сили на Венецуела Франсиско Янес призна лидера на опозицията Хуан Гуайдо за изпълняващ длъжността президент на страната, като оттегли подкрепата си за управляващия социалистически лидер Николас Мадуро във видео, публикувано в социалните медии в събота, предава AFP. Макар, че Гуайдо е получил много широка международна подкрепа за претенциите си за действащ президент, гръбнакът на подкрепата на Мадуро идва от военното командване на Венецуела. Изявлението на генерала е направено преди очакваните по-късно днес митинги в подкрепа на двамата съперничещи си лидери във венецуелската столица Каракас, припомня агенцията. Сподели:", "date": "2019.02.03", "title": "Кризата във Венецуела: Генерал от ВВС призна Хуан Гуайдо"}
{"url": "https://pik.bg/%D0%BF%D0%BE%D0%B4%D0%B7%D0%B5%D0%BC%D0%B5%D0%BD-%D1%81%D0%B2%D1%8F%D1%82-%D0%B7%D0%B0%D0%BF%D0%BE%D1%80%D0%B8%D1%80%D0%B0%D1%85%D0%B0-10-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%B6%D0%BE%D1%80%D0%BE-%D1%88%D0%BE%D0%BF%D0%B0-%D0%B2-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0-%D0%B1%D0%B0%D0%BD%D0%BA%D0%B0-%D0%BB%D0%B8%D1%85%D1%82%D0%B5%D0%BD%D1%89%D0%B0%D0%B9%D0%BD-%D0%BF%D0%BE%D0%B4%D0%BF%D1%83%D0%BA%D0%B0-%D0%B0%D0%B2-news816514.html", "text": "Службата за борба с данъчните престъпления и пране на пари в Княжество Лихтенщайн е повдигнала обвинение срещу Георги Семерджиев – Жоро Шопа, съобщава столичен седмичник. Спецченгена дебнат българина заради пране на 10 милиона евро. Очаква се много скоро снимката му да бъде качена в сайта на Интерпол. Крупната сума на името на Семерджиев е запорирана в швейцарска банка, която има клон в Лихтенщайн. Най-довереният човек на кокаиновия крал Брендо от години се занимава с лихварство, което е публична тайна в средите на ъндърграунда. Според тях Шопа е човекът, който реално легализира печалбите на Брендо от наркотрафика. Милионите се изпират чрез отпускане на кредити. Лихвата била почти двойна на тази от банките. Твърди се, че до услугата са прибягвали едни от най-богатите хора в България. Крупен магнат, например, взел преди две години от Шопа заем от 3 млн. евро. Други двама баровци поискали общо 12 милиона. Обичайни били траншовете от по 100 до 300 хиляди евро. Евелин Банев лично одобрявал кой да получи заема. За много доверени хора не се искало обезпечение, но за други е искано прехвърлянето на скъпи имоти и автомобили. Шопа се грижел за вноските в срок по главницата и лихвите. След това натрупаната печалба се прехвърляла в Лихтенщайн, но не на името на Брендо, а по сметка на Семерджиев. Запорираната там сума от 10 млн. евро е от лихварство. Шопа обаче бил предупреден за акцията срещу него от доверен му \"певец\" в ГДБОП. Поради тази причина от два месеца той не е в България. Освен за пране на пари, през изминалите години Семерджиев бе разследван за укриване на данъци и за други тежки престъпления, сред които и участие в заговори за убийства. Приятелството между Брендо и Шопа е от детските им години. Последният случай, в който дясната ръка на кокаиновия крал засвидетелства лоялността си към него, бе при отвличането на дъщеря му Лара. През всичките дни от пленничеството на детето Семерджиев бе плътно до майка му Моника Добринова. През 1998 г. Жоро Шопа спасил живота на шефа си при бомбен атентат, а през 2002 г. при престрелка по Черноморието. Същевременно в ъндърграунда упорито се говори, че Жоро Шопа е агент на ДЕА. Американците го вербували още през 90-те години. Сподели:", "date": "2019.02.03", "title": "ПОДЗЕМЕН СВЯТ: Запорираха 10 млн. евро на Жоро Шопа в швейцарска банка. Лихтенщайн подпука авера на Брендо за пране на пари"}
{"url": "https://pik.bg/%D1%81%D1%82%D1%83%D0%B4-%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D1%82%D0%BE%D0%BF%D0%BB%D0%BE-%D0%B5%D0%BB%D0%B8%D1%82%D0%BD%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B8-news816804.html", "text": "Авария остави без парно и топла вода части от столични квартали, съобщи на сайта си столичната \"Топлофикация\". На студено все още в \"Лозенец\" са: в района на ул. „Архитект Йордан Миланов“, бул. „Христо Смирненски“, ул. „Миджур“, ул. „Кръстьо Сарафов“, ул. бул. „Свети Наум“, бул. „Черни връх“, ул. „Николай Лилиев“, ул. „Цветна градина“, ул. „Козяк“, бул. “Никола Вапцаров“, бул. „П. Яворов“, ул. „Стоян Михайловски“, площад „Велчова Завера“. Без парно и топла вода са части от жк \"Изток\": карето между улиците ”Лъчезар Станчев”, бул.”Драган Цанков”, ул.„175” и бул.”Г.М.Димитров” – района на КАТ София карето между улиците ”Тинтява”, бул.”Драган Цанков” и бул.”Самоков” в кв. „Изток“ карето между улиците ”Еужен Поатие”, ул.”Ант. П. Чехов”, ул.„Тодор Стоянов” и бул.”Самоков” кв. „Изток“. ул. „Тинтява“ №№ 17А и 27 и ул. „132“ №№14,16 и 18. Сподели:", "date": "2019.02.03", "title": "СТУД: Авария остави без топло елитни столични квартали"}
{"url": "https://pik.bg/%D0%B8%D1%81%D0%BA%D1%80%D0%B5%D0%BD%D0%BE---%D0%B4%D0%B6%D0%BE%D0%BD-%D1%81%D0%BD%D0%BE%D1%83-%D0%B4%D0%B0-%D1%81%D0%B8-%D0%B6%D0%B5%D0%BD%D0%B5%D0%BD-%D0%B5-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-news816749.html", "text": "Звездата от култовия сериал „Игра на тронове“ Кит Харингтън (Джон Сноу) заяви, че да е женен за колежката си Роуз Лесли е „страхотно“, съобщава „Контанкт мюзик“. Двете звезди, които се запознават на снимачната площадка на сериала, чийто осми и последен сезон се очаква тази година, сключиха брак миналия юни. Харингтън обаче е категоричен, че семейният живот му допада и бракът всъщност не е внесъл особено големи промени в начина им на живот. 32-годишната звезда заяви, че тъй като и той, и Роуз са актьори това може да постави на изпитания връзката им, тъй като трябва да прекарват доста време разделени заради служебните си ангажименти. Но именно заради факта, че и двамата разбират отговорностите си може всъщност да е ползотворно за брачните им отношения. Сподели:", "date": "2019.02.03", "title": "ИСКРЕНО - Джон Сноу: Да си женен е страхотно"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D1%80%D1%83%D1%81%D0%BA%D0%B8-%D1%80%D0%B0%D0%BF%D1%8A%D1%80-news816800.html", "text": "Внезапно почина най-известният руски рапър Кирил Толмацки, който стана известен на широката публика като Децл. Тъжната новина съобщи на страницата си във Фейсбук бащата на музиканта Александър Толмацки. \"Кирил вече го няма\", съобщи той в неделя рано сутринта. Печалната вест бе потвърдена и от вестник \"Звезда\". По предварителна информация причина за смъртта на Децл е внезапно спиране на сърцето.Това е съобщил концертният директор на певеца Павел Беленец. \"Тази нощ той имаше изпълнение в Ижевск.След това отиде в гримьорната и след няколко минути му стана лошо. По предварителна информация внезапно е спряло сърцето му и той почина\", казва Беленец. Според РЕН.тв Децл е пял на рожден ден на местен бизнесмен, собственик на автосалон в Ижевск. С него е имало и други изпълнители, а рожденикът е бил около 30-35-годишен. Кирил Толмацки, по-известен с псевдонима Децл, е роден на 22 юли 1983 г. в Москва. Дебютният му албум \"А ти кой си?\" влезе в класацията на най-продаваните албуми в Русия с тираж над милион екземпляра. Децл издава 7 албума и записва 27 клипа. Толмацки оставя 14-годишен син. Сподели:", "date": "2019.02.03", "title": "ЧЕРНА ВЕСТ: Почина най-известният руски рапър"}
{"url": "https://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B1%D1%80%D0%BE%D1%8F%D1%82-%D0%BF%D0%B0%D1%87%D0%BA%D0%B8-%D0%B0%D1%84%D1%80%D0%B8%D0%BA%D0%B0%D0%BD%D0%B5%D1%86-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D1%86%D1%81%D0%BA%D0%B0-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D0%B2%D0%B7%D0%B8%D0%BC%D0%B0-%D0%B0%D0%BB%D0%B8-%D1%81%D0%BE%D1%83-%D0%BD%D0%B0-news816568.html", "text": "Нападателят Али Соу ще получава огромна заплата в ЦСКА. Преди два дни \"червените\" откупиха правата на 24-годишния гамбиец от Киево. През есента той игра на \"Българска армия\" под наем и в 12 мача вкара 3 гола и даде 1 асистенция. От \"Българска армия\" не обявиха детайли по сделката, но според Calciomercato месечната заплата на Соу е 18 хиляди евро. \"Летящите магарета\" са запазили цели 50% от трансферната сума при бъдеща продажба на футболиста. Не е ясно каква точно сума са платили от българския клуб за окончателната покупка на нападателя. Наша проверка показа, че авторитетният сайт Transfermarkt оценява Соу на 700 хил. евро. Сподели:", "date": "2019.02.03", "title": "\"АРМЕЙЦИТЕ\" БРОЯТ ПАЧКИ: Африканец с бомбастична заплата в ЦСКА! Ето колко ще взима Али Соу на месец"}
{"url": "https://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%BD%D0%BE%D0%B2%D0%B8-%D0%BA%D0%B0%D0%BC%D0%B5%D1%80%D0%B8-%D0%BB%D0%BE%D0%B2%D1%8F%D1%82-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-news816791.html", "text": "От края на миналата година шофьорите трябва да бъдат още по-внимателни на пътя, ако не искат да получат „честитка”. С новите т. нар „супер камери”. Пътна полиция вече може да хваща нарушенията на шофьорите и докато те са в движение. Новите устройства са почти незабележими, но не пропускат нарушители. „Автомобилът разполага с две камери. Едната е инсталирана на тавана колата , а другата е вградена в предната броня. В багажника има инсталирана самостоятелен компютър, който обработва наличната информация”, обясни пред Нова телевизия Илия Георгиев, инспектор в Пътна полиция в ГД „Национална полиция”. В купето на патрулката има екран, на който в реално време се вижда пътя. Едното от нарушенията, което хваща камерата е превишената скорост. „Патрулният автомобил се движи плътно вдясно , заснема средната и лявата лента. Радарът на камерата е настроен да установява превишаване на скоростта от 105 км/ч нагоре”, каза още той. И ако ни хванат ще получим фиш. Липсата на „Гражданска отговорност” също не остава не забелязана от камерата. Но, ако покрай патрулката мине автомобил на фирма, той може да светне в червено, а това означава, че няма „Гражданска отговорност”, въпреки че колата има платена застраховка. Проблемът от МВР обясняват така: „Т. нар. корпоративни клиенти сключват една полица за много автомобили. Тогава е напълно възможно при заснемане да бъде засечена, че няма”. Нови модерни камери влизат в арсенала на КАТ срещу джигитите на пътя. 23 нови устройства вече са монтирани в полицейските автомобили и снимат нарушителите. Камерите работят дори и в движение. Сподели:", "date": "2019.02.03", "title": "Няма прошка: Нови камери ловят джигитите"}
{"url": "https://pik.bg/%D0%BC%D0%B0%D0%B4%D1%83%D1%80%D0%BE-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news816797.html", "text": "Президентът на Венецуела Николас Мадуро поиска предсрочни парламентарни избори в страната. Това стана по време на митинг на негови привърженици в Каракас. „Те искат избори? Ние ще проведем парламентарни избори“, каза Мадуро в реч, която беше излъчвана на живо в Twitter, съобщава ТАСС. Той уточни, че предложението за вота в момента се намира за разглеждане в Конституционната асамблея на Венецуела и в обсъждането му ще бъде призовано населението на страната. Мадуро отново каза, че е готов във всеки един момент да започне диалог с политическите си противници. \"Потвърждавам, че поддържам инициативата на Мексико, Уругвай и Боливия да започнем национален диалог, за разрешаване на проблемите между венецуелците\", бяха думите на Мадуро. По-рано президентът на Мексико Андрес Мануел Лопес Обрадор заяви, че страната му може да приеме преговори между правителството на Венецуела и опозицията, ако и двете страни се съгласят да започнат такива. Мандатът на действащия парламент – Националната асамблея – изтича в началото на 2021 година. В настоящия момент, пълно мнозинство в законодателния орган имат политическите противници на Мадуро. На 23 януари лидерът на опозицията и председател на парламента Хуан Гуайдо се обяви за изпълняващ длъжността временен президент на страната. Той беше признат от САЩ, държавите от „Групата Лима“ с изключение на Мексико, Организацията на американските държави и още редица други страни. Европейските държави, сред които Великобритания, Германия, Испания, Холандия и Франция обявиха, че ще признаят Гуайдо за временен президент ако Николас Мадуро не свика нови президентски избори до 8 дни. В подкрепа на Мадуро се обявиха Русия, Иран, Китай, Турция, Беларус, Боливия, Никарагуа и Салвадор. Генералният секретар на ООН Антониу Гутериш призова към диалог за излизане от кризата. Сподели:", "date": "2019.02.03", "title": "Мадуро поиска предсрочни парламентарни избори"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%B7%D0%B3%D1%83%D0%B1%D0%B5%D0%BD%D0%B8%D1%8F-%D1%84%D0%BB%D0%BE%D1%82-%D0%BD%D0%B0-%D1%85%D0%B8%D1%82%D0%BB%D0%B5%D1%80-%D0%B2%D0%B8%D0%B4%D0%B5%D0%BE-news816743.html", "text": "Турският тв канал TRT Haber засне на видео намерените неотдавна подводници от времето на Втората световна война. Материалът бе публикуван на канала на RT Haber в YouTube. Подводница от клас U-23 е била намерена в Черно море на две мили от турското крайбрежие на дълбочина 40 метра. Още две подводници са били намерени недалеч от Истанбул. Подводниците от \"изгубения флот\" на Хитлер да били открити в хода на снимките на документален филм с участието на ВМС на Турция. Те са принадлежали на немската армия по време на Втората световна война и са били изпратени в Черно море в рамките на плана \"Барбароса\". Турция обаче не ги пропуска, съгласно международната конвенция от Монтрьо. Част от подводниците са били демонтирани и изпратени обратно през Румъния. Други обаче са останали на дъното на Черно море повече от 70 години. Сподели:", "date": "2019.02.03", "title": "УНИКАЛНО: Намериха \"изгубения флот\" на Хитлер (ВИДЕО)"}
{"url": "https://pik.bg/%D1%81%D1%80%D1%83%D1%82%D0%B8-%D1%81%D0%B5-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D0%B0%D0%BB%D0%B5%D0%BF%D0%BE-news816795.html", "text": "Най-малко 11 души, включително 4 деца, загинаха при срутването на жилищен блок в сирийския град Алепо, съобщи държавната сирийска телевизия, цитирана от Би Би Си. Единственият оцелял при трагедията е дете, съобщиха местните власти. Още няколко сгради около 5-етажния срутил се блок са в руини и опасни за живеене. Към момента усилията на властите са насочени към изграждане на разрушената от въздушните удари инфраструктура, но не и към укрепване на полуразрушените сгради, голяма част от които са негодни за живеене. Сподели:", "date": "2019.02.03", "title": "Срути се жилищен блок в Алепо"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%BF%D0%B0%D1%81%D0%B5%D0%BD-%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-news816888.html", "text": "Опасен ураганен вятър има днес в планините. На Мургаш поривите на вятъра превишиха 144 км в час. В западните части на Стара планина вятърът беше ураганен, докато в местността Узана беше идеален за сноу кайт. И на Мусала поривите достигнаха почти 150 километра в час, съобщава Би Ти Ви. Южният вятър днес и утре ще повиши температурите до стойности повече от 10 градуса над обичайните за това време на годината. Сподели:", "date": "2019.02.03", "title": "ВНИМАНИЕ: Опасен ураганен вятър в планините"}
{"url": "https://pik.bg/%D0%BD%D1%83%D1%80-%D0%BE%D1%82-%E2%80%9E%D1%81%D0%B5%D0%B3%D0%B0-%D0%B8-%D0%B7%D0%B0%D0%B2%D0%B8%D0%BD%D0%B0%D0%B3%D0%B8%E2%80%9C-%D0%B2%D0%B4%D0%B8%D0%B3%D0%BD%D0%B0-%D0%BF%D0%B8%D1%89%D0%B5%D0%BD-%D0%B3%D0%BE%D0%B4%D0%B5%D0%B6-news816793.html", "text": "Една от най-известните турски актриси – Амине Гюлше, вдигна пищен годеж с половинката си – звездата на „Арсенал“ Месут Йозил. Топфутболистът отдавна падна на колене пред любимата си, станала супер популярна с ролята си на Нур в сериала „Сега и завинаги“, с пръстен, но според мюсюлманските традиции не може да се сключи брак, без преди това да се е състоял официалният годеж. На ритуала, който досущ наподобява сватба, се канят повечето гости, които ще присъстват и на венчавката. Поръчва се украса, торта, дава се прием. Най-важни в този ден са бъдещата булка и родителите на младоженеца, защото именно това е моментът, в който тя става част от тяхното семейство и напуска своето. Годежното тържество на Амине и Месут се състояло в елитен ресторант, а украсата била решена в синьо и златно. Бъдещите младоженци пък избрали тоалети в черно за важния повод. В Турция вече текат залагания кога ще бъде истинската сватба, като най-вероятният отговор е през идното лято. Месут и Амине са заедно от 2015 г. и неотдавна споделиха откровено как си представят да минат под венчилото. За прекрасното събитие влюбената двойка е избрала прекрасен шведки замък.  Първоначално младоженците искали да сключат брак в лъскав хотел, но след това се спрели на двореца. Менюто на сватбата щяло да бъде многостепенно. Булката искала то да включва най-скъпите рибни и месни блюда. Според турските медии тържеството се изчислява на един милион лири, гостите щели да наброяват близо 500 души, само със 100 по-малко от кралската сватба на Меган и Хари. Влюбената двойка избира приказния дворец в Швеция заради връзката на актрисата с държавата. Тя е живяла там цели 21 години. Екранната Нур сподели преди време, че е много голям инат - също като своята героиня. Тя каза още, че би направила всичко за мъжа до нея, ако се наложи. „Боря се за любовта си. Но не знам дали бих издържала толкова много трудности, не знам дали притежавам силата, която притежава Нур. Мисля, че Нур е по-силна от мен”, допълни Амине Гюлше. Сподели:", "date": "2019.02.03", "title": "Нур от „Сега и завинаги“ вдигна пищен годеж"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0---%D0%BA%D0%BE%D0%B3%D0%B0%D1%82%D0%BE-%D1%80%D0%B0%D0%B1%D0%BE%D1%82%D0%B8%D1%88-%D0%B2%D1%81%D0%B5-%D1%89%D0%B5-%D1%82%D0%B8-%D0%BD%D0%B0%D0%BC%D0%B5%D1%80%D1%8F%D1%82-%D0%BA%D1%83%D1%81%D1%83%D1%80-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0%D0%BC-%D0%BF%D0%BE%D0%BB-news816831.html", "text": "Премиерът Бойко Борисов откри реновирания надлез на бул. “Патриарх Евтимий” над жп линиите в Стара Загора. Пред журналисти той заяви: \"Оставям на другите, които няма какво да направят, да приказват. Когато работиш, все ще ти намерят кусур\". \"Питайте старозагорци един по един алеите - един няма да каже, че не му харесва\", допълни той. \"Първо парковете да направим, още е януари, ако приходите вървят като миналата година, ще направим копка и на нова спортна зала\", коментира премиерът. Той отговори и на въпрос за компроматите от страна на БСП преди евровота: \"Нашата политика винаги е била да показваме това, което сме направили. Моят призив по принцип към политиците е да си мерят повече думите. Ако тази конфронтация не се спре, ще пречи на всеки, който победи на евроизборите. Така че аз не се вкарвам изобщо в тази тема. Оставям на другите да се заяждат, да правят компромати. Ние на всички избори сме ги минали така. \". Вие, старозагорци, помните мостът какъв беше, Аязмото помните как беше, новият парк знаете какво беше. 80 блокове виждате - саниран до саниран. Плащат на 50 души, излизат, викат, но нека да покажат те какво са направили през годините Сподели:", "date": "2019.02.03", "title": "ПЪРВО В ПИК: Борисов в Стара Загора - Когато работиш, все ще ти намерят кусур. Призовавам политиците да си мерят повече думите (СНИМКИ/ВИДЕО)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B4%D0%B5%D1%86%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-news816897.html", "text": "Седем души, сред които четири деца, загинаха при автобусна катастрофа край руския град Калуга , съобщи ТАСС, като се позовава на местните власти. При тежкия инцидент, който стана днес, са ранени 31 души, които са откарани в болница. В автобуса, потеглил от град Ярцево за Калуга , пътували 48 души, включително 33 деца. По предварителни данни автобусът попаднал на хлъзгав участък от пътя и се преобърнал в канавката. Децата отивали на танцов конкурс в Калуга , съобщиха властите на Смоленска област. Градът се намира на около 200 км южно от Москва. Сподели:", "date": "2019.02.03", "title": "ИЗВЪНРЕДНО: Автобус с деца се преобърна в Русия, има жертви"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%B4%D0%BD%D0%B5%D1%81-news816808.html", "text": "В своите постъпки и решения, хората се ръководят изключително от логиката, здравия смисъл и целесъобразността. Сега са по-спокойни, внимателни, практични. Намалява способността от състрадание и емоционалността. Това коментира астрологът Ивелина Пенчева. Общуването с по-старото поколение далеч не е най-идеалното. Луната е в знак Козирог до 15:04ч на 3 февруари. Уязвими са кожата, ставите, гръбначният стълб и жлъчният мехур. Костите също са уязвими и се увеличава опасността от травми. Да не се посещават чакръкчии. Да не се вадят зъби освен при спешни случаи. Луната се движи на празен ход от 12:54ч до 15:04ч. нищо важно и ново не трябва да се започва. В 15:04ч Луната преминава в знак Водолей, където ще остане до 04:03ч на 6 февруари. Доминиращ 29 лунен ден от 06:49ч на 3 февруари до 07:29ч на 4 февруари. Ден на нечистите сили. Опасно време. Емоционалната енергия е твърде нестабилна. Точно затова не бива да се предявяват прекалени изисквания и претенции. Мнозина хора ще почувстват някакво вътрешно напрежение, все едно имат вътре пружина в тях, която се разпъва и е готова да ги разкъса. Това за съжаление често провокира спорове и конфликти. Всеки е добре да има самоконтрол над поведението и реакциите си, да избягва гневните изблици. Може да ви обхване сънливост, лошо настроение, упадък на физическите сили, неувереност в себе си. Няма да виждате твърде обективно нещата и може да направите грешки през това време, после да се чудите сами на себе си, какво ви е било прихванало. Емоционалната неустойчивост може да се отрази на сърдечно-съдовата система. Зле могат да се почувстват хората с болни стомаси, може да се обострят някои болести. Добре е да има запалена свещ и повече светлина. Подходящо време за четене на мантри и молитви. Молитвата може да ви помогне да очистите вътрешното си пространство, когато се чувствате объркани, нерешителни и не знаете по кой път да поемете. Молитвата е начин, чрез който се предаваш, молиш за помощ и се отваряш, за да получиш подкрепа. Отношенията в този ден са напрегнати. Да се избягват изяснявания на отношения, влизане в спорове и конфликти. Най-добре е всички в семейството да се заемат с полезни дела. Стремете се към добри постъпки. С подрастващото поколение бъдете внимателни и гледайте да не ги докарате до раздразнение, тъй като сега са много лабилни. Трудно е да ги контролирате. Проблеми могат да възникнат и с по-възрастни хора. Секс - Добре е да се откажете от всякакъв вид секс и дори да забравите, че съществува такова нещо. Интимните отношения водят често до спорове, обиди и заболявания по полов път. Сънищата са тежки, мъчителни, неприятни, но са лъжливи. Нищо не значат. Днес е 20 слънчев ден – Хубаво е да се помолите на Предците и да поискате помощ и закрила от тях за дома и семейството. Страхът е противопоказен. Или не започвайте нищо или го свършете докрай. Не бива да се съмнявате в нищо. Избягвайте празните разговори. Старайте се по-малко да разговаряте. Малко трябва да се спи. Нежелателно е да хитрувате, да мързелувате. Сподели:", "date": "2019.02.03", "title": "ОПАСНО ВРЕМЕ: Астролог с брутално предупреждение за днес"}
{"url": "https://pik.bg/%D1%81%D1%8A%D0%B4%D1%8A%D1%82-%D0%B2%D0%B4%D0%B8%D0%B3%D0%BD%D0%B0-%D0%B4%D0%B2%D0%BE%D0%B9%D0%BD%D0%BE-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B8%D0%BC%D0%BE%D1%82-%D0%BD%D1%83%D0%B6%D0%B5%D0%BD-%D0%B7%D0%B0-%D0%BC%D0%B5%D0%B3%D0%B0%D0%BF%D1%80%D0%BE%D0%B5%D0%BA%D1%82%D0%B0-%D0%BC%D0%BE%D0%B4%D1%8A%D1%80-%D1%86%D0%B0%D1%80%D0%B5%D0%B2%D0%B5%D1%86-news816768.html", "text": "След съдебно решение цената на един от имотите, нужни за връзката по мегапроекта \"Модър-Царевец\" е вдигната двойно, става ясно от решение на Административния съд на Пловдив. Става дума за един от последните 4 имота, които попадат в уличната регулация и трябва да бъдат отчуждени, за да се осъществи строежът на връзката между \"Южен\" и \"Западен\". Имотът е с площ 605 кв. метра, а определената цена от местната администрация за него е 48 940 лева без ДДС. Собствениците на имота обаче обжалват тази цена за отчуждаване. Апелативните съдии са счели, че оценителският доклад, както и определеното на негова основа обезщетение за отчуждаване се явяват направени при неправилно прилагане на относимите материалноправни разпоредби. Така собствениците на имота ще получат 97 018 лева без ДДС. Решението на съда е окончателно, пише \"Пловдив24\". Освен този имот местната администрация разписа и още три имота за отчуждаване. Стартира и обществената поръчка за избор на изпълнител на връзката \"Модър-Царевец\", който трябва да направи идеен и работен проект за пътния възел. Сподели:", "date": "2019.02.03", "title": "Съдът вдигна двойно цената на имот, нужен за мегапроекта \"Модър-Царевец\""}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B4%D0%BE-%D1%80%D1%83%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-%D0%B4%D0%B2%D0%B0%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news816898.html", "text": "Двама мъже - серийни крадци, са спипани в крачка, докато разбиват кафе-автомат на ул. \"Копривщица\" в жк \"Лазур\", съобщава \"Флагман\". Униформените имали информация за поредния им удар, успели са да реагират светкавично и да ги задържат. На място пристигна и мобилна криминалистична лаборатория. Служителите на реда направиха оглед и събраха веществени доказателства. Задържаните са стари познайници на полицията - с богато криминално досие за извършването на подобни престъпления. Акция на служители от Пето РУ-Бургас се проведе до Руската гимназия. Сподели:", "date": "2019.02.03", "title": "Акция посред бял ден до Руската гимназия в Бургас, двама са арестувани"}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D1%80%D0%B5%D1%86%D0%B0%D0%BA%D0%B0-%D0%B7%D0%B0%D0%BA%D0%BE%D0%BD%D0%B0-%D0%BD%D0%B5-%D1%9D-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-news816822.html", "text": "Млада жена реши да пробва късмета си и да прескочи закона, като подкара колата си по пътя Бургас-Созопол без шофьорска книжка. За неин ужас обаче точно тогава е спипана от униформените. Бургазлийката е била с отнето свидетелство за управление. На 12 април 2018 г., тя е спряна и спипана в нарушение. Криминално проявената бургазлийка признала вината си, а защитникът й успял да сключи споразумение с прокуратурата, пише в публичния протокол на бургаския съд, предава \"Флагман\". Шофьорка се разминала само с пробация и задължителни периодични срещи с компетентно лице за срок от 10 месеца, вместо да бъде тикната зад решетките за срок до 1 година. Сподели:", "date": "2019.02.03", "title": "Шофьорка от Бургас опита да прецака закона, не ѝ се размина"}
{"url": "https://pik.bg/%D0%B7%D0%B0%D0%BA%D0%B0%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%81%D0%B5%D1%81%D1%82%D1%80%D0%B8-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BF%D0%BB%D0%B0%D1%88%D0%B0%D1%82-%D1%81-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5-news816828.html", "text": "Напрежение избухна в общинската болница на Козлодуй. Причината са заплатите на медицинските сестри, които се повишат до 580 лева, което е само с 20 лева над минималната работна заплата за страната. Недоволните ще се срещат със здравния министър още в понеделник, предава Нова телевизия. \"Ще попитаме министъра дали може човек с 4 години университетско образование да се оценява 580 лева начална заплата”, заканиха се протестиращите. \"Тази система се крепи на колегите пенсионери и на тези, които работят на по 2-3 места”, заявявиха още сестрите от протеста. Сподели:", "date": "2019.02.03", "title": "ЗАКАНА: Медицински сестри от болницата в Козлодуй плашат с напускане"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B4%D0%BE-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%89%D0%B5-%D1%81%D0%BC%D0%B5-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%BD%D0%B0-%D0%BC%D0%BD%D0%BE%D0%B3%D0%BE-%D0%BC%D1%80%D1%8A%D1%81%D0%BD%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%BD%D0%B0-%D0%B2%D0%BE%D0%B9%D0%BD%D0%B0-news816899.html", "text": "Стигаме до най-ниските нива на политическия процес, а именно компроматната война и тоталното разкалване на терена. До евроизборите ще сме свидетели на много мръсна война. Това в последствие ще има дългосрочни последици. Окопната война, която БСП се опитва да предизвика, и пропастта в обществото, която цели да издълбае, в крайна сметка ще стигне от политическия елит и народа. Това заяви депутатът от ГЕРБ Тома Биков в предаването \"Неделя 150\" БНР. \"Наблюдавам изостряне на страстите в обществото, оставете политиката. Ако разрушим всички институции, ако разрушим доверието в държавата, в това, че все пак има хора, които се опитват да направят нещо и сложим всички под един знаменател и кажем, че всички от ГЕРБ са част от мафиотски модел, къде отиваме? След това да дойде БСП, да стане г-жа Нинова министър-председател – какво ще управлява?\", каза още той. \"БСП се заявяват като алтернатива на политическата стабилност\", подчерта Биков и добави: „Политическата стабилност има само една алтернатива – това е хаосът“. Депутатът от ГЕРБ призна, че очевидно е имало трудности в осъществяването на конкретния проект, предаде БНР. Според него обаче Банов не е взел насериозно слуховете, че някой „щял да го унищожи“. Той смята, че това не е бил рекет, а някакви хора са предупреждавали Боил Банов, че някой искал да го „унищожи“. В случая не е осъществен директен контакт между двамата, категоричен бе Биков. Сподели:", "date": "2019.02.03", "title": "ПРОГНОЗА - Тома Биков: До евроизборите ще сме свидетели на много мръсна компроматна война"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BA%D1%80%D0%B0%D0%B4%D0%B5%D1%86%D0%B0-%D0%BD%D0%B0-%D1%81%D1%82%D0%B0%D1%82%D1%83%D1%8F%D1%82%D0%B0-%D0%BD%D0%B0-%D0%B0%D0%BF%D0%BE%D0%BB%D0%BE%D0%BD-news816927.html", "text": "Съдът остави в ареста Александър Иванов, задържан за кражбата на статуята на Аполон Медикус от минералната баня в центъра на София. Мотивите са, че има риск да се укрие и да извърши друго престъпление, съобщава Би Ти Ви. От 2010 до 2012 е извършил 6 кражби, бил е и осъден. Няма документи за самоличност, няма и постоянен адрес. Пред съда Иванов каза само че осъзнава грешката си. Статуята на Георги Чапкънов изчезна на 14 декември заедно с бронзовите чучури на чешмите. Две седмици по-късно тя беше намерена в двор близо до местопрестъплението. Сподели:", "date": "2019.02.03", "title": "Оставиха в ареста крадеца на статуята на Аполон"}
{"url": "https://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%B5%D1%81%D1%82%D1%80%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B2-%D0%BD%D0%B0%D1%81%D0%B8%D0%BB%D0%B8%D0%B5-%D0%B2-%D1%81%D0%B5%D0%BB%D1%81%D0%BA%D0%B0-%D1%8F%D1%81%D0%BB%D0%B0-news816821.html", "text": "Медицинският персонал, който беше обвинен в насилие в яслата в Глоджево, е върнат отново на работа. Сигналът за насилието беше подаден от разтревожени хора от близкия до Русе град. Преди година две от сестрите бяха обвинени от майки, че се държат грубо с децата им, обиждат ги и дори им удрят шамари. Скандалът гръмна, след като една от майките сложи звукозаписно устройство в дрехите на сина си. В резултат двете медицински сестри напуснаха яслата, а в детското заведение бяха направени редица проверки. Те обаче не са доказали нарушения. Детската ясла не работеше повече от 3 месеца. Директорката увери пред Нова телевизия, че обстановката  в градината в момента е спокойна. Две от причините двете медицински сестри да се върнат на работа са, че институциите не са доказали никакви нарушения, а същевременно няма достатъчно кадри. \"Хората бяха недоволни от сестрите. Имаше проблеми и записи. Аз ги освободих от работа. Оказа се обаче, че има промяна в закона. Сестрите преминават към детската градина и директорите отговарят за тях. Директорката е подчинена на общинския кмет. Тя ги върна на работа”, каза кметът на Глоджево Адем Хаджимемишев. Сподели:", "date": "2019.02.03", "title": "Върнаха на работа медицинските сестри, обвинени в насилие в селска ясла"}
{"url": "https://pik.bg/%D0%BA%D0%BE%D1%81%D1%82%D0%BE%D0%B2-%D1%81%D1%82%D1%80%D0%B5%D1%81%D0%BD%D0%B0-%D1%81%D0%B8%D0%BD%D0%B8%D1%82%D0%B5-news816890.html", "text": "Станислав Костов пропусна днешната тренировка на Левски. Таранът страда от травма в областта на адукторите, която обаче не е сериозна. Очаква се реализаторът да бъде готов за утрешните занимания на \"сините\". Извън строят остават Кабрал и Белмонт, но и двамата скоро ще са на линия, акцентира Дарик радио. Възможно е холандецът и французинът да бъдат готови за някоя от последните контроли. Добрата новина за Левски от началото на подготовката е, че липсват сериозни травми. Сподели:", "date": "2019.02.03", "title": "Костов стресна \"сините\""}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D0%BE%D1%82-%D0%B3%D1%80%D0%B8%D0%BF-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news816973.html", "text": "Двамата са живеели в село Априлци. Седмица след заразяването с вируса опитвали да се лекуват сами вкъщи. Възрастният човек обаче бил приет в крайно тежко състояние в Спешно отделение и малко след това починал. Жената пък припаднала в ръцете на лекарите и се разбрало, че също е в критично състояние. Веднага е била приета в реанимацията, но въпреки усилията да бъде спасена, също починала. Изследванията им са положителни за грип от вида АH1N1, известен още като свински грип или „Мичиган“. За трагичния финал в този случай роля има решението на двамата да се самолекуват, обясняват лекари. Когато са попаднали в лечебното заведение, са били с тежка дихателна недостатъчност и поражения по други органи. При бащата е имало и придружаващи заболявания. Преди дни в Областната болница издъхна и момиченце на 2 годинки от Велинград, също от вирусна инфекция и последвала пневмония. Детето е лекувано два пъти неуспешно в частна клиника в родния си град, откъдето е транспортирано в Пазарджик. Тогава се разбра, че още две деца на 8 месеца и на 2 годинки са в критично състояние в реанимацията на Второ детско отделение. Регионът все още е с висока заболеваемост, епидемията не беше отменена и в петък след поредното заседание на Областния щаб за борба с грипа. Млада жена и 53-годишният ѝ баща са издъхнали от усложнения от грип в Пазарджик. Мъжът починал в последните дни на януари в областната болница в Пазарджик, а днес и 26-годишната му дъщеря, съобщава Дарик радио. Сподели:", "date": "2019.02.03", "title": "Двама починали от грип в Пазарджик"}
{"url": "https://pik.bg/%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D0%BF%D0%BE%D1%85%D0%B2%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-news816974.html", "text": "\"Европа никога не е обещавала, че ще живее без проблеми. Европа винаги е била обещание да решим заедно проблемите по най-добрият начин. Да намерим разбирателство. Европейците сме готови да организираме Брекзит. И двете страни ще загубят. Ние сме готови да преговаряме. Ние знаем какво искаме. Имаме лондонски проблем - не могат да кажат какво искат да постигнат\", добави той. \"Подкрепям санкциите срещу Русия - не зачита международното право и стандарти. Асад оцеля с руски бомби. Затова трябва да сме наясно, че Путин е готов да води война, за да постигне своите цели. Видяхме опасността от руска вътрешна намеса с фалшиви новини и дезинформацията. Те доведоха в крайна сметка до Брекзит. Русия има нужда от разединена Европа. Нека да стоим заедно. Тогава можем да се върнем на масата на преговорите с Русия. Всеки европеец очаква да се зачита върховенството на закона\", коментира кандидатът на десницата. \"Хората са много разочаровани от въпроса със Шенген. България се справя с опазване на външните граници. В България има по-високо ниво на модернизация, отколкото в Гърция. Европейците плащат за Европа. Всеки ми казва: моля ви гарантирайте, че моите данъци се харчат по прозрачен начин. Готов съм да бъда силен в изпълнение на тези правила. Тези, които харчат парите правилно, те не се страхуват от санкции. Изборите винаги са в ръцете на избирателите\", каза още Манфред Вебер. Работя за цяла Европа. Това за мен е страст. Наистина ми харесва. Аз съм християндемократ. В България наш партньор е Бойко Борисов. Икономическото развитие на България е успешно. Това каза Манфред Вебер, кандидат за председател на ЕК на десните пред Би Ти Ви. Сподели:", "date": "2019.02.03", "title": "Манфред Вебер похвали България за опазването на границите"}
{"url": "https://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D1%81%D1%82%D1%80%D0%BE%D0%B8-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BE%D1%82-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-news816918.html", "text": "Министърът на енергетиката Теменужка Петкова заяви, че България ще строи отклонение от газопровода \"Турски поток\", което да доведе руски газ до хъб \"Балкан\". В интервю за БНР тя уточни, че процедурата е в съответствие с европейските правила и че стремежът е да се запази ключовото място на България на газовата карта в Европа. Пазарният тест е проведен и е ангажиран на 100 процента както входния, така и изходния капацитет на тръбата, уточни министърът. \"Стартът на строителството е пряко ангажиран с успеха на третата фаза на пазарния тест. Вчера, в рамките на срока на провеждане на процедурата, към 31 януари 2019 г. стана ясно, че пазарният тест е успешен. В резултат на успеха на пазарния тест, \"Булгартрансгаз\" взе окончателно инвестиционно решение за реализацията на този проект и пристъпи към сключване на договори с участниците, които подадоха ангажиращи оферти в рамките на третата фаза на пазарния тест. Обществената поръчка е в ход и ние очакваме подаването на заявление за участие до 15 февруари. В началото на 2020 година проектът трябва да бъде въведен в експлоатация\". Процедурата за избор на стратегически инвеститор за АЕЦ \"Белене\" също е в ход, работи се върху поканата, която да бъде разпратена до заявилите интерес компании от Китай, Франция включително и до конструктора на проекта Росатом, интерес има и от \"Дженеръл електрик\". \"Това, върху което в момента работят експертите на Министерството на енергетиката, НЕК и БЕХ е да разработим поканата, свързана с първия етап от процедурата за избор на стратегически инвеститор. Тази покана ще бъде публикувана в официален вестник на ЕС и още в два местни ежедневника. До края на февруари се надявам да бъде даден старт на процедурата. След това следват останалите етапи, през които тя трябва да премине. Тя ще бъде публична, прозрачна процедура. Тя ще даде възможност за участие на всички заинтересовани страни. Ако процедурата приключи успешно, това означава, че този проект е икономически жизнеспособен, че е налице необходимост от гарантиране на енергийната сигурност не само за България, но и за целия регион в резултат на неговото изграждане\", обясни министър Петкова и добави, че за да мине през всички етапи, ще е необходима около една година. \"Всичко това, което предстои да се случи в рамките на процедурата, ще покаже доколко този интерес е реален и доколко проектът ще има своята икономическа реализация и жизнеспособност. Нашата амбиция и желание е българската държава, чрез Националната електрическа компания да притежава блокираща квота в този проект, тъй като не бива да забравяме, че проектът се развива на територията на България и ядреният риск остава за държавата\", увери още Теменужка Петкова. Енергийният министър посочи, че към настоящия момент разполагаме с два пазара - регулиран, на който са битовите потребители и малкия бизнес, и свободен пазар, на който е голямата индустрия. По думите й Българската независима електроенергийна борса работи и се развива много добре. Тя предоставя широка палитра от възможности за търговия, добави тя. \"Дружествата от държавната енергетика изпълняват поетите ангажименти. Ангажиментът и на ТЕЦ \"Марица изток 2\", и АЕЦ \"Козлодуй\" се изпълнява. ТЕЦ \"Марица изток 2\" предоставя допълнително по 100 мегавата на всеки час, а АЕЦ \"Козлодуй\" предоставя 20 мегавата ежедневно. Всички тези допълнителни количества се предоставят и се търгуват. Надявам се и със следващите стъпки, които предстоят - те са свързани с обединение на пазарите в целия регион, и тези флуктуации в цената всъщност ще бъдат преодолени\". Петкова бе категорична, че в нашия енергиен микс трябва да се запази производството на електрическа енергия от въглища. \"Няма как с лека ръка да се откажем от такъв тип мощности, защото това е пряко свързано с нашата енергийна сигурност и ние не можем да я подлагаме на риск\", категорична е тя. Теменужка Петкова увери, че язовирите, стопанисвани от НЕК, са в много добро техническо състояние: \"Непрекъснато се държи връзка с МОСВ по отношение на нивото на водите и когато е необходимо, се задействат механизми за това язовирите да се управляват по възможно най-добрия начин, така че да няма рискове\". Сподели:", "date": "2019.02.03", "title": "Теменужка Петкова: България ще строи отклонение от \"Турски поток\""}
{"url": "https://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D1%84%D1%80%D0%B0%D0%BD%D1%86%D1%83%D0%B7%D0%BE%D0%B9%D0%BA%D0%B0-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%B2%D0%B0%D0%B6%D0%BD%D0%BE-%D0%B5-%D0%BA%D0%B0%D0%BA%D0%B2%D0%B8-%D0%B4%D0%B5%D1%86%D0%B0-%D1%89%D0%B5-%D0%BE%D1%81%D1%82%D0%B0%D0%B2%D0%B8%D0%BC-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-news816858.html", "text": "Една изключителна жена преплита в живота си две предимно мъжки професии - политика и космонавтика. Тя е Клоди Еньоре - първата жена космонавт на Франция и министър на науката и европейската интеграция. Датата 20 юли 1960 година променя живота на едно 12-годишно френско момиче завинаги. Тогава за първи път човек стъпва на Луната. Малката Клоди не подозира, че 17 години по-късно самата тя ще бъде наречена \"първа\". Първата французойка полетяла в Космоса. „Имах невероятния късмет да бъда два пъти в космоса на \"Мир\"-Международната космическа станция и двата ми престоя там превърнаха мечтата ми в нещо много по-вълнуващо от това, за което си бях мечтала. На 12 години не си мечтаех да стана космонавт, тъй като във Франция тогава нямаше училища за космонавти. Започвайки първата си работа като лекар в болница, видях обява от Френската космическа агенция, че набират хора с различни професии, за да ги обучават”, разказва пред Би Ти Ви Клоди. Избират я за програмата през 85-а, но тя полита в Космоса чак през 92-а. За седем години преминава през обучения на всяка възможна ситуация на \"Мир\". А в Звездния град среща и съпруга си Жан-Пиер Еньоре, също космонавт. В чест на тяхната сватба е наречен и астероид \"Еньоре\". В рамките на руско-френската мисия \"Касиопея\" от 96-а година Клоди Еньоре прекарва на космическата станция \"Мир\" 16 денонощия. През 2001 г. Еньоре става първата европейска жена, посетила Международната космическа станция, в рамките на мисията \"Андромеда\". С двете си посещения в космоса тя прекарва общо 25 денонощия 14 часа и 22 минути. „Аз бях на космическия кораб в качеството си на изследовател, който работеше върху микрогравитацията. Мога да ви кажа, че човешкото тяло изключително добре се адаптира в тази нова ситуация, научаваш се да се движиш, да работиш с трите измерения.  Да погледнеш през прозореца на космическия кораб е една невероятна емоция, виждаш Земята и изпитваш неистови вълнения, впечатлен си от нейната красота от това колко тя е крехка. И в този момент ти осъзнаваш, че ние всички сме отговорни за нашата планета”, спомня си първите впечатления първата жена французойка в Космоса. Какво има там горе? В нашата слънчева система единствената планета, на която има живот, е Земята. Продължават изследванията на Марс дали там могат да бъдат открити следи от живот, може би в други слънчеви системи на други екзопланети съществува форма на живот, но към момента те са мълчаливи. Продължаваме да търсим. Като човек докоснал се до необятния Космос в какво вярвате? Физиката, биологията или в Господ? Вярата в Господ и вярата в науките са две различни неща. Аз като научен изследовател се опитвах да разбера неща, да подпомогна развитието на науката, на човечеството, поглеждайки Земята от космоса, тя е красива и ме кара да вярвам в човека. Какви бяха реакциите на хората, когато се прибрахте, какво ви казваха? Привилегията да бъдеш космонавт я имат само 570 души в света, от които 60 жени т.е. 10%. Аз съм единствената французойка, която е летяла в Космоса и след завръщането си будех и адмирации, и уважение, и завист, да. Това промени живота ми. След приключване на кариерата си на астронавт Еньоре влиза във френската политика с амбицията да допринесе за развитието на Европа. Два пъти съм била министър на Франция, веднъж на науката, веднъж министър по европейските въпроси. Била съм председател на най-големите научни музеи във Франция, в момента съм в Европейската космическа асоциация и разработвам бъдещите космически програми. Имах много богат живот, всъщност имах много животи. Имах много успехи, но и много провали. Политиката не е нещо лесно, защото там се изисква бързо действие с изключително бързи резултати. Смятам, че в наши дни Европа не върви добре и аз продължавам да бъда все така ангажирана, не от креслото на някое министерство, а с ежедневните си действия и се опитвам да допринеса за развитието на Европа. Накъде върви Европа според вас и Европейския съюз? Европейците трябва да разберат, че заедно могат да постигнат много неща. Да вземем за пример космическите изследвания в Европейския съюз, това е третата световна сила, но тя е трета световна сила, защото всички държави работят заедно. За съжаление Европа в наши дни се затваря върху себе си и държавите гледат все повече и повече собствените си интереси. Бих се радвала ако европейците успеем да проумеем, че само заедно можем да постигнем много. Често ми задават въпроса, тъй като съм видяла Земята от космоса, каква планета ще оставим на децата си, но аз бих желала да задам въпроса по друг начин: Какви деца ще оставим на планетата? Образованието е нещото, което би могло да спаси тази планета. Сподели:", "date": "2019.02.03", "title": "Първата французойка в Космоса: Важно е какви деца ще оставим на планетата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2%D0%BB%D0%B8%D0%B7%D0%B0-%D0%B2-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82%E2%80%9C-news816865.html", "text": "„Откраднат живот“ се завръща в ефира със своя 7-и сезон още тази пролет. Голямата промяна този път не идва от актьорския състав, а от мястото, в което ще се развива основното действие, а именно - болницата, пише \"Ретро\". Тъй като предишната – „Св. Кирил“, се намираше в киноцентъра „Бояна“, тя трябваше да бъде съборена, за да се построи на нейно място нов декор за чуждестранна продукция. Новата болница на лекарите от „Откраднат живот“ носи името „Св. Анастасия“ и се намира не къде да е, а в „София тех парк“, на броени метри от кабинета на бившия президент Росен Плевнелиев, който неволно ставал свидетел на снимачния процес и се оказало, че е добре запознат със сюжета на сериала. От екипа се шегували, че ще му предложат епизодична роля, каквато имаха много други популярни българи в предходните сезони. Новата болница на „Откраднат живот“ е построена само за три месеца и се казва „Св. Анастасия“ заради скритата символика.  Всъщност тази светица, живяла по римско време, била женена за патриций, известен с жестокостта си към нея. След смъртта му с парите, оставени от него, Анастасия се грижела за много болни хора и днес е смятана за покровителка на лекари и аптекари. Тази история е препратка към сюжетната линия между Иво и Ина Фотеви. Различното в новата болница е, че е оборудвана с напълно истинска техника, каквато има в най-елитните лечебни заведения у нас. В лекарските кабинети с впечатляващо автентични медицински уреди, с каквото могат да се похвалят съвременните модерни болници, първи се настаниха Владо Пенев, Юлиан Вергов, Ирина Митева, Милена Живкова, Неда Спасова, Марта Вачкова, Емил Марков, Ралица Паскалева, които поставиха началото на снимачния процес. „Ретро“ се сдоби с уникални кадри от бекстейджа на сериала, които показват ексклузивно новата снимачна площадка и издават какви ще бъдат отношенията между обичаните от българската публика герои. Сподели:", "date": "2019.02.03", "title": "САМО В ПИК И \"РЕТРО\": Плевнелиев влиза в „Откраднат живот“"}
