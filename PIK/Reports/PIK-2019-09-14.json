{"url": "https://pik.bg/%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8-%D0%B1%D1%80%D0%B0%D0%BD%D0%B8%D1%82%D0%B5%D0%BB-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D0%B2%D0%BF%D0%B5%D1%87%D0%B0%D1%82%D0%BB%D0%B8-%D1%82%D1%80%D0%B5%D0%BD%D1%8C%D0%BE%D1%80%D0%B0-%D0%BD%D0%B0-%D1%81%D0%BB%D0%B0%D0%B2%D0%B8%D1%8F-news869966.html", "text": "Хърватският ляв бранител Нено Ковачевич, който кара пробен период в Славия, не е успял да впечатли треньора на „белите” Златомир Загорчич и няма да получи предложение за договор, съобщава „Тема спорт”. Според информацията, Ковачевич най-вероятно ще се готви още няколко дни със Славия, но няма да остане в отбора. Загорчич е преценил, че хърватинът няма да вдигне класата на тима му. В отбрана Славия има достатъчно футболистите и минутите на Ковачевич ще бъдат доста ограничени. \"Белите\" не планират други входящи трансфери. Сподели:", "date": "2019.09.14", "title": "Хърватски бранител не успя да впечатли треньора на Славия"}
{"url": "https://pik.bg/%D1%86%D0%B5%D0%BD%D0%B5%D0%BD-%D1%83%D1%81%D0%BF%D0%B5%D1%85-%D0%B7%D0%B0-%D1%86%D1%81%D0%BA%D0%B0-news870042.html", "text": "ЦСКА победи с 1:0 Ботев в Пловдив и записа важна победа в родния шампионат по футбол. С този успех \"армейците\" се доближиха само на една точка до Левски и на две до Лудогорец. \"Сините\" и разградчани обаче имат мач по-малко. Единственото попадение в срещата заби Али Соу в 75-ата минута. Като цяло на терена в Коматево головите положения бяха рядкост в срещата, а двата отбора залагаха основно на здрави единоборства и игра в центъра, акцентира \"Гол\". ЦСКА обаче стигна до красиво попадение и се поздрави с успех в двубоя. Ботев Пловдив се представя колебливо досега през кампанията. Сподели:", "date": "2019.09.14", "title": "Ценен успех за ЦСКА"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BF%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D1%8F%D1%82-%D0%B8-%D0%B1%D0%B8%D0%B2%D1%88-%D1%87%D0%BB%D0%B5%D0%BD-%D0%B2%D1%81%D1%81-%D1%8F%D1%81%D0%B5%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B7%D0%B0-%D1%83%D0%BB%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D1%80%D0%B5%D1%89%D1%83-%D0%B8%D0%B2%D0%B0%D0%BD-%D0%B3-news870029.html", "text": "Поведението на протестиращите срещу изборът на Иван Гешев според мен е шизофренно\", .заяви следователят Ясен Тодоров и бивш член на ВСС пред \"Канал 3\".  \"Не можеш да претендираш, че си за демокрация и върховенство на закона и да използваш средства и уличен натиск срещу абсолютно законово-регламентирани процедури, извършвани от законово-регламентирани органи\", поясни той. \"Аз не знам кои точно хора участват в тези протести, какви групички, но в крайна сметка каква е ситуацията? Имаме законно избран парламент, законодателна власт, правителство, имаме законно избрани органи на съдебната власт, включително ВСС и ръководители в отделните органи на съдебната власт. И някакви група хора, които са се опитвали да влязат в различни по тип избори, по никакъв начин не са стигнали до властта, не са получили доверието на българските граждани използват нерегламентирани, извън парламентарни средства, за да се докопат до властта и всъщност да свалят от власт законно избраните органи.\", каза следователят. \" ук големият парадокс е, че на един площад се събират хора, които казват ние сме за върховенство на закона и редом до тях са хора, които имат проблеми със закона. И всички искат едно и също нещо, да махнем ръководството на прокуратурата. Аз не чух нито един професионален аргумент срещу кандидатурата срещу която те протестират, аргументите са чисто политически, говорят.\", категоричен е Тодров. Сподели:", "date": "2019.09.14", "title": "ГОРЕЩА ТЕМА: Топследователят и бивш член ВСС Ясен Тодоров за уличните протести срещу Иван Гешев: Всичко е организирано от хора, които имат проблеми със закона, поведението им е шизофренно"}
{"url": "https://pik.bg/%D0%B5%D0%B4%D0%BD%D0%BE-%D0%BA%D1%8A%D0%BC-%D0%B5%D0%B4%D0%BD%D0%BE-%D1%81%D0%B2%D0%B5%D1%82%D0%BB%D1%8C%D0%BE-%D0%B2%D0%B8%D1%82%D0%BA%D0%BE%D0%B2-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D1%81%D0%BB%D0%B0%D0%B2%D0%B8-%D1%85%D0%B8%D0%BF%D0%BE%D0%B4%D0%B8%D0%BB%D1%8A%D1%82-%D0%BD%D0%B0%D0%BF%D1%80%D0%B0%D0%B2%D0%B8-%D1%88%D0%BE%D1%83%D0%BC%D0%B5%D0%BD%D0%B0-%D0%BD%D0%B0-%D0%B4%D0%B2%D0%B5-%D1%81%D1%82%D0%BE-news869631.html", "text": "Светльо Витков използва социалната мрежа Фейсбук, за да изрази мнението си по повод една от последните публикации на Слави Трифонов, в която той упрекна тези партии, които все още не са върнали надвзетите субсидии. Сподели:", "date": "2019.09.14", "title": "ЕДНО КЪМ ЕДНО: Светльо Витков с кърваво писмо до Слави! Хиподилът направи шоумена на две стотинки"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-19-%D0%B3%D0%BE%D0%B4%D0%B8%D1%88%D0%B5%D0%BD-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2-%D1%81%D1%82%D1%80%D1%8F%D0%BC%D0%B0-news870045.html", "text": "19-годишен велосипедист е загинал при пътнотранспортно произшествие в Стряма, съобщи за Радио \"Фокус\"- Пловдив говорителят на ОДМВР-Пловдив. По първоначални данни произшествието е настъпило около 13.00 часа днес. Велосипедистът е починал в линейката на път за болница. Колата, която го е блъснала, е управлявана също от 19-годишен младеж. Няма данни за употреба на алкохол и наркотични вещества. Водачът на колата е задържан за 24 часа. Причините за катастрофата се изясняват в досъдебно производство. Сподели:", "date": "2019.09.14", "title": "ТРАГЕДИЯ: 19-годишен велосипедист е загинал в Стряма"}
{"url": "https://pik.bg/%D0%B1%D0%BE%D1%80%D0%B1%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D1%80%D0%B8%D0%BB%D0%B0-news870036.html", "text": "26 военнослужещи от 42-ри механизиран батальон в Ямбол от 6:30 ч. на 14 септември, се включиха отново в гасенето на пожара, възникнал в местността „Сухи дял“ в землището на Котел. Това съобщиха от Министерството на отбраната. В 15:24 часа днес вертолет Ми-17 от авиобаза \"Крумово\" е излетял, за да окаже помощ в гасенето на друг пожар, възникнал в местността \"Сухото езеро“ в Национален парк \"Рила\". Там огънят обхвана трудно достъпен терен на височина 1800-2000 метра и това налага използването на вертолета. Екипажът до 18:00 часа е извършвал полети за гасенето на пожара от въздуха. Сподели:", "date": "2019.09.14", "title": "БОРБАТА ПРОДЪЛЖАВА: Вдигнаха хеликоптер за пожара в Рила"}
{"url": "https://pik.bg/%D1%88%D0%BE%D0%BA-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%82%D0%B5-%D0%B4%D1%80%D0%B5%D0%B2%D0%BD%D0%B8-%D1%81%D0%BA%D0%B5%D0%BB%D0%B5%D1%82%D0%B8-%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%BE%D1%82-%D0%BC%D0%BE%D0%B4%D0%B5%D0%BD%D0%B0-%D1%81%D0%B0-%D0%B1%D0%B8%D0%BB%D0%B8-%D0%BD%D0%B0-%D0%BC%D1%8A%D0%B6%D0%B5-news869975.html", "text": "Учени от университета на Болоня използваха нов метод, за да определят пола на скелетите, като анализираха протеини в зъбния емайл. \"Любовниците\" са починали в периода от 4-и до 6-и век. \"Когато бяха открити, медиите веднага приеха, че това е двойка - мъж и жена, макар и лошото състояние на костите да не позволяваше да бъде определен полът\", пишат учените в сп. \"Нейчър\". Начинът, по който е положена двойката, \"представлява израз на обвързване между двама души\" и не е бил честа практика, уточняват учените. \"Любовниците от Модена\" са открити през 2009 г. в некропола Сиро Меноти заедно с още 11 скелета, някои от които с травми, приличащи на военни. Затова е възможно двамата \"любовници\" да са били бойни другари, или приятели, загинали заедно. Възможно е и да са били роднини - братя или братовчеди. Да са били любовници, е малко вероятно заради отношението към хомосексуалността по онова време. Скелетите на двама души,  погребани в древността, хванати за ръка, наричани \"Любовниците от Модена\", се оказаха еднополови - мъжки, предаде БTA. Сподели:", "date": "2019.09.14", "title": "ШОК! Намерените древни скелети на любовници от Модена са били на мъже"}
{"url": "https://pik.bg/%D1%82%D1%80%D0%B8%D1%82%D0%B5-%D0%B7%D0%BE%D0%B4%D0%B8%D0%B8-%D0%BD%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0%D1%82-%D0%BD%D0%B0%D0%B9-%D1%85%D1%83%D0%B1%D0%B0%D0%B2%D0%B8%D1%82%D0%B5-%D0%BD%D0%B5%D1%89%D0%B0-%D0%BA%D0%BE%D0%B3%D0%B0%D1%82%D0%BE-%D0%B8%D0%B7%D0%BE%D0%B1%D1%89%D0%BE-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D1%82-news869606.html", "text": "Случвало ли ви се е да попаднете в ситуация, в която всичко се развива много зле, но в един прекрасен момент нещата се обръщат и всичко тръгва по план? Няма как да не ви се е случвало. Може би обаче не ви се случва достатъчно често. Днес ние ще ви разкажем за 3-те зодии, които са наистина много големи късметлии, когато става въпрос за неочаквани обрати. Много често в най-ужасните моменти неочаквано им се случват най-прекрасните неща, пише actualno.com. Ето ги и тях: Представителите на този зодиакален знак са наистина много големи късметлии. Тези галеници на съдбата биват изненадани от щастлив край почти винаги. Точно когато всичко вече се е объркало и мислят, че нещата няма как да станат по-зле, всичко се нарежда и живота ги дарява с невероятни мигове. Точно, когато си мислят, че всичко е загубено и са се провалили, изведнъж всичко се нарежда точно както е трябвало. Просто имат добра интуиция и усещат кога е най-подходящо да сбъднат мечтите си. Това са хора, които просто умеят да преминават през трудностите с високо вдигната глава, без да се отказват. Качеството, което им помага изключително много, е търпението. Благодарение на него, те успяват да изчакат онези хубави моменти, които има помагат да се справят с трудностите. Скорпионите имат наистина много силна воля, която също им помага да сбъдват мечтите си. Често обаче при тях нещо се обърква в най-неподходящия момент. Прекрасните неща им се случват точно, когато са най-разочаровани. Представителите на този зодиакален знак нямат никакво доверие в случайностите на съдбата. Прекрасните неща сякаш им се случват точно, за да ги накарат да повярват в малките и изключително красиви случайности, които преобръщат нещата в най-неочаквания момент. Това са хора, които никога не премислят действията си. Те първо действат, после мислят за последствията. Може би се досещате, че това е причина за доста неприятности в живота им. Козирозите обаче не се притесняват. Те знаят, че точно когато всичко се е объркало, ще се случи нещо вълшебно. То ще промени всичко и ще ги измъкне от неприятностите за пореден път. Те знаят, че след всяка буря изгрява слънце, което внася светлина в живота им. Те вярват в това, че ще им се случи нещо невероятно и то в най-неочаквания момент. Може би точно вярата им е причината да им се случват толкова хубави неща постоянно. 1. Телец 2. Скорпион 3. Козирог Сподели:", "date": "2019.09.14", "title": "Трите зодии, на които се случват най-хубавите неща, когато изобщо не очакват"}
{"url": "https://pik.bg/%D1%81%D0%B0%D1%89-%D1%81-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D1%83%D0%BF%D0%BE%D0%BB%D0%B8%D1%81-news869980.html", "text": "САЩ определят като стратегически важно пристанищет Александруполис и имат намерение да участват в приватизацията му, заяви посланикът на страната в Гърция Джефри Пайет по време на визита в района, съобщават световните агенции, цитирани от „Булнюз”. Дипломатът участва в мероприятията по вдигането на кораб, потънал в пристанището през 2010 г., който пречи на пълноценното му използване. Операцията по изваждането на плавателния съд беше платена от САЩ. Министърът на отбраната на Гърция заяви, че проектът на стойност 2.3 млрд. долара увеличава възможностите на пристанището, тъй като вече в него ще могат да влизат по-големи плавателни съдове, а транспортната инфраструктура създава условия то да стане стратегически център за бърз превоз на хора и товари. Сподели:", "date": "2019.09.14", "title": "САЩ с интерес към приватизацията на гръцкото пристанище Александруполис"}
{"url": "https://pik.bg/%D1%81%D0%B8%D0%BB%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D1%81%D0%BF%D1%80%D1%8F%D1%85%D0%B0-%D1%84%D0%B5%D1%80%D0%B8%D0%B1%D0%BE%D1%82%D0%B8%D1%82%D0%B5-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news869984.html", "text": "Заради силните ветрове в петък пък се наложи пет чартърни полета за остров Кос да бъдат пренасочени към други острови - Лесбос и Родос. Бурните ветрове предизвикаха и много горски пожари. Заради дима от пожар на западния остров Кефалония бяха евакуирани десетки вили и няколко малки хотела. Пожарникарите са успели да овладеят пламъците с помощта на хеликоптер. Властите в Гърция спряха движението на фериботите в Егейско море заради силните ветрове, които бушуват в района, съобщиха от гръцката брегова охрана, цитирана от ДПА. Прогнозите са, че докрая на днешния ден силните ветрове да отслабнат. Гръцката брегова охрана спаси 12 израелски туристи край Кос, които са плавали с каяци, но не са могли да стигнат до острова заради ветровете. Сподели:", "date": "2019.09.14", "title": "Силни ветрове спряха фериботите в Егейско море"}
{"url": "https://pik.bg/%D0%B3%D0%BE%D0%B4%D0%B8%D0%BD%D0%B0-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%82%D1%80%D0%B8%D0%BC%D0%B0-%D0%BE%D1%82-%D0%B2%D0%B8%D0%BD%D0%BE%D0%B2%D0%BD%D0%B8%D1%82%D0%B5-%D0%B7%D0%B0-%D1%80%D1%83%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D1%82%D0%B0-%D0%B2-%D0%B3%D0%B5%D0%BD%D1%83%D0%B0-%D1%81%D0%B5-%D0%BF%D1%80%D0%B8%D0%B1%D0%B8%D1%80%D0%B0%D1%82-%D1%83-%D0%B4%D0%BE%D0%BC%D0%B0-news870012.html", "text": "Мярката е наложена на трима служители, работили в \"Аутостраде пер л'Италия\"  или неин филиал. Други шестима служители са освободени от длъжност за една година по обвинения за немарливост, уточнява БТА. Действията срещу деветимата са част от продължило година разследване за причините за падането на моста на 14 август миналата година и дали това е можело да бъде предотвратено. Разследвани са общо 80 души, според италиански медии. Мостът беше напълно разрушен през юни и построяването на ново съоръжение започна. Проектът на новия мост е на родения в Генуа световноизвестен архитект Ренцо Пиано. Планира се новият мост да е готов догодина. Трима души, пряко свързани с италианската компания оператор на моста, който рухна преди година в Генуа и уби 43 души, бяха пуснати от ареста под домашен арест, предаде ДПА, като се позова на италиански медии. Сподели:", "date": "2019.09.14", "title": "ГОДИНА СЛЕД ТРАГЕДИЯТА: Трима от виновните за рухването на моста в Генуа се прибират у дома"}
{"url": "https://pik.bg/%D0%B1%D0%B8%D0%B2%D1%88-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%BE%D1%81%D1%82%D1%80%D0%B8-%D0%BA%D1%80%D0%B8%D1%82%D0%B8%D0%BA%D0%B8-%D0%BA%D1%8A%D0%BC-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83-news869928.html", "text": "Бившият премиер на Великобритания Дейвид Камерън обвини сегашния министър-председател Борис Джонсън и отговарящия за подготовката за Брекзит без сделка министър Майкъл Гоув в „ужасно поведение“ по време на референдума през 2016 година, съобщава БНР. Точно преди излизането на мемоарите на Камерън в статия за „Таймс“ бившият премиер отправя нападки към свои бивши колеги, подкрепили кампанията за излизане от ЕС, че са „навредили сериозно на неговото правителство“. Камерън се оплаква, че  „резултатът от референдума го е депресирал сериозно и знае, че някои хора никога няма да му простят“. Той допълва, че втори референдум не е изключен, защото страната е в безизходица. Камерън критикува стратегията на Борис Джонсън за Брекзит, включително решението за разпускане на парламента и отлъчването на 21 депутати от Консервативната партия. Борис Джонсън се стяга в понеденлик за среща с главния европейски преговарящ Мишел Брание и председателя на Европейската комисия Жан-Клод Юнкер в Люксембург. Говори се, че има надежди за постигане на компромис за „предпазния механизъм“ за ирландската граница и в резултат на това евентуално постигане на сделка. От \"Даунинг стрийт\" обаче отказват да публикуват каквито и да е документи, свързани с преговорите, с аргумента, че опитът от времето Тереза Мей показва, че това може да бъде контрапродуктивно. Сподели:", "date": "2019.09.14", "title": "Бивш премиер на Великобритания с остри критики към Борис Джонсън. Не изключва нов референдум за Брекзит"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%BA%D0%B5%D1%84%D0%B0%D0%BB%D0%BE%D0%BD%D0%B8%D1%8F-news869977.html", "text": "Голям горски пожар избухна на гръцкия остров Кефалония в района на Лоурдата, където се намират много хотели и вили, съобщават гръцки медии, цитирани от БГНЕС и Нова телевизия. Започнала е превантивна евакуация на туристите и местните жители от района. Няма информация за пострадали хора. Огънят е изпепелил изоставен склад, в който е имало складиран дървен материал. „Наложи се евакуация на жилищни домове и хотели в село Лоурдата. Тя започна в 05:15 часа тази сутрин. Хората са били извозени с автобуси, без паника. Транспортирахме 200 туристи на безопасно място близо до плажа“, заяви кметът на Агростоли Теофилос Михалатос за агенция АРА. Той отбеляза, че пожарът вече е овладян и на туристите е разрешено бавно да започнат да се завръщат в местата за настаняване. Пожарната съобщи, че няма риск от повторно запалване, въпреки бурните ветрове, които бушуват в района над Йонийско море. 12 автомобила, 40 пожарникари и 2 хеликоптера са се включили в гасенето на пожара. Сподели:", "date": "2019.09.14", "title": "Голям горски пожар избухна на гръцкия остров Кефалония"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B8%D0%B7%D0%B4%D0%B5%D0%BB%D0%B8%D1%8F-%D0%B7%D0%B0-%D0%B5%D0%B4%D0%BD%D0%BE%D0%BA%D1%80%D0%B0%D1%82%D0%BD%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-news869993.html", "text": "Черногорското правителство подготвя проектозакон за отпадъците. Той предвижда пълна забрана на найлоновите торбички и се очаква да бъде приет до края на годината, съобщават Радио и телевизията на Черна гора и БГНЕС. В Черна гора всеки гражданин използва около 730 найлонови торбички за еднократна употреба всяка година, докато тази цифра за гражданите на Австрия е едва 48 годишно. Въпреки че найлоновите торби представляват само 0,04% от твърдите битови отпадъци, те са един от най-големите екологични проблеми. Предложеният законопроект за управление на отпадъците предвижда забрана за използването на найлонови торбички. Документът ще забрани и използването на редица други пластмасови изделия за еднократна употреба, включително тапи за уши, с изключение на тези, използвани за медицински цели, пластмасови прибори за хранене, чинии, сламки. Предвижда се също така забрана за пластмасови бутилки, които не са произведени от най-малко 35% от рециклирани материали, или за бутилки, които не могат да бъдат рециклирани. Сподели:", "date": "2019.09.14", "title": "Черна гора забранява пластмасовите изделия за еднократна употреба"}
{"url": "https://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BE%D1%81%D0%BB%D0%B5%D0%BF%D1%8F%D0%B2%D0%B0-news869496.html", "text": "Несебърският мафиот Димитър Желязков - Митьо Очите се нуждее от спешна операция заради влошеното в затвора зрение. Това твърди пред столичен седмичник близък до Морския Ал Капоне, който гниеше в софийския арест от пролетта, след като Турция го арестува миналото лято, а след това го предаде на българските власти. Гангстерът бил толкова зле, че ползвал очила със силни диоптри, още докато бил зад решетките. Когато ги свалял, му се виело свят и го боляла главата. Затова Очите посещавал офталмолог под засилена охрана и окован в белезници. Засегнати освен това били пикочният мехур и тазът на Митьо като резултат от престрелката на 8 юни 2016 година. Тогава Желязков нахлу с близо 40 мутри в ресторанта \"Фор Ю\" в Слънчев бряг, стопанисван от пазарджишкия бандит Божидар Кузманов - Божо Кравата, за да търси сметка защо конкурентната групировка е пребила негов приближен. Морският Ал Капоне обаче бе посрещнат от куршумен дъжд. В престрелката бе убит началникът на охраната на Желязков - Сашо Водолаза. Самият Митьо Очите бе надупчен от 9 куршума, но оцеля, защото носеше бронебойна жилетка. Последва серия от операции, а в Турция му поставиха силиконов уретрален стент. И до днес обаче Желязков се движи трудно сам и всеки ден пие по шепа лекарства. Единствената му малка утеха е, че излиза от ареста заради грешка на Специализираната прокуратура, а и тя едвали ще се справи с дефектния си акт, защото срокът за това е 20 септември. Сподели:", "date": "2019.09.14", "title": "ЦЕНАТА НА СВОБОДАТА: Митьо Очите ослепява"}
{"url": "https://pik.bg/%D0%BF%D0%BE%D0%B4%D0%B0%D0%B4%D0%B5%D0%BD%D0%B0-%D1%80%D1%8A%D0%BA%D0%B0-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B4%D0%B0-%D0%BF%D0%BE%D1%81%D0%BE%D1%87%D0%B8-%D0%BD%D0%BE%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-news869986.html", "text": "Министър-председателят на \"Със сигурност няма да гласуваме за Груевски или Панчевски, а ще настояваме да бъде безспорен професионалист“, заяви Заев, цитиран от БГНЕС. Той коментира случая \"Рекет“ като заяви, че би желал да бъде приключен възможно най-бързо, за да може досегашният специален прокурор да бъде освободен. По отношение на искането на опозицията за предсрочни избори, премиерът на Северна Македония подчерта, че на страната трябва да бъде даден шанс да се възползва от постигнатото от правителството до този момент. \"Имахме достатъчно предсрочни избори. Взехме най-смелите решения, уредихме споровете със съседите си, очакваме членство в ЕС и НАТО, нека да се радваме на облагите от тези процеси“, каза Заев. Северна Македония Зоран Заев е предложил на опозиционната ВМРО-ДПМНЕ да посочи новия специален прокурор. Новината съобщи самият той в интервю за телевизия \"Сител\" като подчерта, че все пак кандидатурата трябва да бъде приемлива за управляващите. Сподели:", "date": "2019.09.14", "title": "ПОДАДЕНА РЪКА: Зоран Заев е предложил на опозицията да посочи нов специален прокурор"}
{"url": "https://pik.bg/%D1%82%D0%B0%D1%81%D1%81-%D0%B3%D1%8A%D1%80%D0%BC%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%80%D1%83%D1%81%D0%BE%D1%84%D0%B8%D0%BB%D0%B8%D1%82%D0%B5-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D0%BA%D0%BE%D0%BF%D1%80%D0%B8%D0%BD%D0%BA%D0%B0-news870038.html", "text": "Около 20 хиляди души посетиха 16-ия национален събор \"Приятели на Русия\" край българския град Казанлък, пише кореспондентът на TACC в България. В специален адрес до участниците в мероприятието българският президент Румен Радев написа:\"Вековните връзки между българския и руския народ издържаха на много политически бури и предизвикателства на времето. Те имат своите дълбоки исторически, културни и духовни корени, които минават през писмеността, православието и мечтата за свобода. Ето защо днешният празник не е просто носталгична среща на хиляди българи, свързали своята професионална или лична съдба с Русия, националният събор е повод да намерим модерно измерение на тези силни исторически връзки и знак, че отношенията между нашите два народа имат солидно бъдеще. Тук се поддържат не само традициите на приятелството и сътрудничеството, но преди всичко се изгражда мост към бъдещето. Укрепва се не само разбирателството между България и Русия, но и връзката между поколенията.\" От името на комисията по външни работи на Съвета на федерацията Константин Косачов изпрати обръщение до българските русофили. Той подчерта, че основната задача на събитието е \"укрепване на културната и цивилизационна общност на двете страни, историческата памет за славните дати на съвместната ни история\". „Убеден съм, че гласът на русофилите в България ще бъде по-силен с всяка година в пространството на Европейския съюз“, каза Косачов. Сподели:", "date": "2019.09.14", "title": "ТАСС ГЪРМИ: Президентът Радев поздрави русофилите на язовир \"Копринка\""}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-9-%D0%B6%D0%B5%D1%80%D1%82%D0%B2%D0%B8-%D0%B8-27-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D1%83%D1%81%D0%B8%D1%8F-news869958.html", "text": "Най-малко 9 души загинаха, а други 27 са ранени при челен удар между пътнически автобус и камион в руската Ярославска област, съобщават руските медии, като цитират местните власти, съобщава Нова телевизия. „Сред ранените има и дете. Възрастта му се уточнява“, заяви говорител на полицията. Девет линейки са пристигнали на мястото на катастрофата. Тя е станала, след като камионът по неизяснени засега причини е навлязъл в платното за насрещно движение и е ударил челно движещия се в него автобус. Сподели:", "date": "2019.09.14", "title": "Най-малко 9 жертви и 27 ранени при тежка катастрофа в Русия"}
{"url": "https://pik.bg/%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-%D1%89%D0%B5-%D0%B2%D0%B8-%D0%BF%D0%BE%D0%BC%D0%BE%D0%B3%D0%BD%D0%B0%D1%82-%D0%B7%D0%B0-%D0%BF%D0%BE-%D0%B7%D0%B4%D1%80%D0%B0%D0%B2-%D1%81%D1%8A%D0%BD-news869794.html", "text": "Яденето и пиенето за по-добър сън означава не просто избягване на кофеин и тежки храни, предизвикващи киселини през нощта. Определени храни и напитки всъщност биха могли да ви помогнат да заспите по-бързо и да спите по-здраво. Ето някои неща от foodpanda, които да поставите в списъка си с хранителни стоки за по-спокойни нощи. Сложни въглехидрати Пропуснете белия хляб, рафинираните макаронени изделия и сладките печени изделия, които могат да намалят нивата на серотонин и да влошат съня. Вместо това изберете пълнозърнести храни, за „закуска“ преди лягане: Пуканки, овесени ядки или бисквити от пълнозърнеста каша с масло от ядки са добър избор. Шепа ядки Ядките са добър източник на здравословни за сърцето мазнини. А бадемите и орехите, по-специално, съдържат мелатонин, хормон, който помага да регулирате цикъла на съня / събуждането. Яденето им може да повиши нивата на хормона в кръвта, като ви помогне да спите по-здраво. Извара Храни с високо съдържание на белтъчини, като извара, също дават аминокиселината триптофан, което може да повиши нивата на серотонин. Серотонинът е мозъчен химикал и ниските му нива могат да допринесат за безсъние. За да го подсладите, намажете изварата с малини, които са богати източници на мелатонин. Чаша чай за лягане Нощната чаша чай (разбира се, без кофеин) може да бъде перфектен релаксиращ ритуал. Лайка, джинджифил и мента са успокояващ избор за лягане. Топло мляко Научно може да има някаква връзка между съдържанието на триптофан и мелатонин в млякото и подобрения сън. Но може би по-мощна е психологическата връзка между топлото мляко и лягането като дете. Подобно на горещия чай, топлата напитка с мляко може да осигури перфектния успокояващ фон за релаксираща рутина преди лягане. Плодове Определени плодове, които съдържат мелатонин, може да ви помогнат да заспите по-бързо и да се събуждате по-рядко през нощта. Например, сокът от тръпчиви череши и целите череши съдържат много мелатонин, а бананите, ананасът и портокалите също са източници. Ако имате безсъние, яденето на киви преди лягане може да увеличи продължителността на съня ви с един час в продължение на месец. Други плодове и зеленчуци, които са богати на антиоксиданти (като горски плодове, сини сливи, стафиди и сливи), могат да имат подобен ефект, като помагат за противодействие на оксидативния стрес, причинен от нарушение на съня. Сподели:", "date": "2019.09.14", "title": "Тези храни ще ви помогнат за по-здрав сън"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8%D1%8F%D1%82-%D1%82%D0%B5%D0%B0%D1%82%D1%8A%D1%80-%D1%81-%D0%BD%D0%BE%D0%B2-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-news869916.html", "text": "Режисьорът Венцислав Асенов ще бъде временно изпълняващ длъжността директор на Драматично-куклен театър - Враца, съобщи \"Конкурент\". Очаква се Асенов да поеме управлението от новозаклелия се депутат от БСП Анастас Попдимитров след 10-ина дни, тъй като в момента е по лични дела в Германия. Вероятно първият работен ден на новия временен.изпълняващ длъжността шеф ще е 24 септември. Смяната на ръководството в храма на Мелпомена се случва четвърт век, след като досегашният директор Попдимитров пое театъра от Бина Харалампиева през 1995 г. Запознати твърдят, че на практика нещата в театъра ще продължат да се диктуват от Попдимитров. На него обаче ще му се налага да прескача твърде често за представления от жълтите павета, където вече е на работа в парламента, до камерната зала на ДКТ - Враца, за да гледа публиката в очите. Сподели:", "date": "2019.09.14", "title": "Врачанският театър с нов временен директор"}
{"url": "https://pik.bg/%D0%BF%D0%BE%D1%82%D0%BE%D0%BF%D1%8A%D1%82-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%B7%D0%B5-%D0%BF%D0%B5%D1%82-%D0%B6%D0%B5%D1%80%D1%82%D0%B2%D0%B8-3500-%D0%B4%D1%83%D1%88%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-news869917.html", "text": "Петима души са загинали, а 3 500 души са евакуирани в Испания. Югоизточната част на страната беше засегната от огромни наводнения. Към момента няма данни за пострадали българи, предаде БНТ. Военните бяха призовани да окажат помощ на бедстващите жителите на испанските градове Лос Алкасарес и Сан Педро дел Пинатар, които са потопени след рекордните за тези места проливни дъждове. Към Аликанте и Мурсия също са изпратени военни подразделения за борба с извънредните ситуации. Най-тежка остава ситуацията в областите Валенсия и Мурсия, където няколко реки излязоха от коритата си и наводниха редица населении места. Не работят две летища, спрени са влакове, затворени са пътища и училища. Местните власти призовават хората да избягват да шофират. Очаква се министър-председателят Педро Санчес да посети засегнатите райони възможно най-скоро. Лошото време в югоизточна Испания е съпътствано от ураганни ветрове и гръмотевични бури. Метеорологичните условия постепенно се стабилизират и се очаква успокояване в неделя. Според специалисти, това са най-обилните дъждове за повече от век. Сподели:", "date": "2019.09.14", "title": "Потопът в Испания взе пет жертви, 3500 души са евакуирани"}
{"url": "https://pik.bg/%D1%82%D0%B5%D0%BE%D0%B4%D0%BE%D1%81%D0%B8%D0%B9-%D1%82%D0%B5%D0%BE%D0%B4%D0%BE%D1%81%D0%B8%D0%B5%D0%B2-%D1%82%D0%B5%D0%BE-%D0%B8%D0%BC%D0%B0-%D0%B5%D0%B4%D0%B8%D0%BD-%D0%B3%D0%BB%D0%BE%D0%B1%D0%B0%D0%BB%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%B8-%D1%82%D0%BE%D0%B2%D0%B0-%D0%B5-%D0%BC%D0%BE%D1%80%D0%B0%D0%BB%D1%8A%D1%82-news869925.html", "text": "Двама водещи родни преподаватели – Теодосий Теодосиев-Тео, преподавател по физика, и учителката по история Зорница Велинова, която е носител на награда за иноваторство, коментираха пред Нова телевизия какви са основните проблеми пред преподавателите преди старта на новата учебна година. „Проведох през лятото седем лагер-школи. Работа имаше – заяви  Теодосий Теодосиев. - Системата е будна, заради надеждата децата да се развият по-добре от родителите. На нас това е нещото, което твърде много не ни достига. Има един глобален проблем и това е морала. Проблемът е във възпитанието. Много неща дава образованието, но се губи възпитанието. Заради това и смея да се смятам за по-добър възпитател отколкото учител по физика. Съвременният човек не само е по-ленив от хората преди години. Съвременните технологии са една от причините за това. Веднага ще ви дам един пример. На една от школите ми това лято имах едно детенце - трети за четвърти клас, което по цял ден играеше на игри, а не може да чета и пише. А не беше от малцинствата. Това е сериозен проблем. Трябва да дадем на децата вечните ценности. В школите ни наблягаме не само на математиката, но и на ценностите. Получавал съм дори благодарствено писмо от Принстън за това, че мои ученици са правили най-интересните есета на философска тема. Много е важно да учиш децата че са свободни хора. Най-ужасно е едно дете да се превърне в излишен човек. Работата ми е да направя тези деца да не са излишни хора”. „Основните изходни точки в работата ни са децата и учителите – заяви Зорница Велинова. -  Едните са бъдещето, а другите са техните ментори, техните водачи в пътя към знанието. Става дума за един процес, който е изконен и не трябва да спира. Родителите пък са първите учители на своите деца. Те са другият ъгъл в триъгълника. Опитвам да съм постоянно във връзка с родителите на учениците си. Имам шанса да работя с много мотивирани деца и родители, което е разковничето. Това ми помага да работя много лесно и нещата се случват по възможно най-добрия начин. Не трябва да изключваме системата ни от световното образование акто тенденции. Цялото ни модерно общество е така – разминаване в комуникацията между родители и учители. Моралният проблем е налице и модерното общество страда от проблема като цяло. Много е важно да се знае, че учителите не дават знания на учениците, а желание да учат. Учат ги как да учат. Показват им как да стигнат до знанията, които са необходими. Това е най-важното за мен. Много пъти съм искала да се откажа от тази професия, но всеки път съм се връщала в училище. Сериозно го обмислях. Това, което ме държи в професията и ме кара да влизам в час е, че трябва да използвам 100 процента контакта с учениците в часа, в който преподавам, да ги предизвикам да са по-добри от това, което са били преди”. Сподели:", "date": "2019.09.14", "title": "Теодосий Теодосиев-Тео: Има един глобален проблем и това е моралът"}
{"url": "https://pik.bg/%D0%B1%D0%B5%D0%B7-%D0%BC%D0%B0%D1%89%D0%B0%D0%B1%D0%BD%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%B2-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news869926.html", "text": "Спортно-техническият щаб на футболния Левски ще разполага със сериозни средства за зимна селекция, твърди  „Тема спорт”. Спортният директор на \"сините\" Ивайло Петков и треньорът Петър Хубчев вече гледат потенциални нови попълнения, които през януари да преминат на \"Герена\". За привличането на футболисти ще отиде голяма част от сумата, получена при продажбата на Давиде Мариани в дубайския Шабаб Ал Ахли. Очаква се обаче Левски да не прави мащабна селекция през зимата. Ще бъдат взети малко на брой играчи, които ще са скъпи и добре проучени. Не се очакват свободни агенти или хора под наем. Сподели:", "date": "2019.09.14", "title": "Без мащабна селекция в Левски през зимата"}
{"url": "https://pik.bg/%D1%81%D0%B5%D0%BC%D0%B5%D0%B9%D0%BD%D0%BE-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D1%89%D0%B5-%D0%B1%D1%8A%D0%B4%D0%B5-%D0%B2%D0%BA%D0%BB%D1%8E%D1%87%D0%B5%D0%BD%D0%BE-%D0%BF%D1%80%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B0%D0%BF%D0%B0%D1%82%D0%B0-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-news869913.html", "text": "Очаква се папа Франциск да започне четиридневното си посещение в Тайланд на 20 ноември. Това е първата спирка в азиатската му обиколка, която ще го отведе и в Япония, съобщиха днес представители на католическата църква. Пристигането на папата ще доведе до засилване на религиозните чувства сред близо 400 000-те вярващи в страната. Но за сестра Ана Роза Сивори, това е и семейно събиране. Родена в Буенос Айрес и работеща в Тайланд от 1966 г., тя има общ дядо с Хорхе Марио Берголио, който стана папа Франциск преди шест години. Това ги прави втори братовчеди. Учениците в девическото училище в град Удон Тани, на около 570 км от Банкок, едва наскоро са разбрали за семейните връзки между тяхната непретенциозна заместник-директорка и папата. Според сестра Ана Роза много местни хора, които не са католици, не спират да се интересуват дали папата наистина ще дойде и искат да се срещнат с него. \"А за католиците това, разбира се, ще е подтик да бъдат добри католици, добри християни\", добавя тя. Двамата братовчеди са се срещнали за последен път преди две години във Ватикана. Папата не праща имейли, а написани на ръка писма, които тя получава през ватиканското представителство в Банкок. Католиците в Тайланд празнуват официалното съобщение за първото посещение на папата от 35 години насам, но една 77-годишна монахиня в далечен край на страната има особено специален повод, предаде Асошиейтед прес. Сподели:", "date": "2019.09.14", "title": "Семейно събиране ще бъде включено при посещението на папата в Тайланд"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%83%D0%B1%D0%B8-19-%D0%B3%D0%BE%D0%B4%D0%B8%D1%88%D0%B5%D0%BD-%D1%81-%D0%BA%D0%BE%D0%BB%D0%B5%D0%BB%D0%BE-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news869983.html", "text": "19-годишен младеж загина при тежък пътен инцидент в близкото до Пловдив село Стряма. По първоначални данни произшествието настъпило около 13 часа днес. На улица в селото \"Мерцедес\" блъснал 19-годишен велосипедист, който починал в линейката на път за болница. Колата управлявал младеж на същата възраст. Няма употреба на алкохол и наркотични вещества. Задържан е за 24 часа. Причините се изясняват в досъдебно производство, съобщиха още от МВР. Сподели:", "date": "2019.09.14", "title": "ТРАГЕДИЯ: Мерцедес уби 19-годишен с колело край Пловдив"}
{"url": "https://pik.bg/%D1%82%D0%B0%D0%BB%D0%B8%D0%B1%D0%B0%D0%BD%D1%81%D0%BA%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BE%D1%82%D0%B8%D0%B4%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D1%81%D0%B0%D1%89-news869887.html", "text": "Voice of America,цитирана от \"Фокус\". Делегация на талибанското движение е посетила Москва и е провела разговори с руски представители, седмица след като президента на САЩ Доналд Тръмп отмени преговорите с представители на групировката, съобщава американската медия Руските медии цитираха талибанският говорител Сухаил Шахин, който твърди, че се е срещнал с президентският представител Замир Кабулов и са дискутирали „последните събития, свързани с мира в Афганистан“. Талибанският представител Мохамед Абас Станикзай, който е ръководител на делегацията на групировката, заяви пред руска телевизия, че организацията се е споразумяла с Вашингтон в Катар и се е подготвяла за официалното подписване на мирния договор, преди Доналд Тръмп да обяви преговорите за „мъртви“. Той за първи път публично дискутира някои от детайлите от потенциалното мирно споразумение, което щеше да прекрати най-дългата чуждестранна военна операция на САЩ. „Когато е подписано (споразумението), ще има пълно примирие между нас и силите на САЩ. Ще осигурим сигурно преминаване на техните войски. На 23 септември ще започнат и преговори вътре в Афганистан и ще бъде обсъдено примирие (с правителствените сили) и други въпроси“, добави още талибанският дипломат. По-рано Тръмп отмени преговорите с групировката, както и тайна среща с техните лидери в Мериленд, като заяви, че бомбеният атентат в Кабул, при който загинаха 12 души, включително американски военнослужещ е бил причина за решението му. Станикзай подчерта в интервюто си пред руските медии, че Талибаните са решени да направят всичко възможно за да бъдат подновени преговорите, защото конфликтът в Афганисат няма друго решение. „Надяваме с, че г-н Тръмп ще преосмисли решението си и да се завърнем там, където бяхме“, заяви той. Дипломатът на талибаните обаче предупреди, че групировката е готова да води военни действия още дълги години, ако американската страна не се съгласи да преговаря и не пожелае мир. Руският говорител Мария Захарова обяви, че правителството в Москва приветства желанието на групировката за преговори със САЩ. Тя повтори, че няма алтернатива на политическите и дипломатически подходи за решаването на кризата в Афганистан. Сподели:", "date": "2019.09.14", "title": "Талибанска делегация отиде в Москва след провалените преговори в САЩ"}
{"url": "https://pik.bg/%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%BE-%D0%B2%D0%BE%D0%B7%D0%B8%D0%BB%D0%BE-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%B1%D0%BE%D0%BD%D0%B4-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD%D0%BE-%D0%BD%D0%B0-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B0%D0%B2%D1%82%D0%BE%D0%BC%D0%BE%D0%B4%D0%B5%D0%BB%D0%B8%D0%B7%D1%8A%D0%BC-%D0%B2-%D0%B1-news869889.html", "text": "Община Бургас След успешното Европейско първенство по корабен моделизъм, Културен център „Морско казино“ се превръща в своеобразен автопарк за близо 2000 умалени автомобила. Това съобщиха от пресцентъра на . Впечатляващите возила ще са в мащаби 1:64, 1:43; 1:24; 1:50; 1:18, 1:12. Редки и много ценни модели ще бъдат подредени в зала „Георги Баев“, а сред експонатите са Aston Martin DB5 – автомобилът на Джеймс Бонд, полицейски „Мерцедес Понтон“ от 1953, Autoart - „Mercedes 600“ oт 1966, ще има още и модели на „CMC“, „Minichamps“, „Kyosho“, „Otto models“, „GT Spirit“, модели на „Ferrari“, „Porsche“, „Lamborghini“. В изложението са включени и модели на „Лада“, „Москвич“, „Волга“, „Зил“, „Газ“ и дори строителна техника. Интересни модели на мотоциклети и таксита също ще намерят място в „автопарка“. На експото за първи път ще бъде представен умален модел на състезателната кола на първата жена рали шампион. Макетът е изработен в Украйна. Експонатите, които са различни по вид и дизайн – от ретро до модерни и тунинг модели, са собственост на близо 100 колекционери. Много от тях са с перфектна детайлизация и се доближават максимално до оригинала. Експозицията, която включва 2000 модела, ще може да се види само от 10:00 до 19.00 часа при вход свободен. Изложението е част от 12-ата поредна сбирка на DiecastCarsBG форум за автомоделизъм, която се провежда за първи път в Бургас. Събитието се организира с подкрепата на Община Бургас. Сподели:", "date": "2019.09.14", "title": "Емблематично возило на Джеймс Бонд ще бъде представено на изложението за автомоделизъм в Бургас"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B7%D0%BE%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%BC%D0%B5%D0%B6%D0%B4%D1%83-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-news869988.html", "text": "В зоологическата градина в София днес международната компания Telus international организира фирмена кампания, в която участват 90 техни служители. Кампанията за облагородяване на зоопарка цели основно да го боядиса в лилаво - фирмения цвят на компанията, научи ПИК. Родители обаче влязоха в челен сблъсък с организаторите. Причината е обособен детски кът с аниматори, които рисуват лицата на децата на служителите и ги забавляват. Въпросният кът обаче се намира на площадката за игра, която е за всички деца. Тази площадка е най-голямата в зоопарка. “Външните” деца искат също да им рисуват лицата и да получат лакомства и блокчета за оцветяване, но аниматорите отказват с мотива, че били наети да обгрижват само децата на служители на Telus, коментираха майки. Въпреки оплакванията на родителите и предложенията им да си платят за услугата, организаторите категорично отказват. Родителите са възмутени, че от Telus са обособили детския си кът на площадката пред погледа на всички деца, а не някъде встрани. “Детето ми вече 10 минути реве. Как да му обясня, че не може да му нарисуват лицето защото не работя в Telus!?”, възмущава се една майка. Други майки и бащи също са били изправени пред този проблем. “Това е дискриминация и разделяне на децата по някакъв признак. Това ли е западния модел на управление?”, пък пита един баща. В свое оправдание от компанията заявиха, че управата на зоопарка им била предложила спорния кът да бъде на площадката. Едва ли обаче са им казали да не забавляват и другите деца. Сподели:", "date": "2019.09.14", "title": "Скандал в зоологическата градина между международна компания и родители"}
{"url": "https://pik.bg/%D0%BA%D0%B0%D0%BA-%D0%B4%D0%BD%D0%B5%D1%88%D0%BD%D0%B0%D1%82%D0%B0-%D0%BB%D1%8E%D0%B1%D0%B8%D0%BC%D0%BA%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D1%81%D0%B8%D0%BB%D0%B2%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B2%D0%B0-%D1%81%D0%B5-%D1%81%D1%80%D0%BE%D0%B4%D0%B8-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-news869955.html", "text": "Смешният плач за Силвия Великова щеше да е порив на журналистическа солидарност, ако не беше нахална проява на двоен стандарт. Защо колегията не се събра да брани така бурно и с плам, когато уволняваха журналисти и когато закриваха вестници и телевизии, а се втурна да протестира за едната Силвия Великова, която поне да беше уволнена, но не е? Вярно е, журналистите в България сме разделени, мразим се едни други, делим се на ваште и на наште, но когато има повод за отявлена несправедливост към нас, не е толкова трудно да скочим като един. Защо това се случи само с грантово платените сега? И от това никой не прави драма. Или пък от президентския ресор се прехвърля в съдебния, както в биографията на Силвия Великова. Без на някого и да му хрумне, че е пристрастна и че си е чист конфликт на интереси да си фен на предишния президент, но да хапеш новоизбрания и едновременно с това да си принципен и обективен като журналист? Пак никой не протестира, когато от екипа на новия президент тогава - Георги Първанов, помолиха БНР да даде ресора на друг репортер, който да не е роднина на бившия и да не е толкова пристрастен. Защо ли са се притеснили в президентския пресцентър от обвързаната с родствени връзки Великова? И когато политици и депутати скачат‚ възмутени да бранят преместената от един в друг ресор и свалена от ефир Великова, нека да си припомнят, че на първо място стои обективността в професията. Неудобните въпроси са само за онези, които не харесваш. И нямаше да има нищо смущаващо в това, ако Силвия Великова го правеше в протестърските, но все пак частни медии, защото си е техен избор и техните олигарси им плащат точно за това. Нахално е да го вършиш години наред от обществения микрофон и в национален ефир. Всъщност, добре, че вчера лично , безплатна и масово отразена. Протестиращите колеги пък бяха безпардонно партийно оцветени от физиономиите, които сме свикнали да виждаме на маршовете на \"Правосъдие за всеки\". Харизан на една малобройна и креслива агитка, с пренебрежимо малък брой почитатели, които нямат никакви избиратели в страната, но имат дежурни по павета и верни присъдружници в една такава доказана марка като БНР. Че как няма да им е важно да запазят входа на \"Драган Цанков\" широко отворен за тях, на две крачки от партийния офис на ДеБъ? Дето се вика, на път за обедното меню по комшийски се отбиват за един сочен, бърз хейт по Гешев и продължават към ресторанта. Че как няма да крещят до небето! Залогът е ценният национален ефир. А той е важен по пътя към заветното събаряне на кабинета. Пък и не може цял живот на соросоидна хранилка, все някога ще секне, трябва и държавната да се опоска. Сподели:", "date": "2019.09.14", "title": "Как днешната любимка на властта Силвия Великова се сроди с президента Петър Стоянов"}
{"url": "https://pik.bg/%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B8-61-%D0%B2%D0%B8-%D0%BA%D0%BC-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BC%D0%B0%D1%80%D0%B8%D1%86%D0%B0-news869968.html", "text": "Възстановено е движението при 61-ви км. на автомагистрала \"Марица\" в посока граничен пункт \"Капитан Андреево\", съобщиха от пътната агенция, цитирани от БНР. Трафикът беше ограничен заради инцидент, при който ТИР се запали в движение и изгоряха превозваните в камиона контейнери. При инцидента нямаша пострадали хора. Заради пожара беше затворено за движение платното в посока Свиленград. Пламъците бързо са обхванали целия камион, който е превозвал спрейове лак и варели с вещества, които тепърва ще се изясняват. От високата температура  веществата са се взривили. В района на пожара има запалени сухи треви. Предстои анализ в химическа лаборатория дали запалените вещества са вредни за хората и за околната среда. „Шофьорът на ТИР-а видял че гумата му е спукана – разказа пред Нова телевизия пожарникар от един от екипите, включили се в овладяването на пожара. - Опитал да влезе в страни от пътя за да смени гумата. При това движение е възникнала искра и така е тръгнал пожара”. Сподели:", "date": "2019.09.14", "title": "Възстановено е движението при 61-ви км. на автомагистрала \"Марица\""}
{"url": "https://pik.bg/%D0%BD%D0%B5%D1%83%D0%B2%D0%B5%D1%80%D0%B5%D0%BD%D0%BE%D1%81%D1%82%D1%82%D0%B0-%D0%B2%D1%8A%D0%B2-%D0%B2%D1%8A%D0%BD%D1%88%D0%BD%D0%B8%D1%8F-%D0%B2%D0%B8%D0%B4-%D0%BF%D1%80%D0%B5%D1%87%D0%B8-%D0%BD%D0%B0-%D0%BB%D0%B8%D0%B1%D0%B8%D0%B4%D0%BE%D1%82%D0%BE-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-news869646.html", "text": "Неувереността във външния вид пречи на либидото на жените. Това показват резултатите от проучване, публикувано в \"Journal of Sexual Medicine\". „Когато мъжът се намира във върховата точка на екстаза, него изобщо не го интересува как в момента изглеждат гърдите на партньорката, той дори не си отваря очите“, обяснява Синди Местън - психолог и автор на изследването, пише tialoto.bg. Според специалиста, дамите правят грешката да игнорират сигналите на собственото си тяло по време на секс, което им пречи да изпитат възбуда. „Мъжете нямат никаква връзка с това, въпросът е само в женската самооценка\", казва още Местън, според която не само неувереността при жените помрачава представянето им в леглото. Друг фактор, който може повлияе отрицателно на либидото, е разминаването между физиологичната и субективната възбуда. До момента се твърдеше, че те са взаимосвързани, но според проучването това важи само при мъжете, но не и за жените. Според Мередит Чивърс, на дамите им трябва повече време, за да може размът \"да настигне\" тялото. Сексологът от университета в Торонто обявява резултатите от над сто научни изследвания, проследяващи нивото на физиологична възбуда при мъже и жени по време на еротични филми. Тя посочва, че колкото по-дълго жените гледали видеото, толкова по-съгласувано се проявяват двата типа възбуда. „Повечето жени не се заслушват особено в сигналите, които им изпращат половите органи, ние не сме научени да им обръщаме нужното внимание“, отбелязва Местън и посочва, че затова често им трябва време да се настроят и затова им помагат ласките преди любовната игра. „Женските полови органи са малки по размер и незабележими и промените, които настъпват в тях, не се набиват толкова на очи, че да предизвикат в съзнанието ответна реакция и настоятелно желание да се удовлетворят исканията на тялото. Ако мъжът изпитва силна ерекция, той по никакъв начин не може да не я забележи, затова и реагира по съответния начин“, казва сексологът. Според експертите, различната степен на съгласуваност между субективната и физиологичната възбуда при двата пола може да се дължи на редица биологични причини. Сподели:", "date": "2019.09.14", "title": "Неувереността във външния вид пречи на либидото на жените"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%B2%D0%BB%D0%BE%D0%B3%D1%8A%D1%80%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B1%D0%BB%D0%B8%D0%B7%D0%BE-%D0%B4%D0%BE-%D1%81%D1%82%D1%80%D0%BE%D0%B3%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%B0%D1%82%D0%B0-%D0%B7%D0%BE%D0%BD%D0%B0-51-%D0%B2-%D1%81%D0%B0%D1%89-news869705.html", "text": "Двама влогъри са били арестувани в близост до Зона 51. Това стана ясно от съобщение от местната полиция. Това е първият опит за навлизане в строго секретната военна база на американските ВВС, след като във “Фейсбук” се появи събитието “Да щурмуваме Зона 51”. Арестуваните са Тиес Гранзиер от Холандия и Говърт Суийп, които имат стотици хиляди последователи онлайн. Според наличната информация двамата били намерени навътре в охраняваната зона около Зона 51 в Невада. И двамата говорели английски, но “предпочели да игнорират знаците с надпис “Не влизайте”. Младежите носели със себе си компютри, камери и дрон, с който планирали да направят снимки. Събитието “Да щурмуваме Зона 51” все още не е свалено от социалната мрежа и към момента за участие са се записали около 2 млн. души. Макар неговият създател отдавна да опроверга намерението наистина да щурмува строго секретната военна база, хората продължават да се организират. “Да щурмуваме Зона 51” би трябвало да се състои на 20 септември. Сподели:", "date": "2019.09.14", "title": "Двама влогъри са арестувани близо до строго секретната Зона 51 в САЩ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%BD%D0%B0-%D0%BA%D0%BE%D0%BD-%D0%BA%D0%B0%D1%82%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news869271.html", "text": "Социалистът Славчо Велков и шефката му Корнелия Нинова споделят едно и също хоби, видя „Ретро“. Конната езда се оказа любимият им начин да разпускат напрежението. Докато лидерката на БСП обикновено се качва на седлото основно около Тодоровден, бившият депутат от левицата практикува доста по-често. Ежеседмично Велков посещава бази, където галопира с расови жребци и дори се впуска в аматьорски надпревари с други любители на спорта. Преди дни обаче късметът не бил на негова страна и освен че загубил надпреварата, едва не влязъл в болница след нея. „Приятели, днес се запознах с необяздената красавица Линда, чудесен кон с излъчване на шампион! Загубих срещата с 4:0: натъртено рамо, ожулен и натъртени лакът, коляно и длан. Оказа се, че е различно да яздиш една седмица преди да започнеш 70 г. и една след като си ги започнал! В момента се обезболявам. Бъдете здрави и „Не правете това вкъщи“, написа Велков във „Фейсбук“ минути след като пострадал на конната арена. Припомняме, че всъщност разклатено здраве стана причина социалистът да се откаже доброволно от депутатското си място през пролетта. Към момента обаче проблемът му бил овладян и преди дни той дори влезе в екипа на кандидатката за кмет на София Мая Манолова. Велков щял да разработи проект за сигурността на столицата. Сподели:", "date": "2019.09.14", "title": "САМО В ПИК И \"РЕТРО\": Славчо Велков на кон като Корнелия (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%B7%D0%B0%D0%B1%D0%B8-%D0%BC%D0%BB%D0%B0%D0%B4%D0%BE%D0%BA-%D1%81%D0%BD%D0%B8%D0%BC%D0%BA%D0%B8-news869272.html", "text": "Бившата съпруга на Божидар Лукарски – Ива Йорданова, има нов любим, видя „Ретро“. Само няколко месеца след като двамата обявиха официално, че са се развели, танцьорката призна, че е обвързана с доста по-младия от седесаря Тодор Пеев. 34-годишният мачо се занимава с мениджърството на интернет портал за култура, създаващ медийна, телевизионна и филмова продукция. Макар да са съвсем прясна двойка, наскоро двамата били гости на сватба, а под снимките от тържеството Тодор написа, че не те са младоженците, но скоро може и да бъдат. Според семейни приятели на бившето семейство Лукарски Ива неслучайно избрала точно сега да признае за новата си връзка. Припомняме, че само преди месец Божидар ѝ нанесе сериозен удар, минавайки изненадващо под венчилото с екзотична арабка. В разгара на лятото бившият лидер на СДС каза „да“ на богаташка, носеща интересното име Лида Азади. Двамата влюбени се врекоха във вечна вярност пред шепа гости, а после заминаха на меден месец в Италия. Заради новата си жена Лукарски най-вероятно щял да се премести да живее в Америка, защото тя от години развивала цъфтящ бизнес с недвижими имоти там. Клюката гласи, че Лида била стара тръпка на ексминистъра на икономиката, която пламнала наново в навечерието на развода му с Ива. Дали с Йорданова са се разделили заради любовния триъгълник, или защото ВИП политикът загуби лидерското място на  „Раковски” 134, не става ясно. Бракът им просъществува твърде кратко, но сватбата им остава една от най-пищните в родния хайлайф. Лукарски и Ива се взеха през май 2016 г. пред очите на политическия елит на страната. 2 години и няколко месеца по-късно танцьорката, която бе и зам.-председател на Държавната агенция за българите в чужбина, първа намекна за раздялата им. И двамата обаче понесоха развода съвсем леко. Докато фаталната Ива пътуваше по света, Божидар се радваше на краткия ергенски живот, обикаляйки по концерти на любимите си банди и посещавайки футболни мачове с приятели запалянковци. Сподели:", "date": "2019.09.14", "title": "САМО В ПИК И \"РЕТРО\": Бившата на Лукарски заби младок (СНИМКИ)"}
{"url": "https://pik.bg/%D0%B1%D0%B0%D0%B1%D1%85-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%84%D0%B8%D1%80%D0%BC%D0%B0-%D0%B4%D0%B0%D1%80%D0%B8%D0%BB%D0%B0-%D0%B1%D0%B8%D1%80%D0%B0-%D1%81-%D0%B8%D0%B7%D1%82%D0%B5%D0%BA%D1%8A%D0%BB-%D1%81%D1%80%D0%BE%D0%BA-%D0%BD%D0%B0-%D0%B3%D0%BE%D0%B4%D0%BD%D0%BE%D1%81%D1%82-news869793.html", "text": "Българска агенция по безопасност на храните (БАБХ) извършва проверка на фирма, дарила бира с изтекъл срок на годност на спортно мероприятие в Приморско на 7 септември 2019 г. Сигналът е подаден на 10 септември на интернет страницата на БАБХ. Веднага след получаването му е извършена проверка от ОДБХ Бургас. При нея е установено, че няма постъпило заявление за регистрация на временен обект за търговия с храни или друго уведомление по повод организирания триатлон „Лъвско сърце” в Приморско. Поради тази причина служителите на ОДБХ Бургас не са извършили физическа проверка и инспекция на място на предлаганите храни.  Те не са издавали  устно или писмено разрешение за раздаване на бира с изтекъл срок на годност. При извършена справка в регистрите, поддържани в ОДБХ Бургас,се установи, че няма издадени удостоверения за регистрация по реда на чл. 12 от Закона за храните на фирмата, посочена на етикета на бирата. От изпратения към сигнала снимков материал, бирата е произведена в гр. Серес, Гърция, партида L 01 и е със срок на годност 17.04.2017 г. Инспектори от ОДБХ София град извършиха проверка на адреса на дистрибутора, посочен на етикета на бирата. Установено е, че това е заключен частен дом и не е осъществен контакт с нито един представител на фирмата, въпреки направените опити. БАБХ продължава работата по случая, като за съдействие са сезирани съответните компетентни органи. Сподели:", "date": "2019.09.14", "title": "БАБХ проверява фирма, дарила бира с изтекъл срок на годност"}
{"url": "https://pik.bg/%D0%BE%D0%BF%D0%B0%D1%81%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%B8-%D0%BA%D0%BE%D0%BB%D0%B0%D0%B1%D0%B8%D1%80%D0%B0%D0%BB%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%B3%D0%B8%D1%82%D0%B5-news869791.html", "text": "Това лято плажните медици във Варна са оказвали помощ и на колабирали в жегата сервитьори. Помощ се оказва и на хронично болни летовници, като подобни случаи са регистрирани и в началото на тази седмица, съобщи д-р Иван Иванов, управител на ДКЦ 1 “Света Клементина\". Именно здравното заведение осигурява медицинското обслужване на плажовете във Варна и близките курорти. \"Повечето инциденти в морето пък са ставали заради неспазване на правилата за къпане, основно в неохраняеми зони, разкри д-р Иванов. Имало е случаи, в които спасители са ставали обект на агресия от страна на плажуващите\", отбеляза още д-р Иванов пред \"Дарик\". Според него, правилата за къпане биха се спазвали повече при наличие на плажна полиция, за каквато се говори от години. Шефът на ДКЦ 1 “Света Клементина\" разкри, че на плажните медици понякога се налага да влизат и в ролята детегледачи, като се грижат за изгубени на плажа деца. Mедицинските екипи по варненските плажове ще работят до 30 септември. Работното време на медицинските екипи е от 8 до 18 часа. Сподели:", "date": "2019.09.14", "title": "ОПАСНА ПРОФЕСИЯ: Сервитьори колабирали на плажа във Варна заради жегите"}
{"url": "https://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B0-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4---%D0%BC%D0%B0%D0%BC%D0%B8%D0%BB%D0%B0-%D0%BD%D0%B0%D0%B8%D0%B2%D0%BD%D0%B8%D1%86%D0%B8-%D1%81-%D0%B1%D1%8A%D1%80%D0%B7%D0%B8-%D0%BA%D1%80%D0%B5%D0%B4%D0%B8%D1%82%D0%B8-news869807.html", "text": "Жената работела във фирма за бързи кредити. При изпълнение на служебните си задължения сключвала фиктивни договори с граждани или заблуждавала кредитоискателите, че им се отпуска по-малък заем от фиксирания в договора и прибирала парите за себе си. Измамницата е привлечена като обвиняема по чл. 202, ал. 1 от НК и й е наложена мярка за неотклонение \"парична гаранция“. При доказване на вината й в съда я заплашва наказание \"лишаване от свобода“ от 1 до 10 години. 45-годишна жена от Радомир отива на съд заради длъжностно присвояване на парични средства. Сподели:", "date": "2019.09.14", "title": "Измамница отива на съд - мамила наивници с бързи кредити"}
{"url": "https://pik.bg/%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81%D1%8A%D0%B2%D0%B5%D1%82%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BD%D0%B5-%D0%BD%D0%B8-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%B0-%D0%BD%D0%B8-%D0%BE%D0%BA%D1%83%D0%BF%D0%B8%D1%80%D0%B0-%D0%BA%D0%B0%D0%BA%D1%82%D0%BE-%D0%BD%D1%8F%D0%BC%D0%B0%D1%88%D0%B5-%D1%84%D0%B0%D1%88%D0%B8%D0%B7%D1%8A%D0%BC-%D1%82-news869243.html", "text": "Не минаха и три дни, откакто на 6 септември уж се съединихме и тутакси пак се разешихме. Естествено, около датата 9 септември. И пак се превърнахме в „демократи“ и „антидемократи“, „комунисти“ и „антикомунисти“, „антифашисти“ и „фашисти“. А миналото ни стана от „светло“ - „кърваво“, от „освобождение“ - „ново заробване“, и какво ли не още. Боже Господи! Минаха 75 години, а ние още се дърлим! Вместо, както го сториха останалите следвоенни демокрации – от Германия и Италия след 1945-а, през Испания и Португалия през втората половина на 70-те, до бившите социалистически страни в началото на 90-те, - да спрем и да тръгнем напред! В науката на едно от важните условия за това му казваме „споразумение относно миналото“. Ами хайде най-сетне и ние да го спазим! Имало било през 1923-1944 г. в България „монархофашизъм“. Да, ама не. Кога най-сетне ще вденем, че монархия или република са форми на държавното управление, а демокрация или недемокрация са същност на политическите режими? И че от тази гледна точка „монархофашизъм“ е нещо като „дървено желязо“? Имали сме били през 1923 г. „първото в света антифашистко въстание“. Ами глупости – как ще имаш „антифашистко въстание“, като нямаш фашизъм? Превратът от 9 юни е срещу личния режим на самозабравилия се диктатор Стамболийски и е организиран от военните при подкрепата на почти всички политически партии, включително и социалдемократическата. За какъв „фашизъм“ иде реч? А това, че през септември по нареждане на Комунистическия интернационал верните му слуги в България организират зле подготвен и предварително осъден на неуспех метеж, си е чиста самоубийствена авантюра. Както и атентатът в църквата „Св. Неделя“ две години по-късно. Бедата е, че и в двата случая за това плащат с живота си хиляди невинни идеалисти, включително и част от елита на тогавашната българска интелигенция. Ама това не е проява на „фашизма“ като изградена политическа система, защото такава просто няма. Няма и в следващите  20 години, в които постепенно ловкият цар Борис ІІІ постепенно изгражда личния си режим. Спазвайки при това принципа си „Винаги с Германия, никога против Русия“? Ще се споразумеем ли някога по тази част от миналото си? Или просто на част от нас май не ни е изгодно? През септември 1944 г. съветската армия не ни освобождава (няма от кого), а ни окупира. Но това става по споразумение с другите две „велики сили“ от антихитлеристката коалиция – Великобритания и САЩ. Те си искат Западна Европа (Чърчил – и Гърция, за да контролира Проливите), а останалата част от континента просто я харизват на СССР. Без при това изобщо да се съобразяват с волята на „малките“ народи, попаднали в т. нар. „съветска сфера на влияние“. Ще се споразумеем ли и по тази част от миналото си? Или отново едни ще се фръцкат като „герои от антифашистката борба“, а други ще ги хулят, че са наложили и в България „комунизма“? Да, след 1944 г., и особено през 50-те – 70-те, у нас се построи много. Но мигар другите държави, а и като цяло светът, стояха на едно място и чакаха да ги настигнем? Ами май не. Само дето го правиха в различни условия – едните като демокрации и свободни пазарни икономики, а другите, между които и ние, като недемокрации и „държавен социализъм“. Не че и те не вървяха напред, но много по-бавно и с неспирно изоставащи темпове. А в политически аспект – като утвърждаващи се лични диктаторски режими от авторитарен тип. Което обаче приключи в края на 80-те години, когато и те тръгнаха от недемокрация към демокрация. С което искам да кажа, че както нямаше фашизъм, така нямаше и комунизъм. А в по-общ план и предишните „антифашисти“, и днешните „антикомунисти“ са по-скоро дребни политически (а и преди, и сега добре платени) шмекери. Ако някой тръгне обаче да ме убеждава, че това станало главно под натиска на „вътрешните опозиционни сили“, направо да спре да си хаби силите. Просто настъпи времето на т.нар. „трета (постиндустриална) епоха“, в която САЩ, а в по-широк смисъл и западната икономика, буквално смазаха СССР и сателитите му от Изтока. И те бяха принудени да признаят поражението си. И да приемат демокрацията – не само стопанска, но и политическа. И от тази гледна точка така, ако през 1944-та руснаците ни окупираха политически и икономически, през 1989-а бяха заставени да ни освободят от опеката си. Ще се споразумеем ли някога и върху този безспорен факт, който също е част и от нашето минало? Или и по него няма да спрем да се делим? Неспирно ровейки при това в историята си, вместо да погледнем напред? Май засега първото се оказва по-лесно. Само че, докато я караме така, „светлото европейско бъдеще“ ще става все по-далечно... Сподели:", "date": "2019.09.14", "title": "Проф. Драгомир Драганов: Съветската армия не ни освободи, а ни окупира! Както нямаше фашизъм, така нямаше и комунизъм"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B4%D0%BD%D0%B5%D1%81---%D0%B2%D0%B5%D0%B7%D0%BD%D0%B8%D1%82%D0%B5-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0-news869875.html", "text": "ОВЕН Денят е неблагоприятен за нови занимания и разрешаване на професионални проблеми. Всички около вас са заети със задачите си и отказват да ви изслушат и преценят думите ви. Предпазливостта и разумните действия ще ви помогнат да се справите с трудните моменти. На работното място бъдете търпеливи и не влизайте в спор с никого. ТЕЛЕЦ Очаквайте разправия заради ваши стари дългове и неизпълнени обещания, за които някой около вас ще си спомни в деня. Възможни са материални успехи, ако сте достатъчно гъвкави, за да не пропуснете шанса си. Разчитайте на помощ от приятели, ако искате изхода да бъде благоприятен. БЛИЗНАЦИ От сутринта бъдете внимателни, бдителни и предвидливи. Опитайте се да избягвате категоричните изказвания и обидните реплики. Отложете взимането на важни делови решения, ако не е належащо, защото може да си навредите. Ще жънете успехи в материално отношение, ако успеете да договорите работа в съдружие. РАК Неочаквани неприятности с ваши колеги с лекота ще нарушат спокойствието ви. Емоцията е водеща, заради незаслужени обидни думи, които сте чули да изричат. Ако не я овладеете ще ви донесе сериозни загуби. Не се опитвайте да се обвързвате в делови отношения с непознати хора, за да избегнете бъдещи загуби. ЛЪВ Поставете началото на реализация на новите си идеи, ако сте ги обмислили добре. Всички са на ваша страна, ако не сте прекалено импулсивни и не се заяждате за грешки допуснати от вашите колеги. Повишение могат да очакват заетите в сферата на банковото дело и финансите. Въпреки трудностите, с които ще се сблъскате, успехът е с вас. ДЕВА Направете крачката към начинания, чрез които ще се издигнете на нов професионален връх и ще подобрите финансовото си състояние, но не на късмет, а с упорита работа. Не се поддавайте на погрешни представи за работата си. Бъдете реалисти. Внимавайте с деловите запознанства. ВЕЗНИ Възобновете прекъснати делови партньорства и създайте нови познанства сутринта. Работата ви спори, ако сте активни и не се занимавате с чужди проблеми. Бъдете внимателни в отношенията с деловите си партньорите. Не проявявайте излишни амбиции. Очаквайте приятни новини. СКОРПИОН Трудностите, които ще се изпречат на пътя ви, ще станат причина за разногласия на работното място. Докажете, че сте способни да ги преодолеете. Разрешете навреме служебните проблеми, ако искате успехът да бъде с вас. Не пропускайте добрите възможности, дарени ви от Съдбата. СТРЕЛЕЦ Предстои ви неблагоприятен и изпълнен с напрежение ден. Избягвайте крайните изказвания. Трудностите са преодолими, ако не си внушите, че някой друг е виновен и поправите грешките си. Интуицията ще ви предпази от провали на работното място, заради доверяване на неподходящи партньори. КОЗИРОГ Прекарайте повече време със семейството си, ако ви е възможно да се приберете около обед, ако не е възможно заведете близките си на ресторант. При възможност не се натоварвайте с чужди задачи. Пазете се от силни емоции, контролирайте ги, за да не ви попречат на работата. ВОДОЛЕЙ Отново сте във форма. Активността ви се засилва, защото сте амбицирани да се докажете като успяващи и незаменими. Слушайте интуицията си, която ще ви помогне да жънете успехи на работното място. Денят е идеален за срещи и провеждане на делови разговори. Звездите ви предупреждават за непредвидени разходи. РИБИ Предпазвайте се от измами и заблуда, както и от ласкатели. На пръв поглед всички делови предложения изглеждат добри, но ги проверете отново, за да избегнете загубите. На работното място се заемете с текущите си задачи. Възстановяването на хармонията в отношенията ви е една от най-важните ви задачи и в този ден. Сподели:", "date": "2019.09.14", "title": "САМО В ПИК! Топ астроложката Алена с ексклузивен хороскоп за днес - Везните ще се радват на приятни новини, Девите да внимават с деловите запознанства"}
{"url": "https://pik.bg/%D0%B0%D0%B4-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-25-%D0%B4%D1%83%D1%88%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news869924.html", "text": "МВР 25 души са пострадали при катастрофи в страната през изминалото денонощие. Това съобщиха от пресцентъра на . Общо в страната са станали 19 тежки пътнотранспортни произшествия. В София са регистрирани 30 леки и две тежки катастрофи, при които са пострадали трима души. Сподели:", "date": "2019.09.14", "title": "АД ПО ПЪТИЩАТА: 25 души пострадаха при катастрофи само за денонощие"}
{"url": "https://pik.bg/%D1%80%D1%83%D1%81%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B6%D0%B8%D0%B2%D0%B5%D0%B5%D0%BC-%D0%BA%D0%B0%D1%82%D0%BE-%D0%B2-%D0%B3%D0%B0%D0%B7%D0%BE%D0%B2%D0%B0-%D0%BA%D0%B0%D0%BC%D0%B5%D1%80%D0%B0-news869907.html", "text": "Русе излиза на протест заради мръсния въздух над града. Социалните мрежи са заляти с множество информации за това, че въздухът над града е отровен, съобщава Нова телевизия. „Русенци настояват да дишат чист въздух – заяви Галичка Николова от организаторите на протеста. - Въздухът на Русе не е мръсен а отровен. Искаме институциите да започнат да работят, да приведат всички заводи в нужните норми, да коригират перечиствателните съоръжения да не отделят отровни газове, които ни тровят”. „Русе е на първо място по онкозаболявания. Тровят нас и децата ни безнаказано”, заяви протестираща. „Настояваме за чист въздух – допълни друга. - Това е наше право, което ни отнемат. Има достатъчно предприятия на територията на източната промишлена зона. Трябва нова оценка за замърсяване на околната среда, но от независими чужди експерти. Минимум на европейско ниво”. „Живеем като в газова камера – изригна протестираща. - Люта засдушлива миризма с привкус на бакелит се усеща когато сме на улицата. Това става често. Много неприятно е. Като си на улицата, при силно обгазаване започва да щипе и дразни. Искаме да дадем на децата ни бъдеще, чист въздух”. Сподели:", "date": "2019.09.14", "title": "Русе на протест заради мръсния въздух: Живеем като в газова камера"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-47-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B0%D0%BD%D0%BA%D0%B0%D1%80%D0%B0-news869908.html", "text": "Трус със сила 4.7 по скалата на Рихтер разтърси столицата на Турция, съобщи БГНЕС, цитирана от нова телевизия. Земетресението е било регистрирано в 09:03 часа днес местно време на дълбочина 10 километра. Епицентърът на труса е бил североизточно от Анкара. До момента няма данни за загинали хора и нанесени сериозни материални щети. Сподели:", "date": "2019.09.14", "title": "Земетресение с магнитуд 4.7 по Рихтер разтърси Анкара"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D1%81-%D0%B4%D1%80%D0%BE%D0%BD%D0%BE%D0%B2%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BF%D0%BE%D0%B6%D0%B0%D1%80-%D0%B2-%D0%B4%D0%B2%D0%B5-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BF%D0%B5%D1%82%D1%80%D0%BE%D0%BB%D0%BD%D0%B8-%D0%B8%D0%BD%D1%81%D1%82%D0%B0%D0%BB%D0%B0%D1%86%D0%B8%D0%B8-news869906.html", "text": "Нападения с дронове са предизвикали пожар в две големи петролни съоръжения в Саудитска Арабия тази сутрин. Това съобщи вътрешното министерство на страната, цитирано от „Асошиайтед Прес”, БТА и Нова телевизия. Пожарът е овладян, уточняват от министерството. В съобщението не бе уточнено кой е извършил атаките срещу съоръженията на петролната компания „Арамко”. Йеменските бунтовници хуси често са нанасяли удари с дронове срещу мишени в Саудитска Арабия, но засега не са поели отговорност за днешните нападения. Днес са атакувани голямо петролно съоръжение в Абкаик, близо до Даман, и петролното находище Хурайс, в Източната провинция на кралството. Сподели:", "date": "2019.09.14", "title": "Нападения с дронове предизвика пожар в две саудитски петролни инсталации"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BA%D0%B0%D0%BA-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%B0%D1%82%D0%B0-%D1%81%D0%BE%D1%84%D0%B8%D1%8F%D0%BD%D0%BA%D0%B0-%D1%89%D0%B5-%D0%BE%D1%82%D0%B2%D0%BE%D1%8E%D0%B2%D0%B0-%D1%81%D0%BE-news869905.html", "text": "\"Не признавам правото на Мая Манолова да завява: \"Ще отвозваме София.\" Г-жо кюстендилска софиянка, аз уважавам хората оттам, и Цветанка Ризова  е от Кюстендил, но как ще ме завоювате, пак ли ще ни национализирате\", попита в ефира на БНТ депутатът от ГЕРБ и бивш конституционен съдия Георги Марков. \"София има политическа култура. Ако не беше така, нямаше да дойдем на 14 декември, когато обградихме парламента, за да свалим член Първи от Конституцията. Ние, софиянците, направихме промяната. Мая щяла да разтваря ветрилото. Отново да ми играе мадам Бътерфлай? Няма да стане. Аз харесвам нейното облекло, синьото костюмче, ама то се вижда червеното й сърце.  Манолова е е най-червеното, което е имала БСП в демокрацията. Каква независима си ти. И ти направи Костинбродската афера. Аз считам голяма грешка на Бойко, че я назначи за омбудсман. Острие била. И аз съм острие. Защо не ме направиха омбудсман. Каква София заварихме през 90-та? София на празните магазини, опашки за банани, чудовището Кремиковци, блъскане по трамваите да посрещаме Брежнев, вестници ни дадоха да си правим шапки, накрая ни спряха тока, бяхме като светулки. А Лукановата зима? Беше глад, нямаше лекарства. Това беше социалистическа София. Най-грозният град наред с Тирана. Другарите направиха панелите, а сега пък крещят, че била презастроена. Чуждестранни делегации минават през жк Дружба, ужасяваща гледка. Другарите го направиха това. Отчуждаваха ни от центъра и ни пращаха по крайнините. Не ща този социалистически модел. ГЕРБ, Борисов и Фандъкова направиха зрими неща. Метрото - за 1,60 другарят Иванов и другарят Петров да идат от \"Младост\" в Люлин, до аерогарата, до жп гарата. Корнелия Нинова отиде да гледа Гришо къде? В зала \"Адмеец\", която Бойко построи, посочи се още Марков. \"Фандъкова е един културен кмет, смирен, с никой не се скара, никой не обиди, а работи с 16 партии. И говори за нов екип. А Мая Манолова не ща да ме освобождава от демокрацията, не ща друга София\", категоричен е Георги Марков. Сподели:", "date": "2019.09.14", "title": "БОМБА В ЕФИР! Георги Марков скочи на Мая Манолова: Как кюстендилската софиянка ще отвоюва София, пак ли ще ни национализира?"}
{"url": "https://pik.bg/%D0%B6%D0%B0%D0%B6%D0%B4%D0%B0-%D0%BC%D1%8A%D1%87%D0%B8-%D1%87%D0%B5%D1%82%D0%B8%D1%80%D0%B8-%D1%81%D0%B5%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news869704.html", "text": "Жителите на четири села в Пловдивска област са с нарушено водоподаване заради аварии. Това съобщиха от ВиК – Пловдив. Без вода са абонатите от населените места Долна махала и Орешец, а с частично нарушено водоподаване са живеещите в селата Слатина и Маноле. Възможно е да бъде нарушено и водоподаването към домакинствата в село Бегунци заради отстраняването на авария на захранващ водопровод. С нарушено водоподаване са също живтелите на Клисура, също абонатите от кв. „Св. Георги“ в Асеновград. Екипите на водоснабдителното дружество отстраняват аварии в района на улиците „Калофер“, „Илия Иванов“, „Георги Кондолов“ и „Перущица“ в Пловдив, също при булевардите „Шести септември“ и „Стефан Стамболов“ в областния град. Сподели:", "date": "2019.09.14", "title": "Жажда мъчи четири села в Пловдивска област"}
{"url": "https://pik.bg/%D1%88%D0%BE%D0%BA-%D0%BA%D1%80%D0%B0%D0%B9-%D0%B0%D1%85%D1%82%D0%BE%D0%BF%D0%BE%D0%BB-%D0%BC%D0%BE%D1%80%D0%B5%D1%82%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%B4%D0%B2%D0%B5-%D0%BC%D1%8A%D1%80%D1%82%D0%B2%D0%B8-%D0%B1%D0%B5%D0%B1%D0%B5%D1%82%D0%B0-%D0%B4%D0%B5%D0%BB%D1%84%D0%B8%D0%BD%D0%B8-news869862.html", "text": "Два мъртви делфина стреснаха плажуващи на ахтополския плаж. Морските бозайници са забелязани днес от дете, докато влиза в морето. Това съобщава \"Флагман\", позовавайки се на читателски сигнал. „И двата трупа бяха на бебета делфини. Едното от тях бе в напреднала фаза на разлагане. Жалко е да виждаме умрели морски бозайници по нашите плажове. Всяка година броят на мъртвите делфини се увеличава“, пише в писмото си читателят. Плажуващите са подали сигнал до Регионалната инспекция по околната среда и водите (РИОСВ) Бургас. Предстои установяване на причините за смъртта им от екоинспекторите. Сподели:", "date": "2019.09.14", "title": "ШОК КРАЙ АХТОПОЛ! Морето изхвърли две мъртви бебета делфини"}
{"url": "https://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%B0%D0%B2%D1%81%D1%82%D1%80%D0%B8%D0%B5%D1%86-%D1%81-88-%D0%B7%D0%BC%D0%B8%D0%B8-%D0%B2-%D0%BA%D1%83%D1%84%D0%B0%D1%80%D0%B0-%D1%81%D0%B8-news869684.html", "text": "Австриец, внасящ незаконно 88 живи влечуги, от които 43 отровни, в куфар от Филипините, беше спрян от митничари на летището във Виена, съобщи ДПА. Змиите са открити при сканирането на куфара. Когато мъжът казал, че сред тях има отровни, служителите решили да пренесат куфара затворен до зоологическата градина Шонбрун. Освен змии в куфара е имало варани и гекони. Малките екземпляри са били сложени в найлонови чорапи. Пътникът е планирал да продаде влечугите на панаир в Германия. Срещу него ще бъде заведено дело за нарушаване на австрийския закон, забраняващ търговията със защитени видове. Влечугите ще останат в зоологическата градина в Шонбрун и в още един австрийски зоопарк. Сподели:", "date": "2019.09.14", "title": "Митничарите във Виена спипаха австриец с 88 змии в куфара си"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BE%D1%82%D0%B8%D0%B2%D0%B0-%D0%BB%D0%B8-%D1%81%D0%B8-%D0%BB%D1%8F%D1%82%D0%BE%D1%82%D0%BE-%D1%89%D0%B5-%D1%81-news869864.html", "text": "- О, да. Разбира се, че си отива. Време му е. Съвсем скоро идва астрономическата есен. Нищо, че навън е типично лятно време. Ние сме в есенен месец. Сутрин е хладничко, не като през лятото. И това ще продължи до към 25 септември. Ние в момента имаме почти всеки ден температури над 30 градуса. Прекрасните синоптички по телевизията станаха скучни. Говорят за слънчево време, слънчево, та слънчево. Няма дъжд, сухо е. Което не е добре за агробизнеса. Язовирите се изпразват... - Май няма да завали скоро. Ние четири - пет пъти обещаваме дъжд, но обстановката бързо се размива. И дъжд няма. Динамично е. - Първата десетдневка на октомври ще бъде топла. Така поне засега се очертава. И после се очаква дъжд. Но, ще видим дали времето няма ди ни изиграе някаква шега. - Прекрасен. Майките да знаят, че само сутринта трябва да вземат една лека връхна дрешка на децата си. После ще стане слънчево и топло. - Захлаждане се очаква към 18-ти. До тогава ще имаме максимални температури над 30 градуса.  Най-топло ще бъде на самия 18 септември. Но това ще е до обяд. В следобените часове ще нахлуе свеж студен въздух. На 19-ти температурите ще бъдат с 7 - 8 градуса по-ниски. А на 20-ти ще паднат с още 5 градуса.  Това ще продължи и в събота, и в неделя. На изолирани места температурите ще паднат и до нулата. На 19, 20 и 21 септември се очакват валежи, но на изолирани места. Сушата, за съжаление, продължава. От понеделник, 23 септември, ни очаква ново подобрение на времето. До края на месеца ще бъде сравнително топло. В студена София температурите са с 4 - 5 градуса над обичайно максималните. Така ако върви времето, септември ще бъде най-топлият през последните 20 г. насам. На много места кестените цъфнаха отново. - Досега се радваме на гореща есен. Септември, както казах, ще го изпратим с много топлина. Има прогнози, че след толкова горещо и сухо време ни очаква дъждовен октомври и студен ноември. Но те са това са твърде смели. Дългосрочните прогнози доста често се разминават с действителността. Както ви казах, от 23-ти септември ще се затопли и така ще бъде до края на октомври. - Ще слеем истинското с фалшивото лято. Очаква се зимата да е по-топла с половин - един градус. Но периодите с обилни снеговалежи и виелици ще бъдат по-кратки. Това е всъщност глобалното затопляне. Големите студове, не че няма да ги има, а ще бъдат в по-малки периоди. Сподели:", "date": "2019.09.14", "title": "САМО В ПИК! Топ климатологът проф. Георги Рачев с експресна прогноза отива ли си лятото, ще се радваме ли на топла есен, какво ще бъде времето в първия учебен ден"}
{"url": "https://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8-%D0%BB%D0%B8%D1%86%D0%B0-%D0%BE%D1%82-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8%D1%8F-%D0%B5%D0%BA%D1%80%D0%B0%D0%BD-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B8-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D1%80%D0%B5%D0%BA%D0%BB%D0%B0%D0%BC%D0%B8-%D0%BD%D0%B0-%D1%81%D1%8A%D0%BC%D0%BD%D0%B8%D1%82-news869900.html", "text": "Популярни лица от Нова телевизия бяха замесени в мега скандал с измама с продажба на съмнителни продукти за отслабване, за която не са давали съгласие, съобщиаха от медията. Рекламата е под формата на сайт, имитиращ този на Нова телевизия. Сред използваните лица е това на водещата на сутрешния блок Аделина Радева. „Приятелка ми изпрати линк с мое интервю как съм отслабнала само за месец и как ми се е отразило. Не съм давала такова интервю. Бях шоксирана”, коментира Радева. В измисления сайт дори има и отзиви от хора, които реално не съществуват. „Това си е невероятна наглост – категоричен бе Пайо Майорски от Асоицацията за защита на потребителите. - Става дума за продукт с неясни качества и произход. Такъв, който няма как да проверите какво се съдържа в него, как действа. Не знам дали има някой санкциониран при подобни ситуации, защото това не е първи такъв случай. Не са спазени основни принципи за разпространение на продукта. Няма оставени контакт и адрес къде да проверим. Това трябва веднага да ни светне лампичката. Потербителят трябва да си изгради собствен сигнален инстинкт. Трябва да проверява нещата. Все пак имаме възможност да проверяваме колко е достоверна информацията в сайтове и социални мрежи”. Майорски коментира още доколко можем да се доверим на масовите големи сезонни намаления по магазините. „Виждаш че има намаление от витрината на магазина, но като влезеш вътре не можеш да се ориентираш къде точно са сериозно намалените стоки – анализира специалистът. - Като влезеш вътре обикновено става ясно, че само малко продуки са с голямо намаление - толкова, колкото си видял на витрината. Има и други уловки – ако си купиш втори или трети продукт. Това са търговски практики. Има магазини със сериозни намаления и още като влезеш има едни щандове, където са сериозно намалените стоки. Това помага за бързото и лесно ориентиране. Не е задължително да има някаква измама. Не напразно се казват сезонни намаления. Съответната стока е седяла в магазина няколо месеца и търговецът иска да си върне поне някакви средства. Друг е въпросът, че не се обозночават правилно промоциите. Като влезеш, трудно можеш да се ориентираш как да реагираш и къде да търсиш намалените стоки. Преди да обявите намалението трябва да докажате че тази стока е продавана нпоне месец на предходната цена. Освен това, задължтелно до намалената цена трябва да е поставена и предишната, преди намалението”. Експертът от Асоциацията за защита на потребителите коментира и измамите около пазаруването за учениците преди първия учебен ден. „За първия учебен ден с пазаруването има нарушения и сигнали, което е обичайно – каза Пейо Майорски. - Когато имай такива период,и се притъпяват сетивата на потребителя, защото търсим да купим всичко бързо и ако може от едно място и не обръщаме толкова внимание. Хората трябва да са внимателни”. Сподели:", "date": "2019.09.14", "title": "МЕГА СКАНДАЛ! Популярни лица от телевизионния екран използвани за фалшиви реклами на съмнителни продукти за отслабване"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D0%BA%D0%B0%D1%80%D0%B8%D0%B5%D1%80%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news869795.html", "text": "че една от действащите кариери в района на селото е незаконна и няма официално предоставена концесия от министерството на енергетиката, легализираща дейността й. Констатирано било и, че в имота има трошачно-сортировъчна инсталация, която работило и в момента на проверката. В незаконния обект се ивършвало добив, преработка и изнасяне на скална маса. РИОСВ-Пловдив незабавно е алармирала за случая министерството на енергетиката (което се явява компетентен орган по Закона за подземните богатства), както и кмета на община Раковски. Реакцията е незабавна. Оттам са предприели проверка на място и са постановили незабавно преустановяване на дейността. Предстоят следствени действия по случая. Проверки на каменни кариери край село Шишманци след самосезиране на РИОСВ-Пловдив от коментари на граждани в социалните мрежи за запрашаване на населеното място, идващо от тях. При проверката, целяща осъществяване на контрол по реда на Закона за чистотата на атмосферния въздух на 5 септември, екоекспертите се натъкнали на незаконна кариера край селото. Информацията обаче е съобщена цели девет дни след проверката. На място е установено, Сподели:", "date": "2019.09.14", "title": "Откриха незаконна кариера край Пловдив"}
{"url": "https://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B6%D0%B0%D0%BD-%D0%BC%D0%B0%D1%80%D0%B8-%D0%BB%D1%8C%D0%BE-%D0%BF%D0%B5%D0%BD-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-news869876.html", "text": "Бившият лидер на френската крайна десница Жан-Мари Льо Пен беше обвинен в \"присвояване на държавни средства\" и в \"съучастие\" за това по дело за фиктивни назначения на членове на неговата партия, тогава Национален фронт, в Европейския парламент, съобщават световните агенции, цитирани от БТА и „Дарик”. Съоснователят на партията, преименувана на Национален сбор под ръководството на неговата дъщеря Марин Льо Пен, беше разпитван в продължение на повече от четири часа от парижки следователи за работните места на трима негови сътрудници, казаха адвокатите му. 91-годишният Льо Пен \"е много уморен от всичко това\", каза един от защитниците му. Юристът добави, че очевидно става дума за политическо дело и осъди нахлуването на съдебната власт в сферата на законодателната. През април Льо Пен отказа да се яви пред разследващите като се позова на имунитета си на евродепутат. Н 12 март обаче той му беше отнет от Европарламента по искане на френското правосъдие. Разследващите смятат, че партията и нейните лидери съгласувано и умишлено са прилагали система за отклоняване на парите, предназначени за парламентарните сътрудници на всеки депутат, за да правят икономии от заплати. Европейският парламент оцени тези щети на 7 млн. евро за периода 2009-2017 г. Сподели:", "date": "2019.09.14", "title": "Повдигнаха обвинения срещу Жан-Мари Льо Пен. Ето за какво"}
{"url": "https://pik.bg/%D0%B7%D0%B0-%D0%B4%D0%B0-%D1%81%D1%82%D0%B5-%D0%B7%D0%B4%D1%80%D0%B0%D0%B2%D0%B8-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%B0%D0%BA%D0%B2%D0%B8-%D1%82%D0%BE%D1%87%D0%BD%D0%BE-%D1%81%D0%B0-%D0%BF%D0%BE%D0%BB%D0%B7%D0%B8%D1%82%D0%B5-%D0%BE%D1%82-%D0%B3%D1%83%D1%88%D0%BA%D0%B0%D0%BD%D0%B5%D1%82%D0%BE-news869428.html", "text": "В края на тежък ден най-хубавото, което можем да си представим, е как се прибираме у дома при любимия човек, а в прегръдката му забравяме за грижите и трудностите, които носим като товар със себе си. Как е възможно доброто старо гушкане винаги да успява да ни накара да се почувстваме по-добре? Ако не сте го правили отдавна, защото все не ви остава време, задължително отделете за това специално свързване един с друг. Защото няма чувство, сравнимо с топлината от прегръдката на любимия човек. Не само че прегръдките ни карат да се чувстваме спокойни и щастливи, но и имат сериозни ползи за здравето. Така че ако се оплаквате от стрес, безсъние или предразположеност към болести, най-добро нещо, което можете да направите за емоционалното и физическото си здраве, е да отделите време за малко гушкане. Сподели:", "date": "2019.09.14", "title": "ЗА ДА СТЕ ЗДРАВИ: Стана ясно какви точно са ползите от гушкането"}
{"url": "https://pik.bg/%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%B1%D0%B4%D0%B6-%D0%BD%D0%B0%D0%B1%D0%B8%D1%80%D0%B0-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82-news869881.html", "text": "Кампанията на БДЖ \"Чети във влака\" набира все повече популярност, съобщава БТА, цитирани от „Дарик”. Агенцията се позовава на съобщение на пресцентъра на БДЖ. Много нови автори, издателства и асоциации се включиха към инициативата като предоставиха своите произведения за виртуалната библиотека на националния железопътен превозвач. За улеснение на читателите разнообразният избор на книги вече е разделен на четири основни категории. Това съобщиха от пресцентъра на БДЖ. БДЖ, съвместно с български издателства, стартира в края на юли кампанията, която цели да стимулира четенето на електронни книги по време на пътуване. Всички пътници, притежаващи смарт устройства, могат да сканират разпространените във влаковете стикери с QR код, който ще им даде достъп до виртуалната библиотека на \"Чети във влака\". Кампанията се радва на изключително голям интерес, като отчетената посещаемост е между 500 и 1 000 потребители средно на ден. Виртуалната библиотека на \"Чети във влака\" ще остане отворена за нови попълнения целогодишно. Всеки автор и издателство могат да се включат в инициативата като се свържат с БДЖ на официалната електронна поща: bdz@bdz.bg. Реализирането на проекта \"Чети във влака\" предоставя възможност на четящите хора да се докоснат до утвърдени и нови български автори, както и да следят актуалните заглавия и събития, организирани от издателствата. Сподели:", "date": "2019.09.14", "title": "Кампания на БДЖ набира популярност"}
{"url": "https://pik.bg/%D1%81%D0%B8%D0%BD%D0%BE%D0%B4%D1%8A%D1%82-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%BD%D0%BE%D1%81%D0%B5%D0%BD-%D0%BF%D0%BE%D1%85%D0%BE%D0%B4-%D1%81%D1%80%D0%B5%D1%89%D1%83-%D0%BC%D0%B5%D0%BD%D1%82%D0%B5-%D0%BF%D0%BE%D0%BF%D0%BE%D0%B2%D0%B5%D1%82%D0%B5---%D0%B2%D0%BA%D0%B0%D1%80%D0%B2%D0%B0-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D1%80%D0%B5%D0%B3%D0%B8%D1%81%D1%82%D1%8A%D1%80-news869824.html", "text": "След като регистърът бъде готов, той ще бъде качен на сайта на синода, за да е достъпен за всички вярващи, ако мирянин има съмнение за някой, че е поп-менте. \"Възможно е някъде за свещенослужители да се представят хора, които на практика не са и нямат нищо общо с Българската православна църква и нейния синод“, коментира пред \"Монитор“ Ловчанският митрополит Гавриил и допълни, че е чувал за такива случаи. По разказите на миряни най-много нелегитимни попове се навъртат в Централните гробища в София особено на Задушница, за да вземат някой и друг лев от опечалените срещу нескопосано прочетена молитва. \"Данни на Свещеническия съюз към КТ „Подкрепа“ показват, че 964 са свещенослужителите в Българската православна църква, като в това число не влизат тези от старокалендарните фракции, както и някои останали към алтернативния синод“, каза експертът богослов към синдиката Христо Латинов. По думите му към хората на покойния дядо Пимен са останали 4-ма епископи и 60 попове в цялата страна. Отделно към сталокалендарците на епископ Фотий, който не е към БПЦ и старокалендарците към един от отцепническите фракции на Гръцката църква свещениците са около 50, като в това число не влизат монасите и монахините. Към старокалендареца Касиан йеромонасите, които са свещеници-монаси са 13, отделно към него иам още 20 калугери и няколко монахини. Светият Синод подготвя регистър на свещениците към официалната Българска Патриаршия. В него всеки един от тях ще фигурира с имената си и в коя от тринадесетте епархии на църквата служи, съобщиха от Синодалната палата. Сподели:", "date": "2019.09.14", "title": "Синодът тръгна на кръстоносен поход срещу менте-поповете - вкарва свещениците в регистър"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D1%80%D0%BE%D0%B9%D1%81-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news869762.html", "text": "Един от големите лидери на Борусия Дортмунд Марко Ройс сподели, че не се вижда като част от футбола за дълъг период от време. \"Да работя още 15 или 20 години в този бизнес със същия интензитет като треньор или мениджър, това определено не е моето нещо\", сподели Ройс пред вестник Die Zeit. \"Бих искал да имам друг живот след края на кариерата ми като футболист. Да правя неща, за които не съм имал възможност - да пътувам много и за дълго време, а не както е сега - за два дни на определено място. Има толкова други неща, които да правиш, на за тях е нужно време.\" 30-годишният германец Ройс вече е със статут на голяма легенда на Борусия Дортмунд, макар да се очаква да запише още много силни мачове с фланелката на гранда. Сподели:", "date": "2019.09.14", "title": "Футболната звезда Ройс с гореща изповед"}
{"url": "https://pik.bg/%D0%B1%D0%B0%D0%B1%D0%B0-%D0%B4%D0%B0%D0%B4%D0%B5-%D0%BD%D0%B0-%D0%B2%D1%80%D0%B0%D1%87%D0%BA%D0%B0-1365-%D0%BB%D0%B5%D0%B2%D0%B0-%D0%B7%D0%B0-%E2%80%9E%D1%80%D0%B0%D0%B7%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%BC%D0%B0%D0%B3%D0%B8%D1%8F%E2%80%9C-news869701.html", "text": "Баба даде на врачка 1365 лв. за „разваляне на магия“, съобщиха от полицията. На 12 септември в полицията в Стара Загора е подала сигнал 82-годишна жена, че е станала жертва на измама. Предния ден на вратата на дома ѝ позвънила непозната жена, която ѝ казала, че има направена магия. За да развали магията, измамницата поискала всичките налични в дома пари, за да им бае, след което си тръгнала. Малко по-късно потърпевшата установила, че липсва сумата от 1365 лв. По случая е образувано досъдебно производство. Сподели:", "date": "2019.09.14", "title": "Баба даде на врачка 1365 лева за „разваляне на магия“"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%80%D1%83%D0%BC%D1%8A%D0%BD%D0%BA%D0%B0-%D0%B2-%D0%B0%D1%82%D0%B8%D0%BD%D0%B0-%D1%81-400-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-news869859.html", "text": "На летище Атина е арестувана 49-годишна румънка, заради това, че незаконно имала в себе си 401 документа за самоличност – паспорти и лични карти. Предполага се, че става дума за крадени документи. Румънката била задържана при пристигане на летище Атина, след като документите били открити при прегледа на багажа ѝ. Тя е обвинена в незаконно притежание на документи за самоличност на други лица и приемане на вещи, които са попаднали в нейно притежание в резултат на престъпление. Води се разследване как документите са попаднали в задържаната и къде би могла да има съучастници. Има и предположение, че става дума за нелегален трансфер на документи, които - след \"обработка\" - могат да послужат на нелегални мигранти от Гърция да продължат пътя си към Европа. Сподели:", "date": "2019.09.14", "title": "Арестуваха румънка в Атина с 400 откраднати паспорти"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%B3%D0%B0%D1%81%D1%82%D0%B0%D1%80%D0%B1%D0%B0%D0%B9%D1%82%D0%B5%D1%80-%D0%BD%D0%B0%D1%85%D0%BB%D1%83-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BE%D0%BF%D0%B8%D1%82%D0%B0-%D0%B4%D0%B0-%D1%8F-%D1%83%D0%B1%D0%B8-news869687.html", "text": "Окръжна прокуратура – Благоевград, е внесла за разглеждане в съда обвинителен акт срещу С.К. (на 46 години) за извършени от него престъпления – опит за влизане в чуждо жилище чрез употреба на сила, през нощта и въоръжен, незаконно държане на оръжие и боеприпаси, както и опит за убийство. Обвиняемият К. повече от 10 години живеел на семейни начала със С.О. До май 2018 г. двамата обитавали къщата на жената в Благоевград. Причината за раздялата им била в промяната на отношенията помежду им и упражняван от мъжа физически и психически тормоз върху пострадалата. Агресивното поведение на обвиняемия се проявявало предимно след употреба алкохол. След поредния скандал С.О. осъзнала, че поведението на мъжа към нея няма да се промени, поради което го помолила да напусне дома й. Разделили се видимо нормално за околните, като обвиняемият К. заминал да живее и да работи в Германия. В продължение на няколко месеца пострадалата О. била оставена на спокойствие. След липсата на контакт К. започнал да й пише в социалните мрежи. Настоявал да се съберат, обаждал й се по телефона, като молил да го приеме отново да живеят заедно и да подновят връзката си. При отказите на жената ставал агресивен и започвал да я заплашва, че ще я застреля и че ще запали къщата й с бензин, съобщиха от прокуратурата. На 16 февруари обвиняемият С.К. отпътувал от Щутгарт за България. На следващия ден, при пристигането в Благоевград, отседнал в хотел „Ертанком“, като предплатил престой за два дни. След като няколкократно безуспешно се опитал да проведе разговори със С.О. и не успял да я убеди да го приеме отново при нея, обвиняемият решил без предупреждение да отиде и лично да разговаря с нея. Предварително той се снабдил с револвер, марка „Rast&Gasser”, преработен – с райберован барабан и бойни патрони за него. Оръжието не било регистрирано в системата на МВР, а обвиняемият нямал издадено разрешение за носене на оръжие. Около 4 часа сутринта пострадалата О. се събудила от силно тропане по входната алуминиева врата. Тя категорично отказала на исканията на К. да отвори вратата. Тогава той счупил външното стъкло на прозореца до входната врата, за да влезе оттам, докато вътрешното останало здраво. Извадил револвера, насочил го срещу О. и произвел изстрел, стреляйки в посока към вратата. Изпадналата в паника пострадала отворила прозореца, при което обвиняемият успял да се надвеси над него. Жената инстинктивно започнала да се брани и да пречи на обвиняемия да влезе в жилището й през прозореца, като го хванала за ръката, с която държал револвера, и се опитвала да я отмести настрани. Борбата между двамата продължила няколко секунди. Обвиняемият натиснал спусъка на револвера и отново произвел изстрел, при което проектилът ударил стената вдясно. Шокираната жена взела стол, като го задържала пред себе си, за да се предпази от изстрелите на обвиняемия, който отново бил насочил револвера срещу нея. Той натиснал спусъка, но оръжието не произвело изстрел (револверът засякъл), а патронът останал в гнездото на барабана. Произведените изстрели и виковете на изплашената жена събудили околните жители и в съседните къщи светнали лампите. При това положение обвиняемият решил да се оттегли незабавно от местопроизшествието, защото рискувал да го заловят близките и съседите на пострадалата. Отдалечавайки се, той изхвърлил револвера и го покрил набързо с пръст. Изплашен от последствията на извършеното от него, обвиняемият решил максимално бързо да замине за Германия, като дори не се отбил до хотела, за да си вземе останалия там багаж. Към 08:30 ч. С.К. пристигнал на ГКПП – Видин, където при извършване на граничната проверка бил задържан от полицаите, тъй като към онзи момент вече бил обявен за издирване от оперативно-издирвателните служби на МВР – Благоевград. Револверът бил намерен случайно на следващия ден от непълнолетно момче. По отношение на обвиняемия е взета мярка „задържане под стража“ и му е наложена забрана за напускане пределите на Република България. Предстои наказателното производство срещу обвиняемия С.К. да продължи в съда. Сподели:", "date": "2019.09.14", "title": "ДИВ ЕКШЪН: Гастарбайтер нахлу в дома на бившата си приятелката в Благоевград, опита да я убие"}
{"url": "https://pik.bg/%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%81%D0%BF%D0%BE%D1%80%D1%82%D0%B0-%D0%B1%D0%BE%D0%BA%D1%81%D1%8C%D0%BE%D1%80-%D0%B8%D0%B7%D0%B4%D1%8A%D1%85%D0%BD%D0%B0-%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-news869666.html", "text": "Нова голяма трагедия разтърси световния спорт. Руският боксьор Андрей Молоканов почина по време на тренировка само на 29 години. Сърцето на състезателя на БК \"Икар\" внезапно е спряло, докато той е провеждал поредното си занимание. Преди него нищо не е подсказвало, че Молоканов е пред фатален край. Треньорът му Сергей Михайлов отказа коментар, както и от руската боксова федерация. Андрей Молоканов е бил един от най-талантливите боксьори в родината си като млад, но кариерата му е зациклила, след като е отишъл в армията. След това той се връща на ринга и печели серия отличия, за което му е присъдено званието \"майстор на спорта\". Сподели:", "date": "2019.09.14", "title": "Нова трагедия в спорта! Боксьор издъхна на тренировка"}
{"url": "https://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%B0%D1%81%D1%82%D0%B5%D1%80%D0%BE%D0%B8%D0%B4-%D1%89%D0%B5-%D0%BC%D0%B8%D0%BD%D0%B5-%D0%BA%D1%80%D0%B0%D0%B9-%D0%B7%D0%B5%D0%BC%D1%8F%D1%82%D0%B0-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-news869852.html", "text": "В нощта на събота срещу неделя, 370-метров астероид ще мине на разстояние около 5 милиона км. от Земята, заяви експертът Детлеф Кошни от Европейската космическа агенция (ЕКА), цитиран от ДПА. \"Парчето скала ще е видимо от нашата планета, но няма да представлява заплаха за хората. Астероидите, които минават на разстояние 400 000 км от Земята, са интереснни за нас\", уточни той. Въпросният астероид е с необичайни размери. Сред 880-те астероида, чиито размери са регистрирани от ЕКА, той е в челната двадесетица, що се отнася до диаметъра му. \"Хората от Земята ще могат да го наблюдават със стандартен телескоп през уикенда\", поясни експертът. Сподели:", "date": "2019.09.14", "title": "Огромен астероид ще мине край Земята през уикенда"}
{"url": "https://pik.bg/%D1%83%D0%BD%D0%B8%D0%BA%D1%83%D0%BC-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D0%BA%D0%B0%D1%87%D0%B8-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BF%D0%BE%D0%BD%D0%B8%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news869672.html", "text": "Американката Абрия Хенсли шашна пътниците на \"Америкън еърлайнс\" като се на самолета със своя домашен любимец - миниатюрно конче. Кончето Флърти, което е с размерите на голямо куче, пътувало близо час и половина заедно с господарката си. През цялото време на полета от Чикаго до Омаха, Небраска, мъникът се държал прилично и не притеснявал останалите пасажери, които го наблюдавали с любопитство, предаде \"Франс прес\". На въпрос защо го е качила в самолета, Абрия отговаря, че Флърти ѝ оказва емоционална подкрепа. Жената страда от тревожност, а седемгодишното конче ѝ напомня да си вземе лекарствата. \"Флърти е моят компаньон за подкрепа. Неотлъчно е до мен, за да си вземам лекарствата и да ми помага в придвижването. В самолета пътувах заедно с журналист, който беше много любезен и се съгласи пространството му да бъде ограничено заради присъствието на кончето ми. Бяхме седнали зад подвижна стена и Флърти заемаше пространството пред краката ни\", обясни Абрия Хенсли. Стопанката на миниатюрната животинка сподели, че за пръв път хваща самолет заедно с Флърти и не възнамерява да го направи повторно, пише \"Уома н.бг\". Сподели:", "date": "2019.09.14", "title": "УНИКУМ: Американка качи на самолета... понито си (СНИМКИ)"}
{"url": "https://pik.bg/%D1%85%D0%B8%D1%89%D0%BD%D0%B0-%D0%B3%D1%8A%D1%81%D0%B5%D0%BD%D0%B8%D1%86%D0%B0-%D0%BE%D0%BF%D0%BE%D1%81%D0%BA%D0%B2%D0%B0-%D0%B1%D0%BE%D1%80%D0%BE%D0%B2%D0%B5%D1%82%D0%B5-news869745.html", "text": "Хищна гъсеница напада и унищожава боровете в Родопите. Най-сериозно е положението с 50-годишни дървета в близост до курорта Огняновски минерални бани, където засегнати от боровата процесионка са над 1000 декара гори. За проблема алармираха родопски лесовъди с дългогодишен стаж. Заради тежката ситуация се налага навръх петък, 13-и, да се проведе химична борба срещу дървесния вредител. Площите ще се обработват от лесничеи от Държавно горско стопанство \"Гърмен\" с биологични препарати за растителна защита, които са разрешени от агенцията по храните и отговарят на европейските стандарти. Очаква се утре в защитата на много вековни борове и ели да се включат и колегите им от ловното стопанство \"Дикчан\" в Югозападните Родопи. С химичен препарат ще се напръскат над 1800 декара борови гори, пише всекидневник. \"Лесозащитните действия се предприемат, за да бъде намалена плътността на боровата процесионка, която обезлиства дърветата\", обявиха от Югозападното държавно предприятие. Безкомпромисната гъсеница за малко да унищожи хиляди декари борови гори край Калофер, Карлово и Сопот през 2016 г. Тогава нашествието на насекомите бе ограничено от системни мерки на Горското стопанство в Калофер и пораженията бяха малки. В Кърджалийско също пропищяха от най-големия нашественик по боровете. 4300 декара иглолистни гори в областта бяха обработени за три дни в края на август с препарати срещу боровата процесионка. Акцията се проведе с авиотехника и бе част от кампанията за борба с вредителите в горските масиви. Най-силно обезлистване се очаква в стопанствата на Кирково, Момчилград, Ардино и \"Женда\". Боровата процесионка не е безопасна и за хората, алармират експерти. При нашествието в Карловско десетки местни жители получиха обриви, причинени от гъсениците на процесионката. Нападението на инсектите бе особено масово по иглолистните дървета във военното градче и в двора на целодневната детска градина номер 7. Оттам изпратиха жалба до общината, а отговорът бе, че няма нищо неочаквано в нападенията на нашественика. Сподели:", "date": "2019.09.14", "title": "Хищна гъсеница опосква боровете"}
{"url": "https://pik.bg/%D0%B1%D0%BD%D0%B1-%D0%BF%D1%83%D1%81%D0%BD%D0%B0-%D0%B2%D1%8A%D0%B7%D0%BF%D0%BE%D0%BC%D0%B5%D0%BD%D0%B0%D1%82%D0%B5%D0%BB%D0%BD%D0%B0-%D0%BC%D0%BE%D0%BD%D0%B5%D1%82%D0%B0-%D0%B7%D0%B0-150-%D0%B3%D0%BE%D0%B4%D0%B8%D0%BD%D0%B8-%D0%B1%D0%B0%D0%BD-news869746.html", "text": "Българска народна банка (БНБ) пусна сребърна възпоменателна монета по случай 150 години от създаването на Българска академия на науките (БАН). Тя ще бъде в обращение от 16 септември 2019 г. Номиналната стойност на монетата е 10 лв., а металът, от който е изработена, е с висока проба от 999/1000. Паричният знак с диаметър от 38.61 мм тежи 23.33 г и е с гладък гурт. Тиражът на възпоменателната монета е 3000 бройки, които ще могат да се закупят от касите на БНБ, Първа инвестиционна банка, ДСК, Райфайзен и Тексим банк. Цената й е 78 лв. Автори на художествения проект са Пламен и Преслав Черневи. На лицето са изобразени емблемата на БНБ, годината 1879 г. с околовръс “Българска народна банка” и номиналната стойност 10 лв. Освен това, е изписана и 2019 г. като година на емисия. На гърба са централната сграда на БАН, а в околоръс на два реда има изписани БАН и 150 години. Монетата е втората такава по вида си. Първата е по случай 120 години БАН, 1989 г. Сподели:", "date": "2019.09.14", "title": "БНБ пусна възпоменателна монета за 150 години БАН"}
{"url": "https://pik.bg/6-%D1%81%D1%83%D0%BF%D0%B5%D1%80-%D1%85%D1%80%D0%B0%D0%BD%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B0-%D0%BA%D0%BE%D1%81%D0%B0-%D0%B8-%D0%BA%D0%BE%D0%B6%D0%B0-news869558.html", "text": "Храните, които консумираме ежедневно, са нашите основни източници на витамини и минерали. Благодарение на тях, ние сме енергични, здрави, радваме се на красиви кожа и коса. Всеки сезон е уникален с това, че ни предлага определени храни, които се грижат за нашето здраве. Преминавайки от един сезон към друг, в тялото ни се случват редица промени. Затова трябва да му помогнем да се адаптира към тях, чрез ежедневното си меню. Кои есенни храни ще се погрижат за здравето и красотата на вашите кожа и коса, вижте в следващите редове. Това е една от най-полезните храни за здравето и красотата на косата и кожата. Тиквата е богата на бета каротин, който тялото ни превръща във витамин А, който забавя появата на бръчки. Витаминът помага за защита на нашите клетки и кожа от увреждането на свободните радикали. Не на последно място, тиквата ни осигурява цинк, който намалява риска от образуване на акне, но стимулира обновяването на клетките. Тиквените семки са суперхрана за женската красота. Те ни осигуряват цинк, витамини А и К, омега-3 мастни киселини, които поддържат здрава косата. Също така съдържат и мастни киселини и витамин С, които помагат за възстановяването на кожата и синтеза на колаген. Тези плодове не само, че помагат да бъдем в добра форма, но консумацията им е важна за синтеза на колаген и обновяването на клетките. В допълнение, те се грижат за красотата ни, осигурявайки ни витамини С, К1, калий, калций, магнезий. Любимо лакомство! Черният шоколад с висока концентрация на какао, съдържа подсилващи кожата антиоксиданти, наречени флавоноиди. Важно е избираме шоколад, който е с поне 70% съдържание на какао и възможно най-малко захар. Орехите са отличен източник на омега-3 мастни киселини, които се съдържат и в рибата. Ако не обичате да хапвате риба, добавете към менюто си орехи. Редовната им консумация спомага за подобряване състоянието на кожата и косата, благодарение на важния витамин Е, който се съдържа в тях. Не на последно място по важност, добавете към менюто си пуешко месо, круши, сладки картофи. Сподели:", "date": "2019.09.14", "title": "6 супер храни за здрава коса и кожа"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%B0%D0%BD-%D1%80%D0%B8%D0%B2%D1%8A%D1%80%D1%81-%D1%81%D0%B8%D0%B4%D1%8A%D0%BD%D1%81-news869860.html", "text": "Писателката Ан Ривърс Сидънс, станала известна с книгите си \"Над бездната\" и \"Нора, Нора\", почина на 83-годишна възраст, предаде Асошиейтед прес. Тя умря от белодробен рак в дома си в Чарлстън, Южна Каролина, поясниха нейни близки. Писателката, чието истинско име е Сибил Ан Ривърс, е родена на 9 януари 1936 г. във Феърбърн, Джорджия. Тя следва в университета в Обърн, Алабама, и пише за университетския вестник. Публикувала е 19 книги и много есета. Сидънс оставя четирима доведени сина и трима доведени внуци. Сподели:", "date": "2019.09.14", "title": "Почина писателката Ан Ривърс Сидънс"}
{"url": "https://pik.bg/%D0%BA%D0%B0%D0%B9%D0%BB%D0%B8-%D0%B4%D0%B6%D0%B5%D0%BD%D1%8A%D1%80-%D1%81%D0%B5-%D1%84%D1%83%D0%BA%D0%B0-%D1%81-%D0%B3%D0%BE%D0%BB%D0%B0-%D1%81%D0%B5%D1%81%D0%B8%D1%8F-%D0%B2-%D0%BF%D0%BB%D0%B5%D0%B9%D0%B1%D0%BE%D0%B9-%D1%81%D0%BD%D0%B8%D0%BC%D0%BA%D0%B0-news869670.html", "text": "Най-богатата и най-младата представителка на фамилия Кардашиян, Кайли Дженър, позира за новия брой на мъжката библия \"Плейбой\". Кайли сама анонсира предстоящия брой в своя профил в инстаграм, а публикацията й се хареса от над 8 милиона души. На кадъра Дженър е гола в прегръдките на половинката си Травис Скот. Кайли е само по сламена шапка, а Травис по дънки. Сподели:", "date": "2019.09.14", "title": "Кайли Дженър се фука с гола сесия в \"Плейбой\" (СНИМКА)"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%BF%D0%BE%D1%82%D0%B0%D0%BF%D1%8F-%D0%BD%D0%B0%D0%B9-%D0%B4%D1%80%D0%B5%D0%B2%D0%BD%D0%B8%D1%8F-%D0%B3%D1%80%D0%B0%D0%B4-%D0%B2-%D0%BC%D0%B5%D1%81%D0%BE%D0%BF%D0%BE%D1%82%D0%B0%D0%BC%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%8F%D0%B7%D0%BE%D0%B2%D0%B8%D1%80-news869667.html", "text": "Хасанкейф е исторически град, който се намира на брега на река Тигър. Освен, че е дом на хиляди жители, там може да намерите останки от мост, построен през 12-и век, гробница от 15-и век, както и руините на джамии и стотици прирдони пещери. Всичко това обаче скоро ще бъде под вода, тъй като местното правителство взе решение на мястото на града да бъде изграден язовир, информира \"Гардиън\". Целта му е да произвежда енергия за региона. Проектът от години наред поражда големи спорове между властта и жителите на Хасанкейф. Решението не се харесва и на чуждестранните правителства, които смятат, че това е унищожаване на историческо наследство. Според проучвания градът е един от най-старите в Месопотамия. На 8 октомври Хасанкейф ще бъде ограден от кордон, а местните жители имат по-малко от месец, за да напуснат домовете си. След като процесът по изселването приключи, градът ще бъде залят, а единственото нещо, което ще остане над водата, ще бъде цитаделата, пише \"Слава\". Сподели:", "date": "2019.09.14", "title": "Турция потапя най-древния град в Месопотамия заради язовир"}
{"url": "https://pik.bg/%D0%B1%D0%B5%D0%BB%D0%BE%D0%B7%D0%B5%D0%BC%D1%81%D0%BA%D0%B8%D1%82%D0%B5-%D1%89%D1%8A%D1%80%D0%BA%D0%B5%D0%BB%D0%B8-%D0%BE%D1%82%D0%BB%D0%B5%D1%82%D1%8F%D1%85%D0%B0-%D0%BD%D0%B0-%D1%8E%D0%B3-news869729.html", "text": "120 от едрите птици са отлетели от Европейското село на белия щъркел у нас. Тази година в Белозем са били заети 41 гнезда и във всяко едно от тях са били отгледани средно около 3 малки. Цифрите сочат към една добра численост за щъркеловата колония. Данните са събирани от екипи на Зелени Балкани, като освен чрез директни наблюдения в проучванията е използван и дрон с камера с висока резолюция. Преброяване на гнездящите щъркели провеждат и учениците от ОУ ,,Гео Милев“ в Белозем, на чийто покрив гнездят 22 щъркелови семейства. Общо броят на възрастните и младите пернати, обитавали двора на училището през тази година, надхвърля 100. Сподели:", "date": "2019.09.14", "title": "Белоземските щъркели отлетяха на юг"}
{"url": "https://pik.bg/%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0%D1%82-%D0%BD%D0%B0-%D1%82%D1%8A%D1%80%D0%B3-8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8-%D0%BB%D0%B8%D0%BD%D0%B8%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news869634.html", "text": "Осем автобусни линии ще бъдат обявени на търг, след като на 17 септември местният парламент разреши на Община Пловдив да започне процедурата за обществена поръчка. Причината е, че договорите за превоз на пътниците по линиите № 4, 10, 12, 20, 22, 24, 27 и 93 изтичат на 12 април догодина. В момента тези градски рейсове се обслужват от фирма „Хеброс бус” с подизпълнителите „Автотранс 2000”, която държи линия № 10, и „Пълдин бус” - № 20. Фирмите са на инж. Веселин Дошков, инж. Димитър Чолаков и Павлин Лозанов. Осемте маршрута са последните от общо 29-те, чиито договори са сключени през 2010 г. В тях няма изисквания за висок екологичен клас на рейсовете, нито е поставено условие да са оборудвани с климатици. По тази причина например, пътниците в автобусите с номер 24 през цялото горещо лято се оплакваха от жегата, тъй като почти в нито една кола нямаше климатици. Повечето от рейсовете от осемте линии са обновени доброволно от самите превозвачи, макар част от тях и да са малки, кръстени от шегаджиите \"щъркели\". Но ако по тези маршрути е пуснат стар автобус, който пуши и всеки миг ще се разпадне, администрацията не може да го глоби, каквито санкции са предвидени в новите договори. За всички останали 21 градски линии са проведени конкурси вече според новите норми в съответствие с Европейския регламент за пътнически превози. Дял от градския транспорт притежават и двете фирми на Петко Ангелов \"Автобусни превози Пловдив\" и \"Меритранс\". Една линия - №36, е предоставена на КЗК \"Златанови\". Транспортните фирми, които ги обслужват, са длъжни да имат автобуси евро 5 и 6, снабдени с работещи климатици. Тези критерии ще бъдат заложени и в тръжните документи за осемте линии. Договорите ще се подписват за 10 години. Сподели:", "date": "2019.09.14", "title": "Разиграват на търг 8 автобусни линии в Пловдив"}
{"url": "https://pik.bg/%D0%BF%D1%80%D0%B8%D0%B3%D0%BE%D1%82%D0%B2%D1%8F%D1%82-%D0%BD%D0%B0%D0%B4-100-%D0%BA%D0%B8%D0%BB%D0%B0-%D1%80%D0%B8%D0%B1%D0%B0-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D1%88%D0%B0%D0%B1%D0%BB%D0%B0-news869738.html", "text": "Над 100 кила риба и морски деликатеси ще бъдат приготвени и поднесени на традиционния Празник на плодородието в Шабла, който се провежда всяка година на големия християнски празник Кръстовден. На фестивала участват не само рибари, но и земеделски кооперации, пчелари, животновъди, на които се предоставя безплатна изложбена площ за стоките им. Водещият акцент е кулинарното състезание „ FishChef Шабла 2019“, в което ще се включат пет отбора от крайморски населени места на общината-Дуранкулак, Крапец, Езерец, Тюленово и Шабла, за да се надпреварват в приготвянето на разнообразни рибни ястия -рибена чорба по шабленска рецепта, пържена, печена и панирана риба. За втора година ще има кулинарно шоу „Кметът може и да готви“. Миналият сезон градоначалникът Мариян Жечев показа умения в кухнята заедно с колегата си от побратимената полска община Терешин, а сега ще кулинарства с Ути Бъчваров. Вечерта в градския парк е концертът на Николина Чакърдъкова. Празникът се финансира със средства по европроект „Информационна кампания на територията на община Шабла на тема „Полезността на продуктите от риба и аквакултури“ по Програма за Морско дело и рибарство 2014-2020 г. Сподели:", "date": "2019.09.14", "title": "Приготвят над 100 кила риба на фестивал в Шабла"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%D1%81-%D1%82%D1%80%D1%8A%D0%BC%D0%BF-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-%D0%BF%D0%B5%D0%B9%D1%82%D1%80%D0%B8%D1%8A%D1%82-news869861.html", "text": "Турският президент Реджеп Тайип Ердоган заяви, че ще обсъди закупуването на американски ракети \"Пейтриът\" с президента Доналд Тръмп този месец, заявявайки, че неговата лична връзка с американския лидер може да преодолее кризата, причинена от Анкара, с придобиването на руските системи за ПВО С-400, в специално интервю за Ройерс Купуването от Турция на руската ракетна система С-400 през юли увеличи перспективата за санкции на САЩ, а Държавният департамент заяви, че предложението за продажба на противоракетна отбранителна система „Пейтриът“ за Анкара е изтекло. Ердоган обаче подчерта в интервюто, че е обсъдил закупуването на американската ракетна система в телефонен разговор с Тръмп преди две седмици и ще продължи темата, когато се срещнат в кулоарите на Общото събрание на ООН през следващата седмица, съобщава Фокус. \"Казах, независимо какъв пакет от ...С-400 получим, можем да купим от вас определено количество ракети „Пейтриът“, но трябва да видим условия, които поне да са сравними с тези за С-400,\" разказа турският президент. „Той ме попита:„ Ти сериозен ли си? “Казах:„ Да “, каза Ердоган и добави, че е казал на Тръмп, че ще го обсъдят по-подробно, когато се срещнат. На въпрос дали той също ще поиска от Тръмп да попречи на Министерството на финансите на САЩ да наложи тежка глоба на държавната „Халкбанк“ за нарушаване на американските санкции срещу Иран, Ердоган каза, че е уверен, че могат да избегнат подобна „грешка“, говорейки за „различния вид доверие ”между двамата мъже. „Според мен държава като САЩ няма да иска повече да нарани съюзника си Турция. Това не е рационално поведение “, каза той в интервю в двореца \"Долмабахче\" на Босфора в Истанбул. Сподели:", "date": "2019.09.14", "title": "Ердоган заяви, че с Тръмп ще обсъдят закупуването на американски ракети \"Пейтриът\""}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%87%D0%B0%D0%BB%D0%B3%D0%B0%D1%82%D0%B0-%D0%B1%D0%BE%D0%BD%D0%B8-%D0%B5-%D0%B1%D1%8F%D1%81%D0%BD%D0%B0---%D1%84%D0%BE%D0%BB%D0%BA-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B3%D0%BE%D1%82%D0%B2%D0%B8-%D1%80%D0%B5%D0%B4%D0%B8%D1%86%D0%B0-%D0%B6%D0%B0%D0%BB%D0%B1%D0%B8-%D0%B4%D0%BE-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8---%D0%B5%D1%82%D0%BE-%D0%B7%D0%B0%D1%89%D0%BE-news869843.html", "text": "Колеги на фолк певицата Бони се покатериха на гърба й, за да си облажат душите с няколко минутки слава на неин гръб. В сайтовете за видео споделяне изтече звукозаписен файл с колаборация, в която певицата уж участва. Към него върви и видео с нейно изображение, за да подплати теорията, че Бони наистина е част от този проект. Истината обаче се оказа съвсем друга - певицата сподели в дълго прес съобщение, че не е давала съгласието си официално да бъде въвлечена в подобно нещо. И поради тази причина счита, че това е опит други лица да си правят реклама чрез нейното име, глас и лик. Изпълнителката на \"Клада от страст\" ще потърси отговорност за чуждите своеволия, като за целта е сезирала компетентните органи. Ето какво пише в обръщението на Бони: Сподели:", "date": "2019.09.14", "title": "СКАНДАЛ В ЧАЛГАТА! Бони е бясна - фолк певицата готви редица жалби до институции - ето защо..."}
{"url": "https://pik.bg/%D0%B3%D0%BB%D0%B5%D0%B7%D0%BB%D0%B0%D1%82%D0%B0-%D0%BD%D0%B0-%D1%82%D0%B0%D1%82%D0%B5-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BF%D1%80%D1%8A%D1%81%D0%BA%D0%B0-%D0%BF%D0%B0%D1%87%D0%BA%D0%B8-%D0%BD%D0%B0-%D0%BF%D0%BE%D1%80%D0%B0%D0%B7%D0%B8%D1%8F-%D0%B2-%D0%B4%D1%83%D0%B1%D0%B0%D0%B9---%D1%8F%D0%BA%D0%B0%D1%82%D0%B0-%D0%B4%D1%83%D0%BF%D0%B0%D1%80%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D1%81%D1%8A%D1%81-%D1%81%D0%B2-news869714.html", "text": "С поредната луксозна ваканция се глези Гери-Никол. Изпълнителката, която цяло лято не се спря от пътешествия, за пореден път замина в чужбина. Варненката е в Дубай за снимките на новия си клип, но междувременно си подари и кратка ваканция. След като приключи работата по новата си песен, Гери реши да му отпусне края. Тя пръска пачки на поразия в емирството и не се лишава от нищо. След като отседна в един от най-скъпите хотели, изпълнителката си накупи един куп чанти с дрехи от една от най-скъпите марки в света, твърди ежедневник. Не е тайна, че луксозния живот на певицата се дължи не само на хонорарите, които тя заработка от участия, но и на щедростта на баща й - Николай Георгиев-Цайса. Сподели:", "date": "2019.09.14", "title": "ГЛЕЗЛАТА НА ТАТЕ: Гери-Никол пръска пачки на поразия в Дубай - яката дупара се връща със свръхбагаж от маркова парцали"}
{"url": "https://pik.bg/%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%81-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news869756.html", "text": "Новак Джокович оповести добра новина за феновете си чрез социалните мрежи. В последните дни се говореше, че звездният сръбски тенисист може да подложи рамото си на операция, ако рехабилитационните процедури не дадат нужното облекчение на болките, които Ноле изпитва. Джокович обаче обясни, че се възстановява по план и се надява да участва в азиатското турне, което вече започна, непосредствено след края на US Open 2019. “Извинявайте, че през последните дни ви държах в неведение. Прекарвам си чудесно със семейството и активно работя по възстановяването си, за да бъда готов за азиатското турне. Здравето ми винаги е приоритет и веднага щом съм готов, ще се завърна в игра. Ще ви държа в течение на прогреса ми и ви благодаря за всички пожелания за бързо възстановяване”, написа Новак Джокович в известна социална мрежа. Очертава се интересна битка между Ноле и Рафаел Надал за първото място в ранглистата на АТП. Към момента Новак е водач в подреждането. Сподели:", "date": "2019.09.14", "title": "Джокович с много важно изказване"}
{"url": "https://pik.bg/%D0%B3%D0%BE%D1%80%D0%B0%D0%BD-%D0%B1%D1%80%D0%B5%D0%B3%D0%BE%D0%B2%D0%B8%D1%87-%D0%B2%D1%8A%D0%B2-%D0%B2%D0%B8%D0%B4%D0%B5%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%B3%D0%BE%D1%82%D0%B2%D0%B5%D1%82%D0%B5-%D1%81%D0%B5-%D1%89%D0%B5-%D0%B1%D1%8A%D0%B4%D0%B5-%D0%BB%D1%83%D0%B4%D0%BE-news869724.html", "text": "Иконата на балканската музика, големият Горан Брегович, отправи специален видео поздрав на български език към всичките си фенове, които вече нямат търпение да го видят и чуят на живо в рамките на предстоящото му бляскаво турне в София, Варна и Велико Търново тази есен. “Българи, гответе се! Ще бъде лудо!”, заканва се закачливо най-популярният балкански изпълнител в международен мащаб. На 4 октомври Брегович и неговият невероятен “Оркестър за сватби и погребения”, ще стартират от Варна в Дворец на културата и спорта. На следващия ден, 5 октомври музикантите гостуват за първи път на Велико Търново (ДКС „Васил Левски“) и на 6 октомври завършват с бляскав мащабен концерт в зала 1 на НДК, София. Програмата, която Брегович и оркестъра са подготвили за българските маниаци на балканската музика е the Best of Goran Bregovic – най-отбраната селекция от вечни негови хитове като „Месечинка“, „Калашников“, „Буба Мара“, „Аризонска мечта“ и много други. Билетите за трите концерта влизат вече са в продажба. Цените са между 35 и 65 лв. Горан Брегович пристига в България по покана на Продуцентска агенция АРТ БГ. Сподели:", "date": "2019.09.14", "title": "Горан Брегович във ВИДЕО обръщение: Българи, гответе се! Ще бъде лудо!"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news869741.html", "text": "Вратарят на Реал (Мадрид) Тибо Куртоа и новото попълнение на тима Еден Азар навиват Зинедин Зидан и ръководството на отбора да привлече Н'Голо Канте на \"Сантяго Бернабеу\" през януарския трансферен прозорец, сочи трансферна информация около гранда. Те са били убедителни, че френският национал е нужният играч, за да стане тимът още по-силен. И халфовата линия на Реал да функционира максимално добре. Тъй като летният трансферен прозорец вече приключи подобна сделка може да стане факт не преди януари. Все още не е ясно обаче дали Зидан и ръководителите на колоса ще се вслушат в съветите на Куртоа и Азар. Канте е сред лидерите на Челси в момента. Сподели:", "date": "2019.09.14", "title": "Любопитни действия на \"Бернабеу\"..."}
{"url": "https://pik.bg/%D1%86%D0%B8%D1%82%D0%B0%D1%82-%D0%BD%D0%B0-%D0%BC%D0%BE%D1%85%D0%B0%D0%BC%D0%B5%D0%B4-%D0%B0%D0%BB%D0%B8-%D0%BB%D1%8A%D1%81%D0%BD%D0%B0-%D0%B2%D1%8A%D1%80%D1%85%D1%83-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%B0%D0%BD%D1%82%D1%8A%D0%BD%D0%B8-%D0%B8%D0%B2%D0%B0%D0%BD%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news869690.html", "text": "Плувният ас Антъни Иванов се завърна в басейна не с една, а с две татуировки. Направи ги в САЩ, където следва и тренира в Университета на Вирджиния Тех. Едната татуировка е цитат на определения за най-добрия боксьор на ХХ век Мохамед Али и гласи: \"За да бъдеш велик шампион, трябва да вярваш, че си такъв\". Изписана е от дясната страна под мишницата - от гърба към гърдите, а направата е отнела 3 часа. Другата е на десния прасец и представлява християнски кръст с ангелски криле. \"Няма да разкривам символиката на втората татуировка. Само ще кажа, че исках да стане точно такава. Направих си татуировките при един от най-добрите майстори в САЩ - Еди Иъри\", сподели Иванов за BGswim.com. Сподели:", "date": "2019.09.14", "title": "Цитат на Мохамед Али лъсна върху тялото на Антъни Иванов (СНИМКИ)"}
{"url": "https://pik.bg/%D0%B7%D0%B2%D1%83%D1%87%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BD%D0%B5%D0%B9%D0%BC%D0%B0%D1%80-news869754.html", "text": "Любопитни информации сочат, че голяма част от феновете на ПСЖ нямат намерение да простят на Неймар за поведението му през летния трансферен прозорец. Ней настояваше да се завърне в Барселона, с което не се понрави на \"принцовете\". Информации около френския гранд сочат, че е твърде вероятно привърженици на ПСЖ да издигнат нелицеприятни транспаранти насочени към Неймар в следващите мачове на парижани. Ръководството на ПСЖ пък се опита да смекчи ситуацията на среща с тарторите на агитките, но едва ли по-буйните ултраси лесно ще забравят някои действия на звездата. От клубното ръководство ще продължат усилията си в насока осигуряване на спокойствие на бразилеца Неймар. Предстои да се разбере обаче как Ней ще бъде посрещнат от публиката на ПСЖ при завръщането си на терена след лечение от травма. Сподели:", "date": "2019.09.14", "title": "Звучен удар по Неймар?"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-30-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-news869873.html", "text": "Земетресение с магнитуд 3.0 по Рихтер бе регистрирано в околностите на 30-хилядния хърватския град Копривница, съобщават световните агенции, цитирани от БГНЕС и Нова телевизия. Епицентърът се е намирал на 14 км от града, който пък е на около 70 км от столицата Загреб. Трусът е бил усетен както в околностите, така и в самия град. Няма данни за разрушения или пострадали. Ежегодно в Хърватия и граничните райони на страната са регистрирани до 10 000 слаби земетресения. Сподели:", "date": "2019.09.14", "title": "Земетресение с магнитуд 3.0 по Рихтер бе регистрирано в Хърватия"}
{"url": "https://pik.bg/%D0%B1%D0%B0%D1%89%D0%B0-%D0%BC%D0%B5%D1%87%D1%82%D0%B0-%D0%B1%D0%B5%D0%BA%D1%8A%D0%BC-%D1%81%D1%82%D1%80%D0%BE%D0%B8-%D0%B7%D0%B0%D0%BC%D1%8A%D0%BA-%D0%B7%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-news869712.html", "text": "Дейвид Бекъм е не само съпруг мечта, но и баща за пример. Бившият футболист за пореден път доказа колко важно за него е семейството, като прекара уикенда в строене с лего. Спортистът реши да угоди на най-малкото си дете - 8-годишната Харпър, като ѝ построи замъка Хогуортс от историите за Хари Потър. Всеотдайността му не бе пропусната от неговата съпруга Виктория, която запечата момента в Инстграм и написа: \"Толкова добър татко! Харпър е обсебена от Хари Потър\". Строенете на замъка е продължило чак до полунощ. Задачата на Дейвид не е била никак лесна. Замъкът се състои от 6000 парченца, като пазарната му цена е 349.99 британски лири, уточнява \"Тялото.бг\". Сподели:", "date": "2019.09.14", "title": "БАЩА-МЕЧТА: Бекъм строи замък за дъщеря си"}
{"url": "https://pik.bg/%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8%D0%B9%D1%81%D0%BA%D0%B8-%D1%80%D0%B0%D0%B7%D0%BA%D0%BE%D1%88-%D1%80%D0%B0%D0%B4%D0%B2%D0%B0%D0%BC%D0%B5-%D1%81%D0%B5-%D0%BD%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B4%D0%BE-%D0%BE%D0%B1%D0%B5%D0%B4-%D0%BD%D0%BE-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D0%BA%D0%B0%D1%80%D1%82%D0%B0-news869847.html", "text": "През нощта времето остана ясно, а североизточният вятър утихна. Днес ще бъде слънчево с временни увеличения на облачността, главно над източните райони и главно следобед, прогнозират от НИМХ. Днес ще духа слаб до умерен вятър. В северозападната половина от страната ще е от север-северозапад, а в югоизточната - от североизток. Ще остане топло с максимални температури между 27° и 32°. По Черноморието ще бъде предимно слънчево, следобед по северното крайбрежие с временни увеличения на облачността. Ще духа слаб до умерен североизточен вятър. Максимални температури на въздуха 27-30°, температурата на морската вода е около 25°. Вълнението на морето ще бъде 2-3 бала. В планините ще бъде предимно слънчево. Ще духа умерен до силен вятър от север-североизток. Максимална температура на височина 1200 метра – около 20°, на 2000 метра около 12°. Сподели:", "date": "2019.09.14", "title": "СЕПТЕМВРИЙСКИ РАЗКОШ: Радваме се на слънцето до обед, но след това... (КАРТА)"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%B4%D0%B5%D0%BD-%D0%BA%D1%80%D1%8A%D1%81%D1%82%D0%BE%D0%B2%D0%B4%D0%B5%D0%BD-%D0%B5---%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D1%86%D0%B8-%D0%BD%D0%B0%D1%80%D0%B8%D1%87%D0%B0%D0%BD-%D0%B2%D1%82%D0%BE%D1%80%D0%B8%D1%8F%D1%82-%D0%B2%D0%B5%D0%BB%D0%B8%D0%BA%D0%B4%D0%B5-news869837.html", "text": "Празникът Въздвижение на светия и животворящ Кръст Господен, е установен във връзка със следните свещени събития в историята на Църквата: През октомври 312 г., армиите на съуправителите на Римската империя Макс Вечерта преди битката, той бил особено силно притеснен за нейния изход. Слънцето вече залязвало, когато той видял на небето кръст и под него надпис: In hoc signo vinces - С този знак ще победиш. Почудил се Константин какво означава това. По него време, той не бил още християнин. През нощта насъне му се явил Иисус Христос и му казал, че ако изобрази на броните и на щитовете на войската си кръстния знак, той ще победи. Така и станало. С помощта на кръста, Константин победил и разгромил противниците си. Той влязъл тържествено в Рим. Издигнали му статуя, в дясната ръка на която било поставено копие във формата на кръст. Под статуята имало надпис: Hoc miraculum liberandum nos salvati et liberati a tyranno civitatis - С това спасително знамение спасих и освободих този град от тиранина. След кръстната смърт на Христос, евреите затрупали хълма Голгота с пръст, за да не се знае где е претърпял разпване Богочовекът. Обхванат вече от християнска ревност (въпреки, че все още не бил християнин. Той приел свето кръщение малко преди смъртта си през 337 г. - б.а.), император Константин заповядал близо до хълма, където според преданията се намирал той, да бъде издигнат храм в чест на Христовото Възкресение. Майка му Елена, заминала за светите земи, така щото, силно желаела да открие где е бил разпнат Христос. След дълги издирвания, намерили се три кръста, запазени в пръстта. Но как да разберат кой от трите е бил на Сина Божий? По същото време наблизо преминавала траурна процесия. Умрял бил мъж, когото носели към гробището. Процесията спряла. До неговото тяло били последователно допирани части от намерените кръстове. Когато до него допрели Христовият кръст, той немедленно възкръснал. Така се открил Кръстът Господен. Това се случило в 326 г. Персийският император Хозрой бил в непрестанна война с Византия. Това било в началото на 7 в. От 610 г. на престола във Влахернския дворец седнал император Ираклий. През 614 г. Хозрой успял да завладее Йерусалим. Като част от преизобилната плячка, отнесъл и Светия кръст. След дълги войни, през 628 г., Ираклий отвоювал светия град. Хозрой бил убит от сина си, който сключил мир с империята. Били върнати всички светини, заграбени 14 лета по-рано. Тържествено, император Ираклий решил да възвърне светинята на мястото й. Заедно с Йерусалимския патриарх Захарий, водели тържественото литийно шествие. Императорът бил облечен в пурпурна тога, носил скъпоценности и корона на главата. Изведнъж на портите на града, нещо го спряло - невидима сила не го пущала да премине през вратите! Понечил втори път - отново силата го спряла. Трети, четвърти път опитал императорът да премине, но все така неуспешно. Тогава на патриарха му се явил Ангел Господен, който му казал: - Не така нашият Господ е носил своя кръст, както вие го носите! Патриархът се смутил и предал чудото императору. Тогава, той свалил скъпите си одежди и наденал най-прости дрехи. Едва тогава успял да влезе в Йерусалим. При утвърждаване на празника, Светите отци на Църквата са го нарекли “Втори Великден“ именно заради чудесата, които Светият Кръст е извършил през вековете. Нашата Кръстова гора също е основана от чудо на кръста. След превземането на Константинопол от османците през 1453 г., двама монаси избягали от града, като носели със себе си частица от кръста. Заровили го нейде в местността, гдето сега се нахожда манастира. От ония времена, местността станала чудодейна. “Гора“ на старобългарски език значи “планина“. Та оттам и името на местността - Кръстова гора (Кръстова планина). В манастира има кръст - сребърен, 66 кг. - даруван от блаженнопочившия цар български Борис lll Обединител. Преди години неизвестни люде го откраднаха. След време край манастира кръстът е намерен от овчари. Имало бележка, която казвала, че трима приятели го откраднали. Минало се малко време и двама погинали в различни произшествия. Третият мъж се уплашил и повърнал кръста, като го оставил в близост до манастира. енций и Константин, се срещнали в решително сражение край Рим. Причината за междуособицата била кой от тримата - Максенций, Константин и Лициний - да управлява пълновластно Римската империя. Константин управлявал Британия и Галия (днешна Франция), Лициний - Източните части на империята, а останалата част от огромната империя била под властта на Максенций. Сподели:", "date": "2019.09.14", "title": "ГОЛЯМ ДЕН: Кръстовден е - един от най-големите християнски празници, наричан Вторият Великден! Ето какво го прави толкова специален и кой черпи днес"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D0%BD%D0%B0-2000-%D0%BB%D0%B8%D1%82%D1%80%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%81%D0%BF%D0%B8%D1%80%D1%82-news869771.html", "text": "Трафикант на 2000 литра нелегален спирт е заловен на 12 септември в Дряново. Служители от сектор \"Противодействие на икономическата престъпност\" при ОДМВР - Габрово, РУ - Дряново, и агенция „Митници“  са извършили проверка на товарен автомобил \"Фолксваген\" с пловдивска регистрация, управляван от 28-годишен жител на Пловдив. При проверката в колата са намерени и иззети 2000 литра безцветна течност с алкохолен мирис и 96,5 алкохолни градуса, за която водачът не е представил документ за произход, притежание и платен акциз. В ОДМВР - Габрово, е заведено ЗМ за престъпление по чл.234 от НК, съобщиха от полицията. Сподели:", "date": "2019.09.14", "title": "Спипаха трафикант на 2000 литра нелегален спирт"}
{"url": "https://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D1%85%D0%BE%D1%80%D0%B0%D1%82%D0%B0-%D0%B2-%D1%81%D0%BE%D1%82%D0%B8%D1%80%D1%8F-%D1%81%D0%B5-%D0%BF%D1%80%D0%B5%D1%81%D1%82%D1%80%D0%B0%D1%88%D0%B8%D1%85%D0%B0---%D0%BF%D1%83%D1%81%D0%BA%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news869890.html", "text": "Първи учебен ден в сливенското село Сотиря ще има, въпреки заканата на родителите, че няма да пуснат децата си на училище. Страховете им бяха предизвикани от изнасилването и убийството на 7-годишната Кристин, а дни по-късно беше блудствано и с 8-годишно момиче от селото. Междувременно продължава подписката на жителите на Сотиря, които настояват за забрана на съкратеното производство и намаляването на присъдите, когато става дума за тежки престъпления. Около 60 са първокласниците тази година в ОУ \"Паисий Хилендарски\" в Сотиря, а общият брой на учениците е 420 . Учебният процес ще започне нормално там, увери директорът на училището Жени Георгиева. \"Ще има първи учебен ден - родителите са абсолютно спокойни, защото знаят, че при нас е най-сигурното място в цялото село. Изградили сме такива близки връзки със семействата, които ни вярват, така че ние сме сигурни, че няма да се стигни до никакви проваляния на първия учебен ден, както и протести.\" По нейните думи вече е осигурено засилено полицейско присъствие, каквото беше искането и на протестиращите родители, които заплашиха, че ако не се увеличи нивото на сигурност, те няма да пуснат децата си на училище. Общината работи и по инсталирането на видеонаблюдение , увери Георгиева. Междувременно продължава подписката на жителите на село Сотиря, които настояват за премахване на съкратеното съдебно производство, чрез което се намаляват присъдите за тежки престъпления. По думите на кмета Димчо Георгиев, общият брой на подписалите я е над 10 хил. души, а на 18 септември предстои петицията да бъде внесена и в Народното събрание. Сподели:", "date": "2019.09.14", "title": "СЛЕД УЖАСА! Хората в Сотиря се престрашиха - пускат децата си на училище"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D1%84-%D1%82%D0%BE%D0%B4%D0%BE%D1%80-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%BD%D0%BE%D0%B2-%D0%B3%D1%80%D0%B8%D0%BF-%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8%D0%BC-news869891.html", "text": "Директорът на Националния център по заразни и паразитни болести проф. Тодор Кантарджиев коментира пред Нова телевизия кога и какви мерки трябва да вземем преди грипната вълна, която по традиция ни удря през зимата. „Сега е времето на ваксините – каза проф. Кантарджиев. - Точно сега трябва да се вземат мерки. Хората трябва да проведат разговор с личния си лекар около ваксинацията за грипа. Да се консултира дали да вземе някое от двете противогрипни лекарства, да си ги има у дома. Възрастните хора също трябва да се консултират дали да си сложат ваксини. Всяка година през февруари Световната здравна организация прави анализ за това каква е била епидемията прзе лятото в другия край на света, когато по същото време при нас е зима. Дали се заражда нов грипен щам?. Обикновено такива се зараждат в Югоизточна Азия. Тази година масово е четиривалентната ваксина. Засега няма нищо ново от Изток и нека не плашим хората. Горе-долу става дума за познатите щамове. Леко изменени, но нищо сериозно. Всяка годиан има грип”. Проф. Кантарджиев коментира и какви мерки превантивно трябва да се взимат за да се презпазваме от грипа. „Да не забравяме да си мием ръцете, да ползваме антибактериална кърпички – каза спецалистът. - Когато някой кихне, да стоим малко по-настрани от него. Хубаво е у дома да имаме от маските.Миналата годиан бе постигнат сериозен успнех, тъй като грипната ваксина се справяше на 80 процента. Бе олучен щама. Рядко се случва толкова добра защита. Специалистите дават различни срокове за изграждане на антитела след ваксинирането. 10-14 дни. За мен на организма са нужни 21 ден за изграждането на антитела. Да сме сигурни че ваксината действа. Циркулацията на грипните вируси започва през октомври,  академичното разпространение - ноември, а масовото – януари. С коледните празници обикновено може да се позабави грипната епидемия . Когато хората не са на работа, учениците на училище, тогава се забавят малко епидемиите”. Професор Тодор Кантарджиев взе отношение и за решението за безплатното ваксиниране на 10 процента от възрастните хора над 65 години. „Обикновено решенията за ваксините срещат някакъв отпор – каза проф. Кантарджиев. -  Предвидено е за 10 процента от хората над 65 години да се постави ваксина – безплатна и по желание. Процентът ще нарасне така, че след 3 години всеки четвърти над 65 години да бъде безплатно ваксиниран. Личните лекари трябва да преценят кои имат най-голяма нужда. Това са хората с хронични белодробни заболявания, с хронични заболявания на сърдечно-съдовата система. Хора с хронични белодробни болести. Това са хората, които най-много имат нужда да бъдат ваксинирани. Лекарите трябва да преценяват. Един човек с пенсия, четири пъти по-голяма от другия, явно че може да си позволи да си плати за ваксината. По принцип, има ли ваксини има и колебания. Когато няма пък хората питат защо. Плодовете и зеленчуците помагат вместо ваксините. Преди години, като е нямало ваксини, хората са яли кисело зеле. Витамините като цяло са много полезни. Когато слънцето вече не грее силно, витамин „Де” трябва да се взима срещу вирусните инфекции на горните дихателни пътища. Не е само грипа, 15-ина вируса са”. Сподели:", "date": "2019.09.14", "title": "ГОРЕЩА ТЕМА! Проф. Тодор Кантарджиев разкри задава ли се нов грип и как да се пазим"}
{"url": "https://pik.bg/%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D1%81%D0%B5-%D0%BF%D0%BB%D0%B0%D1%86%D0%B8%D0%BA%D0%B0-%D0%B3%D0%BE%D0%BB%D0%B8%D1%87%D0%BA%D0%B0-%D0%B2-%D0%BC%D0%BE%D1%80%D0%B5%D1%82%D0%BE-news869742.html", "text": "Голичка в морето се плацика плеймейтката Анна-Мария Чернева. Секси девойката, която нашумя с участието си в сериала \"София ден и нощ\", не се страхува, че огромните вълни може да разместят силикона й и смело се буфка в тях! Сподели:", "date": "2019.09.14", "title": "Плеймейтка се плацика голичка в морето"}
{"url": "https://pik.bg/%D1%80%D1%83%D1%81%D0%B8%D1%8F-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BB%D0%B0-34-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F-news869932.html", "text": "РИА Новости В рамките на дейността си, Работната на комисия за прекратяване на огъня в Северна Сирия регистрира 34 случая на нарушения на примирието за един ден, предава , като се позовава на информация на руското министерство на отбраната, публикувана във „Фейсбук“. \"Руската част на представителството на съвместната руско-турска комисия за разглеждане на въпроси, свързани с нарушенията на прекратяването на военните действия, регистрира 34 случая на стрелба в северносирийските провинции Алепо, Латакия, Идлиб и Хама. Турската част на представителството е засякла 31 нарушения.“, се казва в съобщението. Сподели:", "date": "2019.09.14", "title": "Русия е регистрирала 34 нарушения на примирието в Сирия"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B7%D1%80%D0%B8%D0%B2-%D0%B2-%D1%88%D0%B2%D0%B5%D1%86%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news869930.html", "text": "РИА Новости Взрив в магазин в град Лунд в южна Швеция е ранил минаваща покрай мястото на експлозията млада жена, предава , като се позовава на информация на органите на реда в скандинавската страна, пише \"Фокус\". \"Целта на експлозията е бил магазин. В момента нямаме заподозрени или задържани, анализираме показанията на свидетели\", заяви официалния говорител на местната полиция, цитиран от шведското издание “Svenska Dagladet”. Вестникът, позовавайки се на очевидци, съобщава, че жертвата, на възраст около 20 години, е получила шрапнелни рани. Сподели:", "date": "2019.09.14", "title": "ИЗВЪНРЕДНО: Взрив в Швеция, има ранен"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BD%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D0%B9%D1%82%D0%B5-%D0%BD%D0%B8%D1%89%D0%BE-%D0%B2%D0%B0%D0%B6%D0%BD%D0%BE-%D0%BD%D0%B5-%D0%BA%D1%83%D0%BF%D1%83%D0%B2%D0%B0%D0%B9%D1%82%D0%B5-news869880.html", "text": ". В някои дела може да настъпи объркване, а резултатите да не са очакваните. Това е време на отрезвяване и изцеление, когато погрешни залози, фалшива надеждност и еуфория ще преминат през филтъра на здравия разум,  нещо като проверка на детектора за адекватност.  Пробуждането от илюзиите може да бъде болезнено, но необходимо. Луната в знака Риби увеличава чувствителността, хората търсят грижи, внимание, разбиране и съчувствие. В същото време те стават все по-подозрителни, склонни към самосъжаление, появява се желание за уединение, желание да се избяга от проблемите като често се посяга към алкохола и наркотиците. Често старите проблеми намират решение. Усещането за реалност отслабва, затова е по-добре да не се предприемат важни неща. По това време не бива да се дава воля на отрицателните емоции, тъй като това не само няма да помогне, а напротив, за дълго може да ви изкара от релсите. Старайте се да общувате само с хора, които са ви приятни. Когато Луната е в знак Риби е полезно да бъдете сред природата, особено при водоеми - това повишава тонуса, засилва менталната енергия. Уязвими са ходилата на краката. Денят се смята за сатанински. Не случайно, символът на този ден е змия-изкусител. Това е неблагоприятен ден, когато човек е подложен на различни съблазни и изкушения, а умът му е отслабен и невинаги е в състояние да противостои на отрицателните влияния на околната среда. Инстинктите са силни, самоконтролът е слаб. Ако е възможно, трябва да поддържате спокойствие, да не се поддавате на изблици на емоциите. Отрицателното влияние на този лунен ден се утежнява от факта, че съвпада с пълнолунието. Излишната енергия на пълнолунието почти напълно изключва мислещите способности на много хора, здравия разум и чувството за мярка. При повишена нервност е полезно да се пият успокояващи билкови отвари и чайове. Съдбата може да изпрати изпитания, за да провери вашите принципи и възгледи. Поводи за радости практически няма да има. Отрицателното въздействие на този ден може да засегне преди всичко човешките взаимоотношения - възможни са кавги и сериозни конфликти. Не са изключени разправии с роднини. Неприятни сюрпризи може да изпънат нервите ви. Поради това е по-добре да отложите изясняването на отношенията и като цяло да ограничите контактите с хората. Не трябва да се губи самообладание. Не казвайте нищо без специална нужда и особено избягвайте да влизате в дълги спорове и празни разговори. Това ще ви помогне да си спестите огромно количество нервна енергия. Възможни са разочарования в любовта. Пазете се да не се лишите от ценни вещи, пари или да се окажете измамени по някакъв начин. Всички любовни и романтични срещи е по-добре да се отложат за друг ден. Това е един сложен ден и място за романтика няма. Възниква силно желание само за плътски удоволствия, но това носи краткотрайно блаженство, за което може би няма да ви е приятно  после да си спомняте и е възможно да се разочаровате от партньора си. Не се препоръчва подстригване. От процедурите при фризьор може да се повиши кръвното налягане, да се появи главоболие, упадък на силите. Особено лошо е да се подравнява косата. – Това е ден на битка със злото. Откажете се от всички важни дела. Не е добре да се започва нищо ново. Хубаво е да изчистите всичко - жилището, тялото, Душата. Ден за отработване на негативната карма, за решение на минали проблеми. Добре е за уединение, медитации. Полезно е да се медитира. Проявете внимание и загриженост към близките си. В 07:34 ч има пълнолуние  в знак Риби и веднага Луната започва се движи на празен ход  до 01:34 ч на 15 септември. Нищо важно не предприемайте, не купувайте. Меркурий и Венера преминават в знак Везни. Марс е в опозиция с Нептун Луната е в знак Риби до 01:34ч на 15 септември Продължава 15 лунен ден до 20:11ч на 14 септември (от 19:46ч на 13 септември) Следва 16 лунен ден от 20:11ч на 14 септември до 20:35ч на 15 септември 28 слънчев ден Сподели:", "date": "2019.09.14", "title": "ЗВЕЗДИТЕ ГОВОРЯТ: Не предприемайте нищо важно, не купувайте"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D0%B0%D0%B4%D0%B5%D0%B2-%D0%BF%D0%BE-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B2-%D0%BA%D1%83%D0%BF-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B0%D1%84%D0%B5%D1%80%D0%B8---%D0%BF%D1%80%D0%B5%D0%B4%D0%B8-%D0%BF%D1%80%D0%BE%D0%B1%D0%B8%D0%B2%D0%B0-%D0%B2-%D0%BD%D0%B0%D1%86%D0%B8-news869802.html", "text": "Примката около президентския съветник Пламен Узунов започва да се затяга. Докато го разследват за скандална обществена поръчка и то чак от ОЛАФ, за което агенция Лъснаха скандални факти как съветникът на Румен Радев по правни въпроси и антикорупция вече няколко пъти е прекрачвал границата на закона, като в един от случаите това му е коствало и шефски пост в МВР. За капак името му стана порочно известно като любител на Хитлер, след като преди време се появиха негови снимки, на които позира пременен като Фюрера и опънал ръка в нацистки поздрав. Още по-шокиращо е, че след всички тези разкрития, президентът Радев по никакъв начин не се дистанцира от него, а го брани упорито. Което пък допълнително подсилва съмненията, че Узунов е изпълнявал негови поръчения в служебния кабинет, когато са случват двете афери - източването на данните на аеропорта и купуването на прескъпи джипове за 30 млн. лв. в съмнителна обществена поръчка. След разкритието на медията ни за разследването на ОЛАФ стана ясно, че процедурата е започнала и приключила с избор на изпълнител по време на служебното правителство, в следствие на което се сключва и договорът. Това сочат и документите по поръчката, които са официално публикувани на страницата на вътрешното ведомство и така лъсна лъжата на президентството, че те нямат общо . Съвсем несъществен детайл и чиста манипулация са оправданията на \"Дондуков\" 2 и бившият служебен министър на МВР, а сега съветник на Пламен Узунов, че нямали общо, понеже самото подписване на договора станало по-късно, след смяната на техния кабинет. Опитът за бягство от отговорност е смешен, защото критериите, изборът и класирането е направен от тях, а след това класиране, който и да дойде на власт, няма как да промени поръчката! Всъщност решението за откриване на поръчката започва Както медията ни съобщи, именно поръчката се проверява от ОЛАФ, а не самия договор. Защото ключов е изборът на фирмата и процедурата, по която е направен той. Фирмата, която печели Въпросните средства са отпуснати от ЕС след отличното справяне на страна ни с миграционния натиск и след изричното искане на премиера Бойко Борисов, който се бори със зъби и нокти за тези пари и успя да ги донесе в страната ни. Парите бяха отпуснати по време на второто правителство на Борисов, но определения участник за прибирането на поръчката е избран от служебното правителство на Румен Радев. Агенция ПИК приложи в своето разследване и документи от съставената по време на служебното правителство на Румен Радев поръчка, както и датите за избиране на печелившия за доставката на 290 автомобили за МВР. Шокиращи факти изскачат около Узунов още преди да бъде назначен от президента за негов съветник и МВР шеф в служебния му кабинет и е повече от странно, че Радев се доверява на човек, напуснал системата на полицията след скандал. Узунов е На 12.08.2015 г. 24-годишен младеж помете на пешеходна пътека в Пловдив възрастен мъж, при управление на „Алфа Ромео“ с близо 100 км./ч. Водачът не бе задържан, не бе тестват на употреба на упойващи вещества, а въпреки настъпилата смърт случаят не бе докладван на прокуратурата. За него разбра от медиите и след писмо на главния прокурор от тогавашния министър на вътрешните работи, последва проверка в пловдивската полиция и оставка на Узунов. Според информацията за служебното правителство, представена на официалния сайт на президента при назначаването на министрите, „от 2015 г. и насам Пламен Узунов е хоноруван преподавател по криминалистика и оперативно – издирвателна дейност във Висш университет по сигурност и икономика в Пловдив“. Според НОИ обаче, от Сподели:", "date": "2019.09.14", "title": "САМО В ПИК: Съветникът на Радев по антикорупция в куп шокиращи афери - преди пробива в националната сигурност на летище \"София\", фенът на Хитлер разследван и от ОЛАФ! Напуска МВР след прикрита смърт на пътя"}
{"url": "https://pik.bg/%D0%BD%D0%BE%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news869931.html", "text": "Нов случай на  Африканска чума по свинете е установен във Видинско, съобщи БНР, като се позовава на информация от Областната епизоотична комисия. Положителната проба е от село Коста Перчево, община Кула. Тя е установена при отстреляна дива свиня. Приети са конкретни мерки за ограничаване разпространението на заразната болест по свинете, като със заповед на Регионална дирекция по горите - Берковица са определени ловно-стопански райони, попадащи в зоната около огнището на болестта в землището, където е установена заразата. В определената инфектирана зона се допуска извършването само на неотложни земеделски дейности при стриктно спазване на мерките за биосигурност. Сподели:", "date": "2019.09.14", "title": "Нов случай на Африканска чума във Видинско"}
{"url": "https://pik.bg/%D0%B1%D0%B8%D0%BB%D0%BA%D0%BE%D0%B2%D0%B8%D1%82%D0%B5-%D1%80%D0%B5%D1%86%D0%B5%D0%BF%D1%82%D0%B8-%D0%BD%D0%B0-%D0%B4%D1%8A%D0%BD%D0%BE%D0%B2-%D0%B4%D0%B8%D0%BC%D0%BA%D0%BE%D0%B2-%D0%B8-%D0%B4%D0%B6%D1%83%D0%BD%D0%B0-%E2%80%93-%D1%85%D0%B8%D1%82-%D0%BD%D0%B0-%D0%B0%D0%BB%D0%B5%D1%8F-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news869783.html", "text": "Хитовите книги на престижното издателство „Милениум” са голямата атракция на Алея на книгата в София. Можете да ги  намерите само в шатра №15 и то с невероятната отстъпка до 70%. На най-голям читателски интерес през последните дни се радват безценната поредица „Билковата аптека на…“, състояща се от пет книжки с рецепти от Учителя Дънов, Ванга, Слава Севрюкова, феномена Джуна и Лечителя Димков; „100 болести, 100 билки“, „Домашен знахар“, „Нестандартни лечения“ 2 и 3, „Феноменът Димков в 150 златни рецепти“, „Топ рецептите на Ванга“, „Невероятният Дънов – съвети, рецепти, поучения“, „Енциклопедия на билките: 135 рецепти за вечно здраве“, „Златен билкарник“ 1 и 2, „Практическо ръководство за бяла магия, привличане на любов и благосъстояние“. Истински бум бележи и премиерното издание „Светците на народа“, което събира житейските истории, пророчествата и лековитите рецепти на Ванга, Дънов, дядо Влайчо, Преподобна Стойна, Петър Димков, Вера Кочовска... Само на щанда на „Милениум” ще откриете и най-актуалните на родния книжен пазар заглавия: страховития детективски роман „Малки сладки лъжи“, 15-тата книга от популярната поредица „Философия за всеки“ – „Епикур и удоволствието като добродетел“; мемоарите на актьора Павел Поппандов „Значи съм живял. Автобиография“, сензационните шпионски биографии „Гордиевски. Шпионин и предател“ от Бен Макинтайър и „Досието „Скрипал‘ от Марк Ърбън; единствените по рода си издания „Memento mori. Избрани епитафии“ и литературният пътеводител в света на кулинарното изкуство „Литературен гастроном. 101+ рецепти от любими книги“. Всеки ден „Милениум“ предлага най-новите си и търсени книги в промоцията „Книга на деня“ с 30% отстъпка от коричната цена. Сподели:", "date": "2019.09.14", "title": "Билковите рецепти на Дънов, Димков и Джуна – хит на Алея на книгата в София!"}
{"url": "https://pik.bg/%D0%B1%D0%B8%D0%B2%D1%88-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0-%D1%81%D1%8A%D1%81-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8-%D0%BC%D0%BB%D0%B0%D0%B4%D0%B8-%D1%85%D0%BE%D1%80%D0%B0-%D0%BE%D1%82-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news869893.html", "text": "Председателят на 39-ото Народно събрание доц. Борислав Великов ще утвърди своите стипендианти на традиционна среща в навечерието на новата учебна година, съобщава „Конкурент”. Срещата ще се състои днес от 10:00 часа в малкия ресторант на втория етаж на хотел „Огоста“ в Монтана. През трите си мандата в парламента като народен представител на Монтана, и извън него, доц. Великов вече 16 години подпомага с лични средства образованието на студенти и ученици от област Монтана, насърчава младежите да учат и да се развиват, а после да се върнат в монтанския край и да работят за съживяването му. 45 вече са завършили образование и се реализират в живота. Още 10 младежи  предстои да прекрачат прага на учебните заведения и през новата учебна година. Сподели:", "date": "2019.09.14", "title": "Бивш председател на Народното събрание подпомага със стипендии млади хора от Монтанско"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BF%D0%B5%D1%80%D0%BD%D0%B8%D0%BA-%D0%B1%D0%B0%D1%82%D0%B0%D0%BD%D0%BE%D0%B2%D1%86%D0%B8-%D0%B8-%D1%88%D0%B5%D1%81%D1%82-%D1%81%D0%B5%D0%BB%D0%B0-news869933.html", "text": "Поредна авария на главен водопровод остави половин Перник без вода, съобщи БНР. Водоподаването е спряно в централната градска част и 11 от прилежащите й квартали. Чешмите пресъхнаха и в град Батановци и в шест от околните села. Управителят на ВиК Иван Витанов съобщи, че два екипа на дружеството работят по отстраняване на течовете. „Ръст на авариите отчитат това лято от водоснабдителното дружество. Само за месец август авариите в региона са били 476. Екипите работят на 12-часов график, но едва смогват да отстранят всички течове и нерядко част от тях остават и за следващите дни”, разясни Витанов. Той добави, че водопроводната мрежа е стара и амортизирана, тръбите се пукат, а загубите на вода достигат до 75 процента. По думите му честите аварии и увеличеното заради горещините потребление са довели до проблеми с водоснабдяването в цялата област, включително и във високите части на град Перник. В момента водният обем на язовир „Студена” е малко над 9 млн. куб. метра при максимален 25.5 млн. кубика. Сподели:", "date": "2019.09.14", "title": "Авария остави без вода половин Перник, Батановци и шест села"}
{"url": "https://pik.bg/%D1%82%D0%BE%D0%BD%D1%87%D0%BE-%D1%82%D0%BE%D0%BA%D0%BC%D0%B0%D0%BA%D1%87%D0%B8%D0%B5%D0%B2-%D1%89%D0%B5-%D0%B7%D0%B0%D0%BB%D0%BE%D0%B6%D0%B8-%D0%BD%D0%B0-%D0%B4%D0%BE%D0%B1%D1%80%D0%B8-%D0%B4%D0%B5%D0%BB%D0%B0-%D0%B7%D0%B0-%D1%81%D0%BE%D1%84%D0%B8%D1%8F-%D0%BA%D0%B0%D1%82%D0%BE-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BA%D0%BC%D0%B5%D1%82-news869956.html", "text": "Моят девиз в местните избори е „Добри дела за София“. Това заяви Тончо Токмакчиев, който си подаде днес документите за регистрация като кандидат за кмет на Столична община от „Партия на зелените“. Той ще бъде още и водач на листата за общински съветници. „Влизайки в общината като кмет или общински съветник, ще заложа  на добрите нрави и на взаимното уважение сред съветниците. Решенията трябва да се взимат не заради партийни  интереси, а заради интересите на гражданите на София. Целта ми е да бъда очите и ушите на гражданите в общината“, заяви Тончо Токмакчиев след подаването на документите в Общинската избирателна комисия. Като граждански кандидат на единствената зелена партия, участваща в местните избори, Токмакчиев има няколко приоритета: 1.  В рамките на четиригодишния мандат, София да стане един от първите световни градове без пластмаса. Да се спре използването  на пластмаса и найлонови торбички в столицата; 2.  София не е само центъра. По-голямата част от почти 5-те милиарда лева от бъдещите бюджети на града трябва да се насочат към кварталите, защото в последните години, с малки изключения, са пренебрегнати. 3. Първото предложение в бъдещия общински съвет ще бъде незабавно да бъдат възстановени по райони предприятията \"Битово и комунално строителство\" /БКС/, чиято ликвидация беше огромна грешка. Лошият вид на столичните квартали и бавната реакция по поддръжка на инфраструктурата се дължи на централизацията на тези дейности в Столична община и тежките и мудни процедури. Дори и за такива дребни работи, като кърпежите на дупки по улиците. Така и отговорността ще се носи от районните кметове и няма да са верни  оправданията, че всичко зависи от голямата община 4.  Приоритет ще бъде възстановяването на Витоша, която е символ на София и е недопустимо и срамно да бъде в този окаян вид  от десетилетия. 5.  Като баща, дядо и любител на домашните животни ще настоява в столичните градинки и паркове да има стриктно разделение между площадките, където играят деца и местата за разходки на домашните любимци; Тончо Токмакчиев, председателят на „Партия на зелените“ Владимир Николов и симпатизанти посетиха още църквата „Света София“, която е традиционният катедрален храм на града, дала името му. Сподели:", "date": "2019.09.14", "title": "Тончо Токмакчиев ще заложи на добри дела за София като кандидат-кмет"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D1%83%D1%85%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%B2-%D1%80%D0%B8%D0%BB%D0%B0-news869939.html", "text": "Пожар гори в района на Сухото езеро в планината Рила, предаде БГНЕС, цитирани от Нова телевизия. Циркусът на водоема се намира на час път от Кирилова поляна, между Тиха Рила и Мальовишкия зъб. Според информацията, сигналът е подаден към 10:00 часа тази сутрин от турист, който слизал от хижа Рибни езера към Рилския манастир. Според него пожарът тлее. В района на Сухото езеро има борова растителност и треви. Към пожара пътуват екипи на противопожарната служба в град Рила. Още снощи над билото на Рилския манастир се забелязваха облаци, което означава, че огънят гори от вчера следобед. Сподели:", "date": "2019.09.14", "title": "Пожар избухна в района на Сухото езеро в Рила"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B4%D0%B8%D0%B2-%D1%80%D0%B5%D0%B2%D0%BD%D0%B8%D0%B2%D0%B5%D1%86-%D0%BE%D1%82-%D0%B2%D0%B0%D1%80%D0%BD%D0%B0---%D0%BF%D0%BB%D0%B0%D1%88%D0%B8%D0%BB-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D1%81-%D0%BD%D0%BE%D0%B6-news869778.html", "text": "Див ревнивец от Варна беше осъден от местния районeн съд заради отправени закани за убийство към неговата бивша приятелка, с която известно време поддържал връзка. В условия на продължавано престъпление, на два пъти, с общо две деяния в периода от 2 август 2017 г. до 3 декември 2018 г., 36-годишният Ромео заплашвал жената, с което възбудил основателен страх у нея от осъществяването на заканите. В единия от случаите и пред свидетели подсъдимият той я заплашил с думите \"Когато свърши ограничителната ми заповед, ще те заколя!“, като демонстративно показал запасан под дрехата си нож, разкава \"Монитор\". Следващият път при среща в заведение, той отново се държал агресивно, буйствал и се заканвал на жената, заради което била сигнализирана полицията. Деянието, извършено от подсъдимия представлява престъпление против личността, обясниха юристи. 36-годишният мъж е неосъждан досега и затова съдът му наложи наказание от една година лишаване от свобода, отложено с три години изпитателен срок. Сподели:", "date": "2019.09.14", "title": "Осъдиха див ревнивец от Варна - плашил бившата си с нож"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D0%BF%D1%80%D0%B8%D0%B1%D0%B8%D1%80%D0%B0-%D0%BF%D0%BE-10-%D0%B1%D0%BE%D0%BD%D0%B0-%D0%BD%D0%B0-%D0%BC%D0%B5%D1%81%D0%B5%D1%86-%D0%BE%D1%82-%D0%BD%D0%B0%D0%B5%D0%BC%D0%B8-news869953.html", "text": "Вдовицата на Филип Найденов-Фатик прибира всеки месец по 10 бона от наеми. Адриана Тюркмен притежава помещения в столичен мол, които отдава на чужденци срещу баснословни суми, от които би могла да живее, съобщава \"Флагман\". Вдовицата трябваше да се заеме с бизнеса на мъжа си, след като той бе убит преди 15 години при престрелка в София. И макар, че Адриана управляваше делата му с помощта на цяла гвардия помощници не успя да се справи и започна да разпродава имотите им в столицата. Говореше се, че от дългове на мъжа си Тюркмен е затънала с над 2 милиона лева, пише столичен ежедневник. Според запознати именно това била причината години наред да се съди с любовницата на мъжа си Невена Стойчева заради имот. Филип Найденов прехвърлил имот с двор в Бояна на близки на Невена. Къщата струвала над 3 млн. евро и Адриана твъряла, че е прехвърлена без нейно знание, а като законна съпруга на Фатик има всички права над имота. Сподели:", "date": "2019.09.14", "title": "ГОРЕЩО: Вдовицата на Фатик прибира по 10 бона на месец от наеми"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B0%D0%BB%D0%BA%D0%B0%D1%82%D0%B0-%D0%B1%D0%B8%D1%80%D0%BC%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%BB-%D0%B2-%D0%B4%D1%83%D0%B1%D0%B0%D0%B9-%D0%B2%D0%BB%D0%B0%D1%81%D1%82%D0%B8%D1%82%D0%B5-%D1%83-%D0%BD%D0%B0%D1%81-%D0%BE%D1%87%D0%B0%D0%BA%D0%B2%D0%B0%D1%82-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BC%D1%83-news869987.html", "text": "Георги Станоев известен като Малката Бирма, се е предал сам на властите в Дубай, където се е укривал няколко месеца. Властите у нас пък очакват новини от колегите си там, за да уточнят прибирането на издирвания, научи ПИК от отлично осведомени по случая. Според тях за момента единствената информация е, че Станоев се е предал в Дубай, но все още не е ясно кога и как ще бъде върнат в България. Точно преди година Станоев бе обявен за издирване и обвинен задочно заради канала за цигари, разбит в Пловдивско. Сподели:", "date": "2019.09.14", "title": "ИЗВЪНРЕДНО В ПИК: Малката Бирма се предал в Дубай, властите у нас очакват връщането му"}
{"url": "https://pik.bg/%D0%B7%D0%B5%D0%BB%D0%B5%D0%BD%D1%87%D1%83%D0%BA%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%B5%D0%B2%D1%82%D0%B8%D0%BD%D0%B8%D1%8F-%D0%B2%D0%BD%D0%BE%D1%81-news869903.html", "text": "За поредна година българските зеленчукопроизводители са недоволни от евтиния внос от съседни държави, съобщава Нова телевизия. Според тях ниските цени на вносните зеленчуци ги обричат на фалит в сезона на зимнината. Всяка година градината на баба Златка от хасковското село Конуш произвежда достатъчно количество зеленчуци за консервите за зимата. Жената редовно затваря буркани, а графикът зависи от времето и слънцето. От пазара тя купува рядко. Казва, че търговците лъжат, че продукцията е българска, за да привлекат клиенти. „И доматите, и чушките нямат вкус. Продуктите в другите държави не са толкова хубави”, смята Златка Христова. На няколко километра от баба Златка, производителят Октай бере трета ръка капия. Занимава се със земеделие вече близо 7 години. В последно време обаче е намалил площта наполовина. „Гледахме към 250 декара и се принудихме да намалим. Всяка година разходите скачат - торове, работната ръка”, коментира Октай Рамадан. Един от основните проблеми пред българските зеленчукопроизводители остава евтиният внос. „Постоянно коментираме с колеги, че вносът ни трепе. Не може ние да произвеждаме и да има внос от Турция, Македония, Гърция. Явно там им дават по-големи субсидии. Няма как да влезе от друга държава по-евтино, при положение, че ние си го произвеждаме”, казва Октай Рамадан. Затова той иска или вносът да бъде спрян, или субсидиите да се вдигнат. За да наваксат загубите продават и директно от нивата край пътя. Ситуацията коментира пред Нова телевизия доц. Божидар Иванов от Център за изследвания в селското стопанство. „Производството в страната отбелязва повишение – анализира доц. Иванов. - Има изсветляване на самата търговия и количествата, които навлизат у нас. Производителите от години се оплакват от нелегален внос. Увеличава се потреблението на домати и пресни зеленчуци\". Той допълни, че зеленчукопроизводството е от най-специфичните сектори и зависи от много грижи и внимание. По думите му цените на зеленчуците могат да се променят в рамките на един ден. „Това зависи от снабдяването, производството\", каза доц. Иванов и уточни, че в Европа най-големите доставчици на зеленчуци са Tурция и Мароко. Сподели:", "date": "2019.09.14", "title": "Зеленчукопроизводители недоволни от евтиния внос"}
{"url": "https://pik.bg/%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD-%D0%B2-%D1%88%D1%83%D0%BC%D0%B5%D0%BD-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%80%D0%B0%D0%B7%D0%B2%D1%8A%D1%80%D0%B7%D0%B2%D0%B0-%D0%BA%D0%B5%D1%81%D0%B8%D1%8F%D1%82%D0%B0-%D1%81-%D0%BC%D0%B8%D0%BB%D0%B8%D0%BE%D0%BD%D0%B8-news869820.html", "text": "Градският стадион в Шумен \"Панайот Волов“ ще бъде изцяло обновен. Идейният проект беше представен от екипа, проектирал и спортната зала \"Арена Шумен“. Съоръжението ще побира 12 800 зрители. Предвиден е сектор за гостуващи привърженици с отделен паркинг и отделни входове. Теренът и лекоатлетическата писта ще бъдат обновени, за да отговарят на международните изисквания, уточнява БНР. \"Имам уверението на премиера, че държавата ще отпусне между 12 и 14 милиона лева за стадиона\", каза кметът на Шумен Любомир Христов. По думите му, обновяването на стадиона може да започне през следващата година. Сподели:", "date": "2019.09.14", "title": "Обновяват градския стадион в Шумен, държавата развързва кесията с милиони"}
{"url": "https://pik.bg/%D1%82%D0%B8%D1%80-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BC%D0%B0%D1%80%D0%B8%D1%86%D0%B0-%D0%BF%D0%BB%D0%B0%D1%82%D0%BD%D0%BE%D1%82%D0%BE-%D0%BA%D1%8A%D0%BC-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%BE-news869937.html", "text": "Тежкотоварен автомобил се е запалил в движение  на автомагистрала „Марица“, съобщи БНР. На място са три екипа пожарникари. Инцидентът е станал на 61 километър край Харманли. Заради пожара е затворено за движение платното в посока Свиленград, съобщиха от полицията. Пламъците бързо са обхванали целия камион,който е превозвал спрейове лак и варели с вещества, които тепърва ще се изясняват. От високата температура  веществата са се взривили. В района на пожара има запалени сухи треви. Предстои анализ в химическа лаборатория, дали запалените вещества са вредни за хората и за околната среда. Няма пострадали при инцидента. Сподели:", "date": "2019.09.14", "title": "ТИР се запали на магистрала \"Марица\", платното към Свиленград е затворено"}
{"url": "https://pik.bg/%D0%BD%D0%B8%D0%B5-%D0%B3%D0%BB%D0%B0%D0%B2%D0%B0%D0%BD%D0%B0%D1%86%D0%B8%D1%82%D0%B5-news869994.html", "text": "Не знам как ще функционира оттук нататък БНР. Любимото ми радио, любимият ми \"Хоризонт\" от детството е смачкан, унизен.  Опозорени са не просто преките му ръководители, опозорен е всепризнатият му авторитет. Най-честно ще е СЕМ да се събере и единодушно да избере за пожизнен генерален директор Силвия Великова. Кой началник вече ще дръзне да не се съобразява с персоналния й кеф? Кой ще дръзне да я порицае, ако сгреши? Да я глоби, ако не се яви на работа, например? Или ако прецени, че не се справя с работата, че е пристрастна или...некадърна? Представете си какво ще се случи - вой до Бога, или поне до министър-председателя, декларации на умнокрасивите медии и \"Репортери без граници\", протест на \"Демократична България\" на \"Драган Цанков\"... Не виждам кой друг освен самата Силвия Великова би се навил да управлява едно делегитимирано и марионетно радио, в което кадровите решения се взимат еднолично от Бойко Борисов след телефонен разговор с него. В навечерието на светлия християнски празник Кръстовден неколцина достойни мъже и дългогодишни радиожурналисти бяха разпнати на голготата на общественото лицемерие. Говоря за директора Светослав Костов и шефа на \"Хоризонт\" Николай Кръстев, наречени...\"главанаци\". Главанаци? И то от кого? От премиер-министъра на републиката. Главанаци, защото са избрани законно след конкурс от СЕМ и защото имат право да прокарват собствена редакционна политика? Главанаци, защото са посмели да отстранят една прословуто субективна журналистка, която зове слушателите да се включват в платените улични протести срещу Иван Гешев? Главанаци... Тоест, по жаргонния речник - главочи, селяндури. Какво се случи с принципа на самоуправление на обществените медии? Светлослав Костов и Николай Кръстев са главанаци, а Силвия Великова е съвест народна, символ на обективната журналистика, елит на елитите, избран екземпляр. С нея \"редовно си честитим празниците\", \"говорим си по телефона\". Простете, но това ми намирисва на сегрегация. И то сегрегация, прокарвана от най-високо място. Силвия Великова е суперготина, защото кликата на Прокопиев я подкрепя самоотвержено. Защото \"Капитал\", \"Клозет\" и \"Медиапул\" пишат така. Защото соросоидният Съюз на съдиите излиза с възвания в нейна защита. Защото соросоидната Асоциация на европейските журналисти се тръшка за благото й. Защото от години води безобразна битка в национален ефир с българската прокуратура, а ние, данъкоплатците, сме длъжни да й плащаме масрафа... Всички останали, отвъд тази \"либерална\" граница, сме главанаци. Всички медии без многомилионни грантове от \"Америка за България\" сме главанаци. Долнаж някакъв, втора ръка. Жълтури, наемници на Пеевски. Всички медии, които не принадлежат на подсъдимите олигарси Прокопиев, Огнян Донев и Цветан Василен, са главанаци. Аз лично нямам проблем с това, свикнал съм на бой. Цял живот ме етикират като такъв или онакъв. Тъжно ми е обаче с подобен аршин да се подхожда и към Българското национално радио. Ореолът на тази институция не заслужава такова своеволие и такава дърводелщина. Изобщо управляващите доста осезаемо започнаха да се бъркат в медиите, да размахват пръст, да ги делят на добри и лоши, да ги коментират - и то само и само да се издокарат пред психодесните на Прокопиев и Христо Иванов. Свръхидеята е ясна: ухажват ги, борят се за гласовете им на балотажа, надяват се да ги прелеят към Фандъкова. 3% от електората командори останалите 97%, защото на г-н премиера това му се струва \"яко\". Заслужава ли си обаче да обиждаш почтени български журналисти, за да се харесаш на една фашизоидна секта, присвоила си правото да говори от името на истината? Това е горчив, особен урок. БНР е на кръстопът. Свидетели сме на недопустима политическа намеса, но не покрай уволнението на Силвия Великова, а покрай спасението й. Сподели:", "date": "2019.09.14", "title": "НИЕ, ГЛАВАНАЦИТЕ..."}
{"url": "https://pik.bg/%D0%B4%D0%BE%D1%81%D0%BA%D0%BE%D1%80%D0%BE%D1%88%D0%BD%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%B2%D0%B0%D0%BB%D0%B5%D0%BD%D1%81%D0%B8%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BC%D1%83-news869938.html", "text": "Бившият старши треньор на Валенсия Марселино посочи шокираща причина за уволнението си, съобщава ESPN, цитирани от БНР. 54-годишният специалист беше освободен на 11 септември. \"Абсолютно съм убеден, че уволнението ми е пряко свързано със спечелването на Купата на Испания – заяви спецалистът. - През последния сезон получихме съобщения от определени хора, че трябва да загубим купата и уж да се съсредоточим върху мачовете от шампионата на Испания. Но не можах да жертвам купата, защото феновете, играчите и треньорите наистина искаха този трофей. Кой би могъл да си помисли, че победата ни в крайна сметка ще доведе до моето уволнение? Моля, обърнете внимание: не получихме поздравление от ръководството на Валенсия след спечелването на Купата на Краля. Класирахме се за групите на Шампионска лига! Можете ли да си представите моята изненада?!\", каза Марселино в интервю за ESPN. Специалистът води Валенсия от 2017 г., а сега Алберт Селадес пое треньорския пост в клуба. Сподели:", "date": "2019.09.14", "title": "Доскорошният треньор на Валенсия с шокиращо обяснение за причините за уволнението му"}
{"url": "https://pik.bg/%D0%BD%D0%BE%D0%B2%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D0%B0-%D1%83%D0%B4%D0%B0%D1%80%D0%B8-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D1%89%D0%B8%D1%82%D0%B5-%D1%81%D0%B5-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B4%D0%BE%D1%80%D0%B8%D0%B0%D0%BD%E2%80%9C-%D0%B1%D0%B0%D1%85%D0%B0%D0%BC%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2%D0%B8-news869897.html", "text": "TACC, цитирана от \"Фокус\". Ново бедствие заплашва да удари възстановяващите се от урагана „Дориан“ Бахамски острови, предава агенция Тропическата буря на „Умберто“ се е образувала в Атлантическия океан, край бреговете на островите, се казва в съобщение на Националният център за наблюдение на ураганите в САЩ. Възможно е бурят да се усили и да се превърне в ураган. Според центъра „Умберто“ се намира на 210 км югоизточно от остров Абако и се движи на северозапад със скорост от около 9 км/ч. Поривите на вятъра във вътрешността на бурят достигат до 65 км/ч. Очаква се до часове „Умберто“ да донесе силен вятър и обилни дъждове в северозападната част на Бахамските острови. На 1 септември ураганът „Дориан“ удари карибската страна, като по последни данни най-малко 50 души са загинали, а около 2,5 хил. души се считат за изчезнали. Около 13 хил. сгради бяха повредени или унищожени на островите, а огромни територии бяха наводнени, след като ураганът от последната пета степен премина през островната държава. Сподели:", "date": "2019.09.14", "title": "Ново бедствие заплашва да удари възстановяващите се от урагана „Дориан“ Бахамски острови"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B1%D1%83%D1%88%D1%83%D0%B2%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D1%80%D1%8F%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-news869996.html", "text": "Голям пожар спря движението по Околовръстното шосе на Пловдив, съобщиха от пресцентъра на ОДМВР под тепетата. Спира се движението по източнообходния път II-56, заради пожар в района на Скобелева майка. Около 15 часа са запалени сухи треви и огънят е обхванал много голяма площ. Към момента четири екипа на пожарната са се включили в гасителните действия. Безопастността на движението се подпомата от полицейски служители, които отклоняват автомобилите по обходни маршрути. Сподели:", "date": "2019.09.14", "title": "ОТ ПОСЛЕДНИТЕ МИНУТИ: Голям пожар бушува край Пловдив, спряха движението по Околовръстното"}
{"url": "https://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%8F-%D0%B2%D0%B8-%D0%B7%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%B8%D0%B7%D0%BC%D0%B0-%D0%B8-%D1%81%D0%BC%D0%B5%D0%BB%D0%BE%D1%81%D1%82%D1%82%D0%B0-%D0%B2%D1%8A%D0%B2-%D0%B2%D0%B0%D1%88%D0%B0%D1%82-news869998.html", "text": "Премиерът Бойко Борисов поздрави пожарникарите по повод професионалния им празник. \"Поздравявам всички български пожарникари по случай професионалния им празник. Благодаря ви за професионализма и смелостта във вашата благородна мисия - да ни защитавате дори с цената на живота си. Гарантирам, че държавата ще продължи да ви подкрепя\", написа Борисов. Днес се отбелязва годишнината от първия пожарникарски събор, който се провежда през 1905 г., когато се поставя началото на организираното пожарно дело в България. Сподели:", "date": "2019.09.14", "title": "Бойко Борисов поздрави пожарникарите: Благодаря ви за професионализма и смелостта във вашата благородна мисия"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news869943.html", "text": "В общинската болница в Горна Оряховица започна ремонт на покрива, съобщи БНР. По линия на бедствията и авариите за първия етап правителството отпусна 590 000 лв. Покривът не е ремонтиран повече от 40 години. „За 52 дни трябва да приключи работата на покривната конструкция над родилното отделение, което е едно от двете в областта - разясни управителят на общинската болница „Св. Иван Рилски“ д-р Иван Иванов. - Сега имаме възможността заедно с покрива да обновим и цялото отделение. Това ще доведе до много по-добри условия и много по-добри резултати в работата“. Община Горна Оряховица реализира още една инвестиция във втората по големина в страната общинска болница. Това обяви кметът Добромир Добрев. „Достъпната среда, асансьорните уредби на цялата болница, които също са доста амортизирани, с доста предписания. До края на годината и този проблем трябва да отстраним“, каза Добрев. Сподели:", "date": "2019.09.14", "title": "Започна ремонт на покрива на общинската болница в Горна Оряховица"}
{"url": "https://pik.bg/%D0%B9%D0%B5%D0%BC%D0%B5%D0%BD%D1%81%D0%BA%D0%B8%D1%82%D0%B5-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%BF%D0%BE%D0%B5%D1%85%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%B0%D1%82%D0%B0%D0%BA%D0%B8%D1%82%D0%B5-%D0%BD%D0%B0%D0%B4-%D0%BF%D0%B5%D1%82%D1%80%D0%BE%D0%BB%D0%BD%D0%B8-%D0%BD%D0%B0%D1%85%D0%BE%D0%B4%D0%B8%D1%89%D0%B0-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1-news869942.html", "text": "AFP Подкрепянoто от Иран сепаратистко движение на хутите в Йемен пое отговорност за атаките с безпилотни самолети срещу две петролни находища в Саудитска Арабия ,предава , като се позовава на йеменската телевизия, собственост на бунтовниците “Al Masirah”, пише \"Фокус\". Хутите са започнали „мащабна операция използвайки десет дрона, чиято цел са петролни рафинерии в Абкаяк и Курайс в източната част на Саудитска Арабия“, твърди телевизията. Сподели:", "date": "2019.09.14", "title": "Йеменските сепаратисти поеха отговорност за атаките над петролни находища в Саудитска Арабия"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B4%D0%B0-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%BD%D0%B0%D0%B1%D0%BE%D1%80%D0%BD%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%B8-%D0%BC%D0%BB%D0%B0%D0%B4%D0%B8%D1%82%D0%B5-%D1%85%D0%BE%D1%80%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82--news870013.html", "text": "Да се възстанови наборната военна служба и младите хора да се върнат в казармата, за да се научат на ред и дисциплина - за това настоя днес министърът на отбраната Красимир Каракачанов. Каракачанов откри край Казанлък втория Национален събор на запасното войнство. В него участваха представители на военно-патриотичните организации в страната. Военният министър наблюдава демонстрация на военнослужещите от Специалните сили, които показа способности при изпълнение на военни ръкопашни техники, стрелба с маркиращи боеприпаси, както и директна акция за освобождаване на заложници и инфилтриране по парашутен способ с парашутна система тип \"Летящо крило\". Сподели:", "date": "2019.09.14", "title": "Министър Каракачанов: Да се възстанови наборната военна служба и младите хора да се върнат в казармата"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B3%D1%83%D0%B1%D0%B8-%D0%BD%D0%B0-%D1%82%D0%B5%D0%BD%D0%B8%D1%81-%D0%BE%D1%82-%D1%8E%D0%B6%D0%BD%D0%B0-%D0%B0%D1%84%D1%80%D0%B8%D0%BA%D0%B0-news870033.html", "text": "България загуби двубоя срещу Южна Африка от Втора група на Евро-Африканската зона за Купа „Дейвис“. Националният ни състав отстъпи, след като в дуела на първите ракети Лойд Харис се наложи с 6:3, 7:6 (3) над Димитър Кузманов. Кузманов има за какво да съжалява, тъй като имаше преднина и в двата сета. През втората част Мико дори дръпна с два пробива, и получи възможност да сервира за сета при 5:4, но допусна нов брейк, а впоследствие отстъпи в тайбрека с 3:7 точки. Кузманов изигра и двата си двубоя с превръзка на дясното коляното, което му създава проблеми през последните седмици, акцентира \"Тенис 24\". По-рано през деня нашият тим отстъпи в дуела на двойки, а вчера резултатът беше 1:1, след загубата на единично на Лазаров и победата на Кузманов. Сподели:", "date": "2019.09.14", "title": "България загуби на тенис от Южна Африка"}
{"url": "https://pik.bg/%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BD%D0%B0-%D0%B2%D0%B0%D1%80%D0%BD%D0%B0-%D1%89%D0%B5-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%B0%D0%B2%D1%82%D0%BE%D0%BC%D0%B0%D1%82%D0%B8%D0%B7%D0%B8%D1%80%D0%B0%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%B1%D0%B8%D0%BB%D0%B5%D1%82%D0%B8-news869963.html", "text": "До края на следващата седмица във всички автобуси във Варна трябва да заработи напълно автоматизираната билетна система. Това съобщи кметът на града Иван Портних, цитиран от БНР. Той обясни,че забавянето на влизането й в сила при изправни машини е заради приетата промяна в наредба 17, която е свързана с връзката с НАП. „Билетната система функционира и към днешна дата – каза Портних.  - Проблемът беше, когато направихме необходимите договори за поддръжката, всъщност излезе една промяна в наредба 17, мисля, до преди това всяко едно устройство беше вързано самостоятелно с НАП, а след това по силата на тази промяна трябва да имаме сървър, който да обобщава данните от всяко едно устройство и от сървъра да препраща информацията към НАП. Направихме обществена поръчка за изграждането на тази система, тя приключи. Днес сутринта ми съобщиха, че 148 автобуса вече са оборудвани. С други думи, до няколко дни ще бъдат оборудвани всичките. Надявам се в рамките на следващата седмица да сме затворили този проблем”. Стана ясно,че  има предложение до Общинския съвет за нови, по-изгодни цени на картите за градския транспорт за ученици, студенти и пенсионери, тъй като общината смята, че общественият транспорт е социален. Сподели:", "date": "2019.09.14", "title": "В градския транспорт на Варна ще заработи автоматизирана система за билети"}
{"url": "https://pik.bg/%D1%81%D0%B0%D1%89-%D0%B8-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BD%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B8-%D1%81%D1%80%D0%BE%D0%BA%D0%BE%D0%B2%D0%B5-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD-news869909.html", "text": "Вашингтон и Бразилия не са определили конкретни срокове за сключване на споразумение за свободна търговия, макар преговорите да са в активна фаза и страните да искат да постигнат споразумение възможно най-скоро. Това съобщи ТАСС, цитирана от „Дарик”. Агенцията се позовава на изявление на министъра на външните работи на Бразилия Ернесто Араужо на пресконференция. Попитан за срока до подписването на двустранно търговско споразумение, министърът каза, че „няма планирани конкретни дати.“ „Искаме да сключим търговско споразумение възможно най-скоро – лаконичен бе той. - Постигнахме много тази година. Вече сме в активни преговори за постигане на споразумение, обсъждаме подробностите на текста му. Работим много усилено по това\". В началото на август бразилският министър на икономиката Пауло Гедес обяви началото на преговорите със САЩ за споразумение за свободна търговия. Сподели:", "date": "2019.09.14", "title": "САЩ и Бразилия не определиха конкретни срокове за търговско споразумение между двете страни"}
{"url": "https://pik.bg/%D0%B1%D0%B5%D0%B7-%D0%B1%D1%83%D0%BA%D0%B5%D1%82%D0%B8-%D0%B7%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D1%83%D1%87%D0%B5%D0%B1%D0%B5%D0%BD-%D0%B4%D0%B5%D0%BD-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D1%81%D1%8A%D0%B1%D0%B8%D1%80%D0%B0%D1%82-news869957.html", "text": "Община Пловдив и всички 22 училища от район \"Централен\" започват нова инициатива “Направи дарение за детска клиника вместо цвете на първия учебен ден“, съобщава „Трафикнюз” На 16 септември, когато е първият учебен ден за тази година, директорите призовават учениците си да не купуват букети за учителите. Вместо това да пуснат отделената сума в кутии, които ще бъдат поставени в дворовете. Така ще бъдат набрани средства за нов педиатричен и онкохематологичен комплекс на територията на База 2 на УМБАЛ “Свети Георги“ в Пловдив. Едно от пловдивските училища, които се включват в кампанията, е Средно училище „Любен Каравелов“. След среща с кмета на район \"Централен\", директорът Саша Щерева призова учениците и родителите да подкрепят каузата. \"Прегърнахме идеята да помогнем, защото за нас това е не само прекрасен жест към децата на Пловдив, които се нуждаят, но и начин да възпитаваме учениците в благородство, което е един от приоритетите в нашето училище\", заяви Щерева. За осмокласничките Мелек и Аделина включването в кампанията за набиране на средства е добър възпитателен елемент за всички техни съученици. \"За нас това е много по-стойностно, отколкото един букет цветя, който след време ще увехне. Всъщност така помагаме на тези пациенти да имат надежда и да разцъфват от щастие. Ще зарадваме и някои семейства, които ще видят децата ученици - като нас\", споделят осмокласничките. Ина Чолакова е бивша възпитаничка на СУ \"Любен Каравелов\". Като млад учител сега, тя преподава на втори \"А\" клас и с нетърпение очаква първия учебен ден, за да посрещне своите възпитаници. Тя казва, че няма да се разсърди, като не получи букет на 16 септември. Дори напротив. Апелира занапред да има повече такива инициативи, изпълнени с добро. Детската клиника в Пловдив е създадена през 1948 година. Това е най-голямото детско заведение в страната, в което работят много специалисти. Базата обаче е стара и не отговаря на съвременните изисквания за лечение и престой на пациентите. Проф. Иван Иванов, който е директор на \"Педиатрична клиника\" към УМБАЛ \"Св. Георги\" Пловдив призова хората да се включат в тази кауза, за да могат всички пациенти да бъдат лекувани в по-добри условия. Повече от година продължава акцията за набиране на средства за нов детски и онкохематологичен корпус на територията на База 2 на булевард \"Пещерско шосе\" 66 в Пловдив. Основните дарители са ученици от Пловдив, както и пациенти, постъпващи за лечение в клиниката. Голяма част от средствата са събрани и от самите лекари, които непрекъснато заделят от заплатите си, за да подпомагат каузата. През годините специалистите са доказали и допринесли за развитието на педиатричната наука. Работещите в Детска клиника мечтаят колкото е възможно по-скоро да бъде създадена нова база за работа и лекуване на малки пациенти, която да отговаря на всички потребности. Сподели:", "date": "2019.09.14", "title": "Без букети за учителите за първия учебен ден в няколко училища в Пловдив. Учениците събират пари за..."}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BF%D0%BC%D0%BE%D0%B4%D0%B5%D0%BB-%D1%80%D0%BE%D0%B4%D0%B8-%D0%B2-%D0%B4%D1%83%D0%B1%D0%B0%D0%B9-%D0%B2%D1%82%D0%BE%D1%80%D0%B0-%D1%80%D0%BE%D0%B6%D0%B1%D0%B0-%D0%BD%D0%B0-%D1%82%D0%B0%D0%BA%D0%B8---%D0%B5%D1%82%D0%BE-%D0%B7%D0%B0%D1%89%D0%BE-%D0%BF%D0%BE%D0%B4%D0%B7%D0%B5%D0%BC%D0%BD%D0%B8%D1%8F%D1%82-%D0%B1%D0%BE%D1%81-%D0%B2-news869978.html", "text": "Митичният подземен бос Христофорос Аманатидис, който се укрива в Дубай от родното правосъдие, се е сдобил тайно с втора рожба. Моделът от близкото минало Боряна Шехтова е родила още един наследник на недосегаемия Таки, който след убийството на Георги Илиев пое сенчестия бизнес на групировката ВИС-2. Естествено, бременността на близначката, както и появата на второто дете на Таки, е била пазена в пълна тайна дори и от малцината приятели в България, с които Боряна и сестра й Анна комуникират. Също като батко си Александрос, новият претендент за милионите на Таки се е родил в Дубай, но наскоро е бил командирован с майка си в София. Преди около две седмици Боряна и бебе Аманатидис са посетили дирекция \"Български документи за самоличност\" на столичния бул \"Мария Луиза\". Какво е наложило скоротечното връщане на строго охраняваното пеленаче в България, коя руска мегазвезда Васил Найденов очаква у нас за юбилея си догодина, защо Стоянка Мутафова ядоса лекуващите я лекари, какво задигнаха от дома на Жоро Италианеца от \"София ден и нощ\" и още звездни клюки - гледайте сега: Сподели:", "date": "2019.09.14", "title": "ЕКСКЛУЗИВНО В ПИК TV! Топмодел роди в Дубай втора рожба на Таки - ето защо подземният бос върна новия претендент за милионите си в България - само в \"Жълтите новини\""}
{"url": "https://pik.bg/%D1%82%D1%80%D0%B8%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-news870010.html", "text": "Трима души са пострадали при катастрофа между два автомобила на Околовръстното шосе в София край Казичане. Сигналът е подаден в 12:18 часа. Катастрофата между \"Опел\" и \"Сааб\" е станала над Ботевградско шосе, в посока Нови Искър. Веднага са изпратени две линейки. Дете на 10 години с контузия на глава е хоспитализирано в \"Пиргов“. 49-годишен мъж с контузия на главата и със съмнение за фрактура на носа също е хоспитализиран там. Третият пострадал е 52-годишен мъж, който пък е със съмнение за фрактура на крака и контузно-разкъсна рана на лицето, е транспортиран за прегледи и лечения в УМБАЛ \"Св. Ана“. Сподели:", "date": "2019.09.14", "title": "Трима в болница след катастрофа край София"}
{"url": "https://pik.bg/%D0%BD%D0%B5-%D0%BE%D1%81%D1%82%D0%B0%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D1%82%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%B1%D0%B8%D0%BB%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BD%D0%B0-%D0%B2%D0%B0%D1%80%D0%BD%D0%B0-%D0%B7%D0%B0%D1%80%D0%B0%D0%B1%D0%BE%D1%82%D0%B2%D0%B0-%D0%B4%D0%BE-%D0%B4%D0%BD%D0%B8-news869997.html", "text": "До края на следващата седмица във всички автобуси във Варна ще заработи напълно автоматизираната билетна система. Новината съобщи кметът на града Иван Портних. Той обясни,че забавянето на влизането й в сила при изправни машини е заради приетата промяна в наредба 17, която е свързана с връзката с НАП. \"Билетната система функционира и към днешна дата. Проблемът беше, когато направихме необходимите договори за поддръжката, всъщност излезе една промяна в наредба 17, мисля, до преди това всяко едно устройство беше вързано самостоятелно с НАП, а след това по силата на тази промяна трябва да имаме сървър, който да обобщава данните от всяко едно устройство и от сървъра да препраща информацията към НАП\", каза Портних. \"Направихме обществена поръчка за изграждането на тази система, тя приключи. 148 автобуса вече са оборудвани. С други думи, до няколко дни ще бъдат оборудвани всичките. Надявам се в рамките на следващата седмица да сме затворили този проблем\", изрази своята увереност варненският кмет. Стана ясно и, че вече има предложение до Общинския съвет за нови, по-изгодни цени на картите за градския транспорт за ученици, студенти и пенсионери, тъй като общината смята, че общественият транспорт е социален, предава още по темата БНР. Сподели:", "date": "2019.09.14", "title": "НЕ ОСТАНА: Автоматизираната билетна система в градския транспорт на Варна заработва до дни"}
{"url": "https://pik.bg/%D1%87%D0%B8%D1%81%D1%82%D0%BA%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-news869999.html", "text": "Заподозрените са арестувани в 49 провинции на Турция и в Северен Кипър, съобщи още телевизията. Около 100 от задържаните са от сухопътните войски, 41 от ВВС и 32 от военноморските сили на страната. След опита за преврат в Турция преди три години повече от 77 000 души бяха арестувани, а 150 000 служители в обществения сектор и военни бяха уволнени от работа. Турските власти арестуваха 223 военни в цялата страна заради предполагаеми връзки със забраненото движение на Фетуллах Гюлен, съобщи телевизия ТРТ. Официална Анкара смята, че движението е организирало опита за преврат през юли 2016 г., припомня БГНЕС. Сподели:", "date": "2019.09.14", "title": "ЧИСТКАТА ПРОДЪЛЖАВА: Масови арести на военни в Турция"}
{"url": "https://pik.bg/%D0%BF%D0%BE%D0%BB%D0%B5%D0%B7%D0%BD%D0%B8-%D1%81%D0%B0-%D0%BD%D0%BE-%D0%B2%D1%81%D0%B5-%D0%BF%D0%B0%D0%BA-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D0%B1%D0%B0%D0%BD%D0%B0%D0%BD%D0%B8%D1%82%D0%B5-%D1%80%D0%B0%D0%BD%D0%BE-%D1%81%D1%83%D1%82%D1%80%D0%B8%D0%BD-news869517.html", "text": "Ако никога не ви стига времето сутрин, то най-вероятно си търсите вариант за една бърза, но пък питателна закуска. Да хапнете нещо на крак преди работа, което да ви даде нужната енергия, но в същото време да не е калорично. Звучи чудесно, но невинаги има такъв вид храна. Затова повечето хора се насочват към бананите, които се славят като закуската за шампиони, която съдържа достатъчно енергийни стойности и засища организма. Д-р Дарил Джофри обаче съветва да се насочите към друг вид закуска. Според него, бананите са захарни бомби със закъснител, които само провалят диетата ви. Всички знаят, че бананите са богати на калий, магнезий и фибри, които намаляват умората и са полезни за сърцето. Но това е само част от историята. Според д-р Джофри, баните съдържат в себе си 25% захар и са доста киселинни. \"Без да включите нещо друго към закуската си, много от положителните качества на плода се губят, а вместо това се покачва кръвната захар и киселинността в организма“, споделя тя пред специализирано медицинско издание. Заради високата си киселинност, бананите ще ви снабдят с енергия, но за много кратко време. След това ще почувствате умора и отново ще сте гладни. За да държите теглото си в норма, трябва да не хапвате само банани. Комбинирайте ги със здравословни мазнини, билки или някоя подправка. Д-р Джофри предлага да добавите бадемово или кокосово масло, чиа, коноп, лен, канела или куркума. Също така можете да ги включите в плодовите смутита, които са перфектният старт на деня. Сподели:", "date": "2019.09.14", "title": "ПОЛЕЗНИ СА, НО ВСЕ ПАК: Забравете за бананите рано сутрин"}
{"url": "https://pik.bg/%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%81-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B1%D1%8A%D0%B4%D0%B5%D1%89%D0%B8%D1%8F-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%B8-%D1%80%D0%B0%D0%B7%D0%B4-news870035.html", "text": "Удар върху състава на бъдещата Европейска комисия. Разследват за корупция бъдещия правосъден еврокомисар. Процедурата срещу Дидие Рейндерс, който е вицепремиер и действащ външен министър на Белгия, е по сигнал на бивш служител на белгийското контраразузнаване. Разследването включва  проверка на обществени поръчки и съмнителни сделки с недвижими имоти. Това не е първия удар срещу лицата, които попадат в ръководния орган на Европа, съобщава Нова телевизия. Наблюдатели нарекоха предложеният кабинет от комисари „Комисията на разследваните”. Сянката върху достойнствата над част от кандидатите се сгъсти, след като в Белгия беше разкрита корупционна схема, която може да засегне и бъдещия комисар. Обвиненията са за раздавани подкупи за поръчки в Конго и изпиране на пари чрез покупки на произведения на изкуството и офшорни банки. Случаите на корупция засягат и сделки за оръжие. Информацията е била разкрита от бивш агент на белгийските служби. Дидие Рейндерс отрича да е замесен лично. Урслула фон дер Лайен повери на белгиеца ресор „Правосъдие”. „Председателката на Европейската комисия ми е поверила две основни мисии. Първата е да защитавам правовата държава – нещо, което еврокомисарят Тимерманс правеше през последните години. Налице е воля да се осъществява контрол и на правовата държава във всички страни членки на ЕС”. С тези думи той описа задачата, с която е натоварен пред телевизия RTL. Очевидно е, че одобрението на Дидие Рейндерс в европарламента ще минава през иглени уши. Евродепутатите вече се заканиха да подложат на тежка проверка посочените от Румъния, Полша и Франция комисари, срещу които тече разследване в страните им. Сподели:", "date": "2019.09.14", "title": "КОРУПЦИОНЕН СКАНДАЛ В ЕС: Разследват бъдещия правосъден еврокомисар за пране на пари и раздавани подкупи"}
{"url": "https://pik.bg/%D0%BD%D0%B0%D1%82%D0%BE-%D0%BF%D0%BB%D0%B0%D1%88%D0%B8-%D0%B2%D1%80%D0%B0%D0%B3%D0%BE%D0%B2%D0%B5%D1%82%D0%B5-%D1%81-%D0%BD%D0%BE%D0%B2%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-news870000.html", "text": ", изходящи едновременно от различни сфери. Това трябва да позволи да се съхрани преимуществото пред потенциални противници, заяви шефът на военния комитет Стюарт Пийч, цитиран от РИА Новости. , основен военен орган на Алианса и предоставена \"за адаптация към променящите се предизвикателства пред сигурността, както и идентифициране на начини за ефективно възпиране\". . В събота ръководителят на военния комитет на НАТО, въздушен маршал Стюарт Пийч, разкри някои от разпоредбите на стратегията по време на своята реч на среща в Словения, където бе . \" . Това подкрепя трите основни задачи на Алианса - \", каза той. НАТО в рамките на своята нова военна стратегия смята да разработи експериментален подход за противодействие на заплахите Обновената стратегия на НАТО тази пролет бе одобрена от военния комитет Военната стратегия е секретен документ обсъдено възпирането и отбраната в евроатлантическия регион, както и концепцията за водене на война Тази година за първи път от 1967 г. подписахме новата военна стратегия на НАТО колективна отбрана, управление на кризи и съвместна сигурност Сподели:", "date": "2019.09.14", "title": "НАТО плаши враговете с нова военна стратегия"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%BB%D0%B5%D1%82%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news870003.html", "text": "\"Bigelow Aerospace\" се отказва от плановете си да превозва туристи до Международната космическа станция на космическите кораби SpaceX Crew Dragon на Илън Мъск. Причината за решението са юридически трудности и липса на кандидати за туристи, заяви Робърт Бигелоу, изпълнителен директор на компанията. През юни \"Bigelow Aerospace\" обяви, че планира да изпрати 16 туристи на МКС в четири кораба Crew Dragon. Компанията заяви, че цената за пътуването и престоя в рамките на 1-2 месеца на Международната космическа станция ще бъдат 52 милиона долара. Според Бигелоу, изпращането на туристи до МКС става все по-трудно предвид броя на компаниите, притежаващи различни активи от станцията. \"Трябва да преговаряме с 11 различни юридически отдела\", обясни Бигелоу и добави, че плановете на компанията да изпраща туристи на МКС няма да бъдат реализирани, докато НАСА не измисли как да координира всички логистични и регулаторни въпроси. Бигелоу също подчерта, че има трудности да намери хора, готови да платят повече от 50 милиона долара за полет до МКС. В началото на юни НАСА обяви, че от 2020 г. космическите туристи ще могат да пътуват два пъти годишно на американски пилотиран космически кораб до МКС, като едномесечният престой и полетът в двете посоки ще струват повече от 59 милиона долара. Досега туристите можеха да се качат на МКС само на руския космически кораб \"Союз\". В периода 2001-2009 г. седем туристи бяха изпратени на станцията от \"Союз\" по договори със \"Space Adventures\". За 10-дневен полет на Союз до МКС от туристи в различни години, цената варираше от 25 до 50 милиона долара. Сподели:", "date": "2019.09.14", "title": "Криза за туристи, никой не иска да лети в Космоса"}
{"url": "https://pik.bg/%D0%B5%D0%B2%D0%B0%D0%BD%D0%B3%D0%B5%D0%BB%D1%81%D0%BA%D0%B8%D1%82%D0%B5-%D1%86%D1%8A%D1%80%D0%BA%D0%B2%D0%B8-%D0%BE%D0%B1%D1%8A%D1%80%D0%BD%D0%B0%D1%85%D0%B0-%D0%B3%D1%80%D1%8A%D0%B1-%D0%BD%D0%B0-%D0%BF%D0%B0%D1%81%D1%82%D0%BE%D1%80%D0%B0-%D0%BF%D0%B5%D0%B4%D0%BE%D1%84%D0%B8%D0%BB-news870005.html", "text": "става ясно от тяхна официална позиция, разпратена днес до медиите. Не ни е известно кой и в какво качество го е ръкоположил за духовен работник или го е упълномощил да провежда служби в района на град Сливен\", се посочва в становището им. Според тях \"Осъждаме педофилията и я заклеймяваме като тежко престъпление, намерило място в закона именно поради морала, който християнските ценности са вдъхновили в обществото ни\", категорични са евангелистите От Обединените евангелски църкви подчертават и, че поддържат висок стандарт при обучаване и ръкополагане на свещенослужителите си и ревностно работят за утвърждаването на християнските ценности в обществото. Обединените евангелски църкви в България не знаят кой е ръкоположил задържания за педофилия британски пастор в Сливен, \"Даниел Ериксън-Хъл не е свещенослужител на никое регистрирано вероизповедание от състава на Обединените евангелски църкви. всеки вид посегателство срещу детската личност е недопустим. Сподели:", "date": "2019.09.14", "title": "Евангелските църкви обърнаха гръб на пастора-педофил"}
{"url": "https://pik.bg/%D0%B7%D0%B0%D1%89%D0%BE-%D0%B6%D0%B5%D0%BD%D0%B8%D1%82%D0%B5-%D0%BD%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D1%84%D0%B8%D1%82%D0%BD%D0%B5%D1%81-%D0%B5%D1%82%D0%BE-%D0%BD%D1%8F%D0%BA%D0%BE%D0%B8-%D1%80%D0%B0%D0%B7%D0%BC%D0%B8%D1%88%D0%BB%D0%B5%D0%BD%D0%B8%D1%8F-%D0%BF%D0%BE-%D1%82%D0%B5%D0%BC%D0%B0%D1%82%D0%B0-news869478.html", "text": "Допитването, обхванало 2000 жени, показва, че една на всеки четири от тях изпитва неувереност и притеснение, че ще бъде оценявана, което я кара да избягва залата за фитнес. Близо половината от участничките споделят, че в даден момент са се чувствали негативно оценявани, когато тренират. Процентът на жените, имали подобно чувство, е най-висок във възрастовата група между 18 и 24 години - 70 на сто. Тридесет и седем процента от анкетираните участнички смятат, че според мнението на околните не са достатъчно добри в тренировките. Двадесет и осем процента се страхуват, че хората ги намират за непривлекателни, когато се \"потят и зачервяват\". Много представителки на нежния пол странят от залата за фитнес, водени от притеснението, че другите ще си помислят, че не знаят какво да правят. Проучването показва, че средностатистическата британка е активна само четири часа дневно, което означава, че три четвърти от времето й, прекарано в будно състояние, преминава в бездействие. Над една пета от жените (21 процента) признават, че правят тренировки под един път седмично. Повечето представителки на нежния пол предпочитат да прекарват времето си в гледане на телевизия (55 процента), сърфиране в интернет (42 процента), мързелуване (36 процента). Въпреки че харчат солидни суми за годишно членство във фитнеса, много дами не се възползват от него. \"За нас беше шокиращо да установим до каква степен е ограничена физическата активност на жените, както и бариерите, които им пречат да тренират\", казва Кортни Лукас от \"Шуър уимин\". Водещата причина, поради която жените избягват фитнеса, посочена от 27 процента от участничките, е липсата на достатъчно пари за тренировки. Неувереността - от начина, по който изглеждат, заради това, което другите мислят за тях, от незнанието как да използват уредите, също пречат на дамите да бъдат физически активни. Средностатистическата представителка на нежния пол прекарва три четвърти от деня в бездействие, излагайки се на риск от сериозни здравословни проблеми, пише в. \"Дейли стар\", позовавайки се на резултатите от проучване, направено във Великобритания по поръчка на компания \"Шуър уимин\". Сподели:", "date": "2019.09.14", "title": "Защо жените не ходят на фитнес? Ето някои размишления по темата"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BE%D1%82%D0%BD%D0%B5%D1%81%D0%B5-%D0%B4%D0%B2%D0%B0-%D0%B0%D0%BA%D1%82%D0%B0-%D0%B8-%D0%B1%D1%8A%D1%80%D0%B7%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news869945.html", "text": "Удариха с бързо производство неправоспособен шофьор, който бил спипан в още няколко нарушения, съобщават от полицията във Враца, цитирани от „Конкурент”. „Рекордьорът“ бил засечен в село Софрониево, Община Мизия. Според информацията, малко след 19:00 часа на 13 септември (петък) бил спрян „Опел Вектра“, управляван от 41-годишния В.К. от същото село. Оказало се, че той не само е неправоспоспособен, но и автомобилът му е с прекратена регистрация. На нарушителя са съставени два акта и е образувано бързо производство. Сподели:", "date": "2019.09.14", "title": "Шофьор без книжка отнесе два акта и бързо производство във Врачанско"}
{"url": "https://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81-%D1%82%D1%80%D1%83%D0%B4%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D1%83-%D0%B4%D0%BE%D0%BC%D0%B0-%D1%81%D1%80%D0%B5%D1%89%D1%83-%D0%BB%D0%B5%D0%B2%D0%B0%D0%BD%D1%82%D0%B5-news870009.html", "text": "Реал Мадрид надделя над Леванте с 3:2 на \"Сантиаго Бернабеу\" и постигна първи домакински успех за сезона в испанското футболно първенство. С успеха в четвъртия кръг на Ла Лига възпитаниците на Зинедин Зидан събраха 8 точки и се изкачиха на второто място, на точка зад лидера Атлетико Мадрид, който по-късно днес гостува на Реал Сосиедад. Столичани започнаха силно мача и до почивката взеха класически аванс. Карим Бензема откри в 25-ата минута с глава след центриране в пеналта от дясно на Даниел Карвахал. Шест минути по-късно отново френският нападател се разписа с удар от десетина метра, след като беше изведен в чиста позиция от Хамес Родригес. Каземиро вкара за 3:0 пет минути преси края на първото полувреме, след като отблизо засече отлично ниско подаване от дясно на бразилския си сънародник Винисиус Жуниор. Борха Майорал намали в 49-ата минута след асистенция от ляво на Карлос Клерк. В последствие Бензема удари греда, а Еден Азар след самостоятелен пробив беше близо до попадение, но Айтор Фернандес направи добро спасяване. Така четвърт час преди края Гонсало Мелеро направи 2:3 с глава отблизо след подаване от ляво на Хосе Кампаня и това донесе нервни последни минути за феновете на \"Бернабеу\". В добавеното време Майорал дори можеше да изравни, но Тибо Куртоа отрази изстрела му с глава. Сподели:", "date": "2019.09.14", "title": "Реал Мадрид с трудна победа у дома срещу Леванте"}
{"url": "https://pik.bg/%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B2-%D0%BF%D0%B8%D0%BA-%D0%BF%D1%8A%D0%BB%D0%BD%D0%B0-%D0%BD%D0%B5%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-%D1%81%D0%BA%D0%B0%D0%B9%D0%BF%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0---%D0%BE%D0%B3%D0%B8-%D0%BA%D0%B0%D0%BA-%D0%BC%D0%B5%D0%B4%D0%B8%D0%B8%D1%82%D0%B5-%D0%B2%D0%B7%D0%B8%D0%BC%D0%B0%D1%82-news870034.html", "text": "От понеделник всеки ден в ПИК: През 2013 г. публикувахме избрани моменти от безпрецедентната кореспонденция между тогавашния собственик на \"Труд\" и \"24 часа\" Огнян Донев и тогавашната главна редакторка на \"Труд\" Светлана Джамджиева. Малко по-късно двамата признаха официално, че скайпът е автентичен и разговорите са водени между тях. - ведомствена медия на фармацевтичната компания \"Софарма\" с грантове от \"Америка за България\" и претенции за стожер на моралната и обективна журналистика. А какви ги вършеха Джамджиева и Донев през 2012 г., докато течеше сделката по покупко-продажбата на легендарната пресгрупа на \"Труд\" и \"24 часа\"? Как бяха приватизирани вестниците. Скайпът \"Светлана - Оги\" е мръсна приказка за отношенията между журналистите и властта. За зависимостите на онези, които днес се изживяват като апостоли на истината. Скайпът \"Светлана - Оги\" трябва най-после да прикове вниманието на прокуратурата. През 2013-а спестихме доста неща. Сега ще прочетете всичко, от кора до кора... Сподели:", "date": "2019.09.14", "title": "ОТ ПОНЕДЕЛНИК В ПИК: Пълна, нецензурирана версия на скайпа \"Светлана - Оги\". Как медиите взимат пари от властта"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BE%D0%BE%D0%BD-%D0%BD%D0%B0-%D0%B1%D0%B0%D1%85%D0%B0%D0%BC%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-%D0%B4%D0%BE%D1%80%D0%B8%D0%B0%D0%BD-news870011.html", "text": "\"Пристигнах на Бахамите, за да изразя своята солидарност с бахамския народ след опустошенията, причинени от урагана \"Дориан\" и да дискутираме начините за продължаване на подкрепата за хората. ООН е заедно с вас\", написа Гутериш в Туитър. Междувременно информационните агенции предадоха, че жертвите от урагана на Бахамите вече са 43. В началото на седмицата самолет на УНИЦЕФ пристигна на архипелага с 1.5 тона хуманитарна помощ. Служителите на организацията, които успяха да достигнат до най-пострадалия от стихията район Абако, съобщиха за мащабни разрушения. \"Дориан\", връхлетя островите на 2 септември и стана е най-мощният ураган, който някога е застигал Бахамите. Шефът на ООН Антонио Гутериш пристигна на Бахамските острови, за да се запознае на място с разрушителните последици от урагана \"Дориан\". Сподели:", "date": "2019.09.14", "title": "Шефът на ООН на Бахамите заради урагана \"Дориан\""}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-52-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%B8%D1%8F%D0%BD-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D0%BD-%D0%B1%D1%83%D0%B9%D1%81%D1%82%D0%B2%D0%B0%D0%BB-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news870049.html", "text": "Минути преди 17.30 часа вчера, в района на градинката пред хотел „Рила” в София  е бил задържан от служители на Първо РУ-СДВР жител на столицата, на 52 години, съобщи пресцентъра на МВР.. До задържането се стигнало след сигнал за мъж в явно нетрезво състояние, който обижда част от служителите на реда, ангажирани с охраната на масово мероприятие и ги снима с мобилен телефон. При опит да изяснят ситуацията в разговор с него, полицаите установили, че той е под въздействие на алкохол, продължил да снима, въпреки отправената му забележка и отново отправил обида към тях. При поискването на документ за самоличност, мъжът подхвърлил портфейла си на полицейския инспектор с думите „намери каквото искаш“. Все пак, предоставил лична карта, установена е самоличността му, но не се е легитимирал като фоторепортер. С идването на полицейски патрул, 52-годишният столичанин е отведен в Първо РУ за съставяне на необходимите документи. По случая е заведена преписка, която днес е докладвана в СРС с мнение за прилагане разпоредбите на УБДХ. Със заповед на директора на СДВР ст. комисар Георги Хаджиев е образувана проверка за действията на полицейските служители. Сподели:", "date": "2019.09.14", "title": "Арестуваха 52-годишен пиян столичанин, буйствал в центъра на София"}
