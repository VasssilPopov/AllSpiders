{"url": "http://pik.bg/%D0%BC%D0%B0%D1%80%D0%BA%D1%8A%D1%81-%D1%80%D0%B0%D1%88%D1%84%D0%BE%D1%80%D0%B4-%D0%B8%D0%B7%D0%BC%D1%8A%D0%BA%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%B2%D1%8A%D0%B2-%D0%B2%D0%B8%D0%B3%D0%BE-%D0%B2-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%BE%D1%82-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news655015.html", "text": "С гол на Мъркъс Рашфорд в 67-ата минута Манчестър Юнайтед победи като гост Селта с 1:0 в първа полуфинална среща от турнира Лига Европа. Гостите от Манчестър бяха по-активния тим почти през целия мач, но така и не успяха да стигнат до по-солидна преднина. Реваншът на „Олд Трафорд“ в Манчестър е на 11 май.", "date": "2017.05.04", "title": "Маркъс Рашфорд измъкна Манчестър Юнайтед във Виго в полуфинал от Лига Европа"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0%D1%88-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%B8-%D1%81%D1%8A%D1%8E%D0%B7%D0%BD%D0%B8%D0%BA-news654970.html", "text": "Председателят на СДСМ Зоран Заев поздрави Бойко Борисов с избора на новото му правителство. „Като добър приятел на Република Македония и като премиер на приятелска България очаквам в това отношение да продължим и да развиваме нашето сътрудничество на по-високо ниво във всички области в интерес на гражданите на Република Македония и Република България“, каза се в поздравителното писмо на Зоран Заев. Той добавя, че гражданите на Македония високо ценят неговия личен принос и подкрепата на България за евро-атлантическите перспективи на Република Македония, в която България е възприемана като партньор и съюзник.", "date": "2017.05.04", "title": "Зоран Заев поздрави Борисов: България е наш партньор и съюзник"}
{"url": "http://pik.bg/%D1%83%D0%B6%D0%B0%D1%81-%D0%BA%D1%83%D1%87%D0%B5-%D1%80%D0%B0%D0%B7%D0%BA%D1%8A%D1%81%D0%B0-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B4%D1%8A%D1%89%D0%B5%D1%80%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D1%82%D0%BE%D0%BF-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B2-%D0%BA%D1%80%D0%B8%D0%BC-%D0%BB%D0%B8%D0%BD%D0%B5%D0%B9%D0%BA%D0%B0%D1%82%D0%B0-%D1%81%D0%BF%D1%80%D1%8F%D0%BB%D0%B0-%D0%B7%D0%B0%D1%89%D0%BE-news654999.html", "text": "Официалният представител на Министерството на външните работи на Русия Мария Захарова разказа на страницата си във Фейсбук за неприятен инцидент със 7-годишната й дъщеричка. \"Затрупаха ме със съобщения и обаждания за това, че Марияна била ухапана от куче. Не знаех, че едно детско приключение може да предизвика такива вълнения. Да, имаше такъв инцидент. Страх и голям рев беше!\", написа Захарова и добавя: По думите й, на момиченцето е била оказана медицинска помощ. Кучето, което ухапало детето, се оказало ваксинирано. Инцидентът е станал в Севастопол, Крим. \"Дни.ру\" разкрива подробности за нелепия инцидент. Според изданието момиченцето се разхождало на Приморския булевард и решило да погали кучето. Без да иска, то настъпило опашката му и кучето се нахвърлило, забивайки зъби в лицето на Марияна. Детето веднага било откарано в местна болница, но там се оказало, че нямат нужните медикаменти. От съседна болница тръгнала линейка, за да ги достави, но спряла, тъй като й свършил бензинът! Детето се нуждае от помощта на пластичен хирург. Момиченцето е откарано в болница в Москва. Родителите решили да се презастраховат и се обърнали за съдействие към известен столичен хирург. \"Благодаря ви за вниманието и загрижеността\".", "date": "2017.05.04", "title": "УЖАС! Куче разкъса лицето на дъщеричката на руски топ дипломат в Крим! Линейката спряла, защото й свършил бензинът "}
{"url": "http://pik.bg/%D1%83%D0%B7%D0%B0%D0%BA%D0%BE%D0%BD%D0%B8%D1%85%D0%B0-%D1%81%D0%B0%D0%BC%D0%BE%D0%B7%D0%B0%D1%89%D0%B8%D1%82%D0%B0%D1%82%D0%B0-%D1%81-%D0%BE%D1%80%D1%8A%D0%B6%D0%B8%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-news654975.html", "text": "Самозащитата с огнестрелно оръжие при взлом става законна в Италия, реши парламентът. Убийството на нападател също ще се оневинява. Досега законът позволяваше реакцията при взлом да отговаря като сила на заплахата. При много от случаите обаче е трудно да се определи какви са намеренията на похитителите, предаде Нова. Много от жертвите на нахлуване в магазин например се оказаха зад решетките, защото отреагирали силово на нападатели. Дискусия предизвика случаят, в който беше повдигнато обвинение срещу собственик на ресторант в Милано. Той застреля крадец, нахлул в заведението, за да го обере. 21 години затвор грозяха 65-годишния собственик на ресторанта. Собственикът на ресторанта получи голяма обществена подкрепа и случаят доведе до ускорено приемане на промените в закона.", "date": "2017.05.04", "title": "Узакониха самозащитата с оръжие в Италия"}
{"url": "http://pik.bg/%D0%BD%D0%B0%D0%BE%D0%BC%D0%B8-%D0%BA%D0%B5%D0%BC%D0%B1%D1%8A%D0%BB-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%BC%D0%B8%D1%81%D0%BB%D1%8F-%D0%B7%D0%B0-%D0%B4%D0%B5%D1%86%D0%B0-news654973.html", "text": "Наоми Кембъл мисли \"през цялото време\" за семейство. Това сподели тя в интервю за списание ES. 46-годишният модел призна, че много би искала да има свое семейство и постоянно мисли за бебета, но не е сигурна дали иска да има собствени деца или ще прибегне към осиновяване. \"Мисля за деца през цялото време. Но сега, с напредъка на науката, смятам, че мога да го направя, когато искам\", каза Наоми. Въпреки че красавицата в момента не е обвързана, тя смята, че детето се нуждае от баща и не би била самотен родител. Наоми сподели и колко е важно да се говори открито за проблемите. Тя потърси помощ за борбата си с наркотичната зависимост. \"Хората се опитват да ме накарат да се срамувам, защото съм потърсила помощ. Не бива да се страхувате, защото възстановяването е нещо позитивно\", сподели красавицата. \"Психичното здраве, следродилната депресия - всичко това има много различни лица. Толкова е важно да си помагаме\". Кембъл коментира и идеята на британското правителство да се откаже от схемата за приемане на 3000 сирийски деца. \"Трябва да направим повече като страна\", каза тя. \"Всеки трябва да отвори прегръдката си за децата бежанци - наистина. Те не са избрали съдбата си, те са подложени на кръстосан огън. Невинни човешки същества в капана на възрастния свят на политиката. Това е толкова тъжно.\"", "date": "2017.05.04", "title": "Наоми Кембъл: Постоянно мисля за деца"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BD%D0%B8-%D0%B2%D0%B5%D1%89%D0%B0%D1%8F%D1%82-%D0%B4%D0%B0%D1%82%D0%B0%D1%82%D0%B0-%D0%B8-%D0%B4%D0%B5%D0%BD%D1%8F%D1%82-%D0%BD%D0%B0-%D1%80%D0%B0%D0%B6%D0%B4%D0%B0%D0%BD%D0%B5-%D1%81%D0%BF%D0%BE%D1%80%D0%B5%D0%B4-%D1%81%D1%82%D0%B0%D1%80%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-news654966.html", "text": "Ако искате да знаете какви сте и какво ви очаква, може да разберете от вярванията на старите българия. Всичко зависи от месеца ви на раждането и от дадата. Проверете сами: ДНИТЕ ОТ СЕДМИЦАТА ПОНЕДЕЛНИК Добре е да се родиш в понеделник. Роденото в понеделник ще е обичливо, с хубави очи и лице. Ще е кротко, ще има много любов и добър живот. ВТОРНИК Вторник, а на места и петък, се смятат за не много добри дни за раждане. Човек ще стане сух на лице, може да е смирен, ала горделив. Такива хора обаче са силни и богати, и живеят дълго. Роденият през вторник ще има много пречки в живота си, късметът няма да е с него. Най-лош от всички вторници е този преди Великден. Такова е и името му \"Черен вторник\". За тези, които са имали нещастието да се родят тогава, народът ни е изпял много тъжни песни с постоянен рефрен \"Родила те майка ти у черен вторник...\". Такива хора се вярвало, че носят нещастие за цял живот. СРЯДА Детето, родено в сряда, ще е хубаво на лице, ще има стремеж към духовното. Ще бъде верен, чистосърдечен, честен, но не особено богат. Родени в сряда живеят малко, но ако преживеят, достигат до дълбока старост. ЧЕТВЪРТЪК Денят се приема двузначно и като добър, и като лош. Добре е, че роденият в този ден ще има бяло и червено лице, хубава снага, светли и умни очи. Ще живее много. Лошо е, че ще бъде скитник, \"никъде кол няма да забие\". Главатарят на четвъртъците е \"Вироглав четвъртък\" (четвъртъкът през първата седмица от Великите пости). Лош е четвъртъкът след Спасовден, казват му \"Куцият четвъртък\". ПЕТЪК Приема се за добър ден за раждане. Роденият в петък е смирен. Той ще се изучи, ще забогатее, ще е честит господар, ще живее дълго. Но ще е или сирак, или юнак. И казват, все за нещо ще е петимен, тоест все нещо ще му липсва. А някъде смятат, че това е на сиромашия. СЪБОТА Раждането в събота се свързва с дарбата да се поглежда през вратата на световете, да се съзират бродещите демони на отвъдното. Това някъде се приема и за лошо. Не е хубаво да се родиш в събота, за да не ти се привиждат нощем духове и таласъми. Но на други места това се смята за голям дар. Роденото тогава дете ще прави, каквото поиска и ако има късмет, ще стане богат търговец и ще пътува. Роденият в събота се нарича съботник. На такова дете всички в семейството гледат с голяма радост и почит. Понеже се случва рядко, смята се, че е направо Божие благоволение и милост към цялата фамилия. Нещо повече, то е Божи дар и за мястото, и селището, в което се е родило. Това дете, особено пък ако е момче, е добро за всички в селото. Казват, че през девет села пак трудно се намират съботничета. Роденият в събота цял живот гледа сънища, живее в тях, говори с умрелите. Духове виждат само родените през нощта, преди да са пропели петлите. Хората се радват, защото в къща, в която има съботник, вампир не влиза, магии не могат да се правят, лоши духове и болести не смеят да се появят. Дори животните съботници куче, вол, кон, са на почит и уважение. НЕДЕЛЯ Добър и личен ден. Хубаво е детето да се роди в неделя. Ще е късметлия в живота, ще е честито, разумно, с хубаво лице, смирено, кротко, ще обича истината и ще мрази лъжата. Момичето ще е кипра ще обича да се гизди и облича в най-лични премени. Каквото и да облече, ще ще й прилича. Обикновено тези деца се кръщават Делчо, Неделя и т.н. ДНИТЕ ОТ МЕСЕЦА Всеки месец има добри и лоши дни за раждане дни, които носят щастие и късмет или пък страдания и беди. За август например добри дни са: 7, 19 и 24, лоши са 6, 20, 21 и 28, особено зли са 4 и 15. Добре е да се роди човек на празник или на добър ден, съобщава \"Астродата\". Но ако все пак съдбата избере друг ден и ако той не е от най-добрите, не губете надежда. Границата между доброто и злото е толкова тънка, неуловима и променлива, че понякога народът ни, имайки ясното съзнание за това смесване, определя един и същи ден за лош, но и за добър. За доброто винаги има надежда, така както за лошото пък винаги има по една отворена врата, която то ни чака да прекрачим... 1. Денят не носи голям късмет. Роденият на първи ще боледува често и дълго, но не от смъртоносни болести. Въпреки това животът му ще премине в радост и ще е дълъг. 2. Добър ден. Който се роди през втория ден от месеца, ще има добро телосложение, ще бъде слаб. Ще има късмет. Който се разболее на този ден, бързо ще оздравее. 3. На трети нито се сее, нито се сади, защото всичко посадено го налитат болести. Родените и заченатите на такъв ден ще са честити, но недълговечни. Синовете израстват хубави, но ако са родени в лош час, стават зли. Който се разболее в този ден, ще боледува леко и ще оздравее. 4. Също добър ден. Който се роди на 4-ти ще има добър характер, ще е човек нравствен и добродетелен. Всичко извършено на този ден завършва с успех. 5. Родените на пети няма да са много умни, ще бъдат наказвани и със сиромашия. 6. Роденият на шести ще е щастлив и ще преуспява, ще е надарен да открива всяко зло и сънищата му, както и желанията му, ще се сбъдват. 7. Седмият ден е щастлив и с голям размах на действията на родения тогава. 8. И осмият ден е щастлив. Болести и епидемии да върлуват наоколо, на родения на 8-ми ще му се размине. Ще бъде философ. Ще има пари. 9. Роденият на девети ще има късмет, ала много ще са и болестите му. Ще живее дълго, ала не в охолство. Всичко, което му е било наречено, предсказано, ще се сбъдва. 10. Родените на десети ще станат търговци, ще обичат да пътешестват. 11. Денят е щастлив, детето ще е с късмет, ще е остроумно, ще живее дълго, ще се пресели на друго място. Казват, че ще се чувства гражданин на света. 12. Дванадесети не е особено щастлив ден. Не им е съдено на родените на този ден да изпълнят писаното, зададено за тях, дори ако живеят дълго. 13. Този ден е нещастен. Предсказва болести и лош късмет. 14. Щастлив ден. Предсказва здраве и щастлив живот. Родените тогава ще са съвършени във всичко, ще са умни, интелигентни, богати. 15. Не много добър ден. Момчетата, родени на разполовяващия месеца ден, ще обичат жените и удоволствията прекалено много. 16. Щастлив ден. Който се роди на 16-ти ще живее дълго, ще бъде известен и богат. 17. Денят е добър да се родиш, но не и да се разболееш. Ако човек се разболее на 17-ти опасността е до 19 дни. Ако ги прекара, ще живее дълго. 18. Много добър ден. Родените на 18-ти са честити. С труд ще забогатеят. 19. Лош, зъл ден. Родените на него не са нито добри, нито лоши. Няма да са и много умни. 20. Щастлив ден. Хората ще завиждат на щастието им, затова и кратки болести ще ги спохождат. 21. Щастлив ден. Родените на 21-ви ще са трудолюбиви и весели, болестите ще минават бърже. 22. Родените тогава ще са честни, добри и почтени хора. 23. Щастлив ден. Родените на него ще се занимават с наука и изкуство, ще имат достойнство и почести. 24. Щастлив ден. Ще са добри хора и любовници, ще са здрави и весели. 25. Който се роди тогава ще прекарва добре дните си, ще се сбъдват желанията му, но пък и болестите често ще го спохождат. 26. Роденият на 26-и трябва да е благодарен на Бога за добрите предсказания. Ще бъде щастлив. 27. Родените тогава ще бъдат изключително красиви. 28. Родените сутринта няма да са много добри хора, ще са мързеливи и не особено богати. 29. Роденият на този ден ще е много весел и радостен, трудолюбив и упорит. Съдбата му ще е добра и хубава. 30. Родените тогава са благословени от Бога със здраве и хубаво бъдеще. Израстват почтени хора. 31. Добър ден е да се родиш тогава.", "date": "2017.05.04", "title": "Какво ни вещаят датата и денят на раждане според старите българи"}
{"url": "http://pik.bg/%D0%BC%D0%BE%D0%BB%D0%B4%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D0%BF%D0%B0%D1%80%D0%B0%D0%B4%D0%B0-%D0%B2-%D1%82%D0%B8%D1%80%D0%B0%D1%81%D0%BF%D0%BE%D0%BB-news654980.html", "text": "РИА Новости, цитирана от \"Фокус\". Молдова се противопостави на участие на руски военнослужещи във военния парад в Тираспол - столицата на непризнатата в международен план Приднестровска молдовска република - по случай Деня на победата, предава агенция „В четвъртък шарже д'афер на Руската федерация в Молдова Елена Копкина беше извикана в Министерството на външните работи и европейска интеграция, за да обърне внимание на случващите се в приднестровския регион събития, които непряко влияят на молдовско-руските отношения и на процеса по нормализиране на приднестровския въпрос“, заявиха от външното министерство в Кишинев.", "date": "2017.05.04", "title": "Молдова скочи срещу участието на руски военни в парада в Тираспол"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BA%D0%B0%D0%B4%D1%80%D0%B8-%D1%81%D0%B2%D0%B5%D1%82%D1%8A%D1%82-%D0%BE%D1%82-%D0%BA%D0%B0%D0%B1%D0%B8%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%B8%D1%82%D1%8F%D0%B7%D0%B8---%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news654972.html", "text": "В мрежата се появи видео, снимано от пилотската кабина на изтребител от пилотажната група на \"Руските витязи\", които днес, 4 май, участваха в репетицията на въздушната част от предстоящия Парад на Победата в Москва. На записите, излъчени по РЕН.тв, се виждат още два самолета, придружаващи изтребителя. Във въздушния парад ще участват 72 бойни машини - самолети и хеликоптери. Възможно е цифрата да е символична, тъй като на 9 май ще се отбележи 72-та годишнина от победата на СССР във Великата Отечествена война. В днешната репетиция е взел участие и най-големият в света военно-транспортен хеликоптер Ми-26. Според \"Россия 24\" новост в парада ще е особената конфигурация на ударната група бомбардировачи Ту-22М3 и ракетоносеца Ту-160. По време на въздушната тренировка над Червения площад днес прелетяха и самолетите-цистерни Ил-78, стратегическите бомбардировачи Ту-95МС, военно-транспортните самолети Ил-76МД и Ан-124, а също изтребителите Су-35С, МиГ-29 и др. По-рано бе съобщено, че празнуването на Деня на Победата в Москва ще струва на руската държава над 450 милиона рубли.", "date": "2017.05.04", "title": "УНИКАЛНИ КАДРИ! Светът от кабината на \"Руските витязи\" - дни преди Парада на Победата (ВИДЕО)"}
{"url": "http://pik.bg/%D0%B8%D0%B7%D1%85%D0%B2%D1%8A%D1%80%D0%BB%D1%8F%D0%BD%D0%B5-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D1%81-%D0%BA%D0%BE%D0%BB%D0%B8%D1%87%D0%BA%D0%B0-%D0%B7%D0%B0-5-%D0%B1%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news654806.html", "text": "Количка за 5 бона купи Емилия на дъщеря си Мира. Изпълнителката не жали средства за комфорта на наследничката си, а първото тузарско возило на бебето е количката й. Емилия е избрала ултраскъпия аксесоар от каталога на известна марка. И е една от най-скъпите и удобни колички, които се срещат на пазара. За разлика от повечето майки на момиченца, Емилия е избрала черното за цвят. Блондинката не жали средства за комфорта на бебето, а очевидно и не прави компромиси с качеството, пише \"Хотарена\". Както Агенция ПИК съобщи първа миналия четвъртък звездата на \"Пайнер\" вече не живее с бащата на двете си деца Коко Динев.", "date": "2017.05.04", "title": "ИЗХВЪРЛЯНЕ! Щерката на Емилия с количка за 5 бона (СНИМКА)"}
{"url": "http://pik.bg/%D1%81%D1%82%D1%80%D0%B0%D1%85-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8%D1%82%D0%B5-%D1%81%D1%80%D0%B5%D1%89%D1%83-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%BC%D0%B0%D1%81%D0%BE%D0%B2%D0%BE-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D1%81%D0%B8-news654951.html", "text": "Свидетели срещу кмета на Галиче Ценко Чоков се отказват един след друг от показанията си по делото в спецсъда, съобщава \"Конкурент\". Кметът и синът му Мартин са обвинени, че са членове на група за рекет, побой и палежи. Първи се отказа Петко Давидов. Преди година той е заявил пред съда, че Чоков го е заплашвал, че ще му счупи краката, присвоил е земя от дядо му, както и къща. Също така тогава е твърдял, че кметът на Галиче е влязъл в стаята му, вързал му е ръцете, откарал го е в кметството, където го е бил около 30 мин, защото не помогнал на сина му. \"От началото на 2016 г. до сега съм бил под натиск и са ме принуждавали да казван неверни твърдения!\", заяви Илиев. \"Това са пълни глупости\", провиква се на няколко пъти в залата Давидов. \"Абсолютно не е вярно! Двете съдийки, пред които дадох тогава показанията, си гледаха през цялото време телефоните и ми допълваха отговорите\". Той обяви още, че е подписал показанията си, но не ги е прочел.  Кметът на Галиче му зададе въпрос: Знаете ли какъв е фамилният ми бизнес?, попита той. \"Занимавате се със земеделие, крави, животни.\" отвърна му Петко. След това влезе Радослав Илиев, който преди година каза, че бил бит от Мартин Чоков. Още с влизането му в залата и той се отказа от показанията си.", "date": "2017.05.04", "title": "СТРАХ! Свидетелите срещу Ценко Чоков масово се отказват от показанията си"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%B3%D0%BE-%D0%BB%D0%BE%D0%B1%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B0-%D0%BE%D1%81%D0%BC%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0%D1%82%D0%B0-%D0%B7%D0%BE%D1%80%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news654987.html", "text": "на недостроена детска болница, която е трябвало да лекува и спасява деца, и да бъде най-модерната и най-голямата у нас. Според информацията, с която разполага Нова телевизия, момичето не е било само. Макар да изглежда напълно пуст и изоставен, строежът често се оживява. Десетки тийнейджъри ходят там и се изкачват до върха на високата сграда, за да си направят селфи. Така се стига и до фаталния инцидент, при който загива осмокласничката. Съучениците на Зорница научават за смъртта й днес. Лошата новина им съобщават психологът на училището и учителите. „Наистина реакцията на много от тях беше много тъжна, с много рев и както често става в такива случаи - непризнаване, че това е вярно”, обясни педагогически съветник в училището на Зорница. Шокирани са не само децата, но и преподавателите. Учителката й по испански не може и да повярва, че е станала жертва на селфи модата. Била разумно и отговорно момиче. „Никакви проблеми, никакви главоболия, никога не ми се е налагало да й правя забележка в час. Никога не съм предполагала, че нещо такова може да се случи с нея”, заявява Татяна Валентинова. Със съучениците на починалата осмокласничека вече работи психолог. Ако се наложи, ще се водят разговори и останалите възпитаници на гимназията. „Ние много говорим за агресията в училище, но всъщност смъртните случаи заради екстремни селфите са много повече. И то по всякакви начини - на влакове, високи сгради”, обясни Панайот Рандев, психолог в 157 ГИЧЕ „Сесар Вайехо”. Селфи манията не е тема табу в гимназията. Даже напротив . Педагозите взимали и превантивни мерки. „Много пъти сме го водили този разговор и се опитваме всячески да им покажем, че това може да доведе до фаталния край”, обясни директорката Елена Георгиева. Психолозите съветват децата да не излагат живота си на риск за едно селфи и да намерят друг - безопасен начин, по който да изявят себе си. Злополучната необитема сграда се намира на територията на Александровската болница и е собственост на здравното министерство. Сградата се охранява денонощно, а последната информация, която получихме е, че полицията е издала предписание на охранителите да не допускат хора в района. По ирония на съдбата, осмокласничката Зорница от Втора испанска гимназия \"Сесар Вайехо\" загина след падане от 12-ия етаж", "date": "2017.05.04", "title": "ТРАГЕДИЯТА В СОФИЯ! Ето го лобното място на осмокласничката Зорница! (СНИМКИ)"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news654948.html", "text": "Moldpres, цитиран от \"Фокус\". Парламентът в Молдова ратифицира Парижкото споразумение за климата, което беше подписано на 12 декември 2015 г., съобщава агенция Международният документ, насочен към борба срещу изменението на климата, беше разгледан на четири четения в Кишинев и беше одобрен с гласовете на 80 депутати. Според споразумението, Молдова ще допринесе за намаляване на общите емисии от парникови газове на национално равнище с най-малко 67% до 2030 г. в сравнение с нивото от 1990 г.", "date": "2017.05.04", "title": "Парламентът в Молдова ратифицира Парижкото споразумение за климата"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D1%8F-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%B8%D1%80%D0%B0%D0%BD-%D0%BA%D0%B0%D1%82%D0%BE-%D0%B3%D0%B0%D1%80%D0%B0%D0%BD%D1%82-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F-news654941.html", "text": "ТАСС, цитирана от \"Фокус\" Делегацията на сирийската въоръжена опозиция в Астана, Казахстан, където протичат преговори относно нормализирането на обстановката в Сирия, отхвърля ролята на Иран като гарант на примирието в страната. Това гласи изявление на делегацията на опозицията, предава агенция . От делегацията на революционните сили повториха, че всякакво споразумение няма да бъде приемливо, ако в него не бъде изразен отказ на всякаква роля на Иран, включително и такава на гарант на примирието в Сирия, гласи част от изявлението на въоръжената сирийска опозиция в Астана.", "date": "2017.05.04", "title": "Сирийската въоръжена опозиция отхвърля ролята на Иран като гарант на примирието в Сирия"}
{"url": "http://pik.bg/%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%B0%D0%BC%D0%B5%D0%BD-%D0%BA%D1%83%D0%BA%D0%B0%D1%82%D0%B0-%D0%B1%D0%B8%D0%BB-%D1%81%D0%B0%D0%B4%D0%B8%D1%81%D1%82-%D0%BE%D1%82-%D0%BA%D0%BB%D0%B0%D1%81%D0%B0-%D0%B8%D0%B7%D0%BA%D0%B0%D1%80%D0%B2%D0%B0%D0%BB-%D0%B0%D0%BA%D1%8A%D0%BB%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81-%D0%B8%D0%B7%D1%82%D1%80%D1%8A%D0%B3%D0%B2-news654206.html", "text": "Да изтръгне ноктите им и да счупи капачките на колената им чрез нечовешки мъчения плашел своите жертви озверелият бандит Камен Балбузанов. Куката проявявал садистичните си наклонности спрямо тези, които не искали да изпълняват волята му. Миналия понеделник плевенския мутрафон бе спипан при масирана хайка на жандармеристи и спецченгета. По време на екшъна Куката оказал яростна съпротива и бил пребит от ченгетата. Разследващите са категорични, че Балбузанов и свитата му от години са се занимавали с рекет, а конкретният повод за операцията е рекет над семейството на изчезналия безследно преди две години бизнесмен Йоско Исаев, един от собствениците на \"Плевенски хляб\". 40-годишният Балбузанов е сред най-бруталните обитатели на ъндърграунда. Куката оцеля в 6 атентата, откакто струпа \"стаж\" в родната мафия, пише столичен таблоид.", "date": "2017.05.04", "title": "СМРАЗЯВАЩИ РАЗКРИТИЯ! Камен Куката бил садист от класа! Изкарвал акъла на жертвите с изтръгване на нокти"}
{"url": "http://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news654938.html", "text": "AFP, цитиран от \"Фокус\". Барак Обама, бившият държавен глава на Съединените американски щати, изрази подкрепа спрямо Еманюел Макрон да стане президент на Франция, съобщава Във видео, публикувано на сайта на кампанията на Макрон, Обама похвали неговите „либералните ценности“. Бившият лидер на САЩ коментира, че кандидатът за държавен глава в Париж се е „застъпил за либералните ценности и представи визия за важната роля, която Франция играе в Европа и в целия свят“. „Той се обръща към надеждите на хората, на към техните страхове“, добави Обама.", "date": "2017.05.04", "title": "Барак Обама подкрепи Еманюел Макрон за президентския пост във Франция"}
{"url": "http://pik.bg/%D0%BE%D0%B3%D1%8A%D0%BD-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D1%85%D0%B8%D0%BC%D0%B8%D0%BA%D0%B0%D0%BB%D0%B8-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%B2%D0%B8%D0%B4%D0%B5%D0%BE-news654969.html", "text": "ожар в частен склад за бои, лакове и химикали в Габрово е възникнал около 15 часа. Мястото се намира в индустриална зонана града. Повече от час огнеборците са гасили пламъците. В момента огънят е локализиран. По неофициална информация, е засегнат и съседен автосервиз. Районът е отцепен. Видео от мястото на инцидента с автор Радослав Иванов е качено във Фейсбук. То нагледно показва мащаба на огнената стихия.", "date": "2017.05.04", "title": "ОГЪН! Огромен пожар в склад за химикали в Габрово! (ВИДЕО)"}
{"url": "http://pik.bg/%D1%85%D1%83%D0%BC%D0%BE%D1%80-%D0%BB%D1%8E%D0%B1%D0%B5%D0%BD-%D0%B4%D0%B8%D0%BB%D0%BE%D0%B2-%D1%81%D0%B5-%D0%B8%D0%B7%D0%B1%D1%8A%D0%B7%D0%B8%D0%BA%D0%B0-%D1%81-%D0%BD%D0%BE%D0%B2%D0%B8%D1%8F-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B0%D0%B2%D0%B5%D0%BB-%D1%88%D0%BE%D0%BF%D0%BE%D0%B2-%D0%B2%D0%B8%D0%B4%D0%B5%D0%BE-news654940.html", "text": "Новият кабинет с министри и зам.-министри вече е факт. Не закъсняха и първите коментари и одумвания за новоназначените. Любен Дилов пръв \"настъпи\" зам.-министъра на транспорта Павел Шопов и припомни негова снимка от преди време със следния коментар:", "date": "2017.05.04", "title": "ХУМОР! Любен Дилов се избъзика с новия зам.-министър Павел Шопов (ВИДЕО)"}
{"url": "http://pik.bg/%D0%B7%D0%B0%D0%BC%D0%B5%D1%80%D1%8F%D1%85%D0%B0-%D0%BB%D1%8C%D0%BE-%D0%BF%D0%B5%D0%BD-%D1%81-%D1%8F%D0%B9%D1%86%D0%B0-%D0%B2-%D0%B1%D1%80%D0%B5%D1%82%D0%B0%D0%BD-%D0%BE%D1%85%D1%80%D0%B0%D0%BD%D0%B0%D1%82%D0%B0-%D1%8F-%D1%81%D0%BF%D0%B0%D1%81%D0%B8-%D0%B2%D0%B8%D0%B4%D0%B5%D0%BE-news654939.html", "text": "По време на предизборната обиколка във Франция, Марин Льо Пен бе замервана с яйца, съобщи телевизия BFM, която публикува и видео от инцидента. След като бе нападната, Льо Пен бързо бе изведена от мястото, като охраната почти напълно закри главата й, предпазвайки я от директно попадение. Снощи Льо Пен участва в телевизионен дебат с Еманюел Макрон и според социологическите проучвания, загуби битката за френските избиратели.", "date": "2017.05.04", "title": "Замеряха Льо Пен с яйца в Бретан, охраната я спаси (ВИДЕО)"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%87%D1%83%D0%B2%D1%81%D1%82%D0%B2%D0%B0%D0%BC-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B4%D0%B0-%D1%81%D0%B5-%D1%80%D0%B0%D0%B7%D0%B4%D0%B0%D0%BC-%D0%B2-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B0-%D1%81%D1%82%D0%B5%D0%BF%D0%B5%D0%BD-news654961.html", "text": "\"Темата за европредседателството е изключителен приоритет за правителството. До последно имаше разговори и дебати кое е най-правилно, но решихме да имаме отделно министерство. Да посрещнеш премиери, държавни глави на 28 държави е една много отговорна задача\", каза в \"Още от деня\" по БНТ министърът на б Лиляна Павлова. Тя чувствала отговорност \"да се раздаде в максимална степен\" заради оценката, която й е дадена. За нея не било самоцел да е министър. С темата ЕС Павлова се занимавала още от студентските си години. \"Не се подходи при формирането на правителството политически, а експертно. Колегите са професионалисти в своята област. Затова съм оптимист\", поясни Лиляна Павлова. Сигурността и миграция, борбата с бедността и неравенството, ситуацията на Балканите и икономиката - това са приоритетите, по които ще работи България в подготовка на председателството. Не на последно място била и Брекзит и последствията за българите във Великобритания от него. В момента в министерството работели 30 човека, бройката им трябвало да стигне до 50. Лиляна Павлова очаквала да дойдат да работят млади и амбициозни хора. \"Аз се чувствам атакувана. Но моят екип трябва още от утре да заработи. На мене не ми се полагат 100 дни\", каза Павлова. ългарското председателство на Съвета на ЕС 2018", "date": "2017.05.04", "title": "Лиляна Павлова: Чувствам отговорност да се раздам в максимална степен"}
{"url": "http://pik.bg/%D0%BF%D0%B5%D1%82%D1%80%D0%BE%D0%BB%D1%8A%D1%82-%D1%80%D1%83%D1%85%D0%BD%D0%B0-%D0%BF%D0%BE%D0%B4-50-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B1%D0%B0%D1%80%D0%B5%D0%BB-news654942.html", "text": "Котировките за суровия петрол сорт Брент за първи път от средата на март рухнаха под 50 долара за барел, съобщи „Ройтерс”. Причината е в изявение на прес-секретаря на Кремъл Дмитрий Песков, който заяви, че Русия вероятно няма да участва повече в сделката с ОПЕК за ограничаване на добивите. Към 15 часа котировките на Брент бяха 49.64 долара за петрол, , което е понижение с 1.6% за ден. Въпреки че ключови страни-производителки като Саудитска Арабия, Кувейт и ОАЕ обявиха готовност да продължат сделката, Русия все още не е обявила своето намерение и по всичко личи, че ще се откаже от съкращението на добивите.", "date": "2017.05.04", "title": "Петролът рухна под 50 долара за барел"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-15-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D0%B7%D0%B0%D0%B2%D0%BE%D0%B4-%D0%B2-%D0%BC%D0%B0%D0%B4%D1%80%D0%B8%D0%B4-news654937.html", "text": "BBC, както ПИК съобщи по-рано днес. Пожар в химически завод близо испанската столица Мадрид рани най-малко 15 души, трима от които сериозно, заявиха представители на властите, предава Инцидентът е предизвикан от няколко експлозии в завода, който се намира на 27 км от Мадрид. Засега не е ясна причината за взривовете. Районът е отцепен. Гъст дим се вижда отдалеч. Няма информация дали е отровен или не.", "date": "2017.05.04", "title": "Най-малко 15 души са ранени при пожара в завод в Мадрид"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%BD%D0%B5%D1%83%D1%82%D1%80%D0%B0%D0%BB%D0%BD%D0%B0-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B2-%D1%8E%D0%BD%D0%B5%D1%81%D0%BA%D0%BE-news654896.html", "text": "РТС, цитиран от \"Фокус\". Председателят на Социалдемократическия съюз на Македония (СДСМ) Зоран Заев заяви, че страната е неутрална по въпроса за членството на Косово в Организацията на обединените нации за образование, наука и култура (ЮНЕСКО), предава В отговор на въпрос от телевизионния канал Prva как ще гласува Македония за бъдещата декларация за допускане на Косово в ЮНЕСКО, Заев отговори: \"Неутрално\". Гласуването за членството на Косово в световната организация ще бъде проведено през месец ноември.", "date": "2017.05.04", "title": "Зоран Заев: Македония е неутрална за членството на Косово в ЮНЕСКО"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%B4%D0%B0%D0%B4%D0%B5-%D0%B6%D0%B0%D0%BB%D0%B1%D0%B0-%D1%81%D1%80%D0%B5%D1%89%D1%83-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%B7%D0%B0%D1%89%D0%BE%D1%82%D0%BE-%D0%B3%D0%BE-%D0%BD%D0%B0%D0%B1%D0%B5%D0%B4%D0%B8%D0%BB%D0%B0-%D0%B7%D0%B0-%E2%80%9E%D0%BE%D1%84%D1%88%D0%BE%D1%80%D0%BD%D0%B0-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B1%D0%B0%D1%85%D0%B0%D0%BC%D0%B8%D1%82%D0%B5%E2%80%9C-news654889.html", "text": "Кандидат-президентът на Франция от партията „Напред!“ Еманюел Макрон подаде жалба в четвъртък, след като опонентът му от „Национален фронт“ Марин Льо Пен заяви, че той има „офшорна сметка на Бахамите“, съобщава АФП. „Няма да се поколебаем да преследваме за клевета всеки, който повтаря тази невярна информация\", увери представител на лагера на Макрон.", "date": "2017.05.04", "title": " Макрон подаде жалба срещу Марин Льо Пен, защото го набедила за „офшорна сметка на Бахамите“"}
{"url": "http://pik.bg/%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BB%D0%B8-%D0%B5-6-%D0%BC%D0%B5%D1%81%D1%82%D0%B5%D0%BD-%D0%B2%D0%B0%D0%BD-%D0%B4%D0%B0-%D0%BA%D0%B0%D1%87%D0%B8-40-%D0%B4%D1%83%D1%88%D0%B8-%D0%B2-%D0%BA%D0%B8%D1%82%D0%B0%D0%B9-%D0%B7%D0%BD%D0%B0%D1%8F%D1%82-%D0%BE%D1%82%D0%B3%D0%BE%D0%B2%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news654922.html", "text": "Полицай в Китай бил силно удивен, когато спрял за проверка обикновен ван с шест места и вътре имало цяла тълпа работници, съобщи Синхуа. Фирма, която превозвала строители от един свой обект на друг, решила да икономиса и вместо да прати голям автобус, използвала 6-местен ван, с който трябвало да се превозят 40 души. За да се бере тази тълпа, предварително премахнали седалките и натъпкали хората като сардели в консерва. За щастие, до някакъв пътен инцидент не се стигнало, иначе пострадалите щяха да са всички. Заради това своеволие  фирмата и водачът са глобени, като глобата на шофьора е в размер на 30 долара.", "date": "2017.05.04", "title": "Възможно ли е 6-местен ван да качи 40 души? В Китай знаят отговора (ВИДЕО)"}
{"url": "http://pik.bg/%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D1%82%D0%BE%D0%B2%D0%B0%D1%80%D0%B5%D0%BD-%D0%B2%D0%BB%D0%B0%D0%BA-%D1%81%D0%BF%D1%80%D1%8F%D1%85%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B2%D0%BB%D0%B0%D0%BA%D0%BE%D0%B2%D0%B5-%D0%BF%D1%80%D0%B5%D0%B7-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%BD%D0%B8%D1%8F-news654930.html", "text": "Товарен влак на частен немски превозвач дерайлира в района на гара Пирдоп, съобщи „Трафик нюз”. При инцидента няма пострадали, съобщиха от Българските държавни железници. При излизането от релсите вагоните са били празни. По композицията са нанесени материални щети. В резултат на инцидента е затворена Подбалканската линия. На място работиха специалисти, които малко преди 15 часа изтеглиха композицията. Заради инцидента пътниците от София за Бургас се движат с 90 минути закъснение, а тези от четири пътнически влака в участъка Копривщица – Златица се извозват с автобуси. Причините за дерайлирането се изясняват.", "date": "2017.05.04", "title": "Дерайлира товарен влак, спряха пътническите влакове през Подбалканската линия"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BA%D0%B0%D1%82%D0%BE-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0-news654926.html", "text": "При нас не е класическото приемане – предаване на този пост, тъй като ние от години сме екип със служебния министър Кирил Ананиев. Това заяви министърът на финансите Владислав Горанов по време на церемонията по предаване на поста, съобщиха от пресцентъра на министерството. Владислав Горанов поздрави Кирил Ананиев, че е успял да запази „физиономията“ на МФ и не се е поддал на доста непривични за служебен кабинет опити за прекрояване на финансовата рамка на държавата. Министър Горанов посочи, че работата в МФ продължава с актуализация на тригодишната бюджетна прогноза, в която трябва да намерят място приоритетите, заложени в управленската програма на новото правителство. Министърът на финансите отбеляза, че пред него и екипа му предстои обичайната за графика на ведомството работа, както и доста нови задачи, като например активна роля в подобряване на административните регулации и намаляване на бюрокрацията. „Инициативата, върху която със свежи сили ще положим целенасочени усилия, е намаляване на плащанията в брой и акцентиране върху безналичните плащания от страна на администрацията“, обясни той. „Консерватизмът и финансовата стабилност ще продължат да бъдат неотклонни цели на финансовия министър. През последните няколко години сме показали, че с този екип можем да отстояваме финансовата и фискална стабилност на държавата“, добави Горанов. В отговор на въпрос за очаквани изменения на дефицита във връзка с поетите ангажименти за увеличаване на минималната пенсия и заплатите на учителите, финансовият министър уточни, че съгласно предоставените от служебния му колега отчети фискалната цел за дефицита за 2017 г. не е застрашена и предвидените мерки няма да доведат до прекрояването й. „Умерен оптимист съм, че ако продължим добрата работа на приходните агенции заедно с правоохранителните органи, ще успеем да постигнем и по-нисък от планирания дефицит. Икономическият растеж е нещо, което трябва да се стремим да ускоряваме, прогнозите ни от есента на 2016 г. са консервативни и аз очаквам по-голям от предвидения растеж“, обяви той. По отношение на дълговата политика министърът изрази надеждата си да продължи поддържането на балансирани бюджети, държавата да има достатъчно ликвидни буфери и да не се поема самоцелно нов дълг, но ако все пак такова се наложи, то да единствено за финансиране на дефицити, които правителството си е поставило за цел да намаляват всяка година. Министър Горанов потвърди, че ще продължи да разчита и занапред на експертизата на Кирил Ананиев и Маринела Петрова като свои заместник-министри, като уточни, че третият му заместник предстои да бъде определен. От своя страна Кирил Ананиев пожела на министъра пълен, успешен и ефективен мандат. Той представи накратко резултатите от действията и инициативите в МФ, с които се е осигурила приемственост в ежедневната оперативна дейност, както и изпълнение на задачите, възложени на служебния кабинет.", "date": "2017.05.04", "title": "ИЗНЕНАДА! Кирил Ананиев се връща в правителството като заместник-министър на Владислав Горанов"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81%D0%B2%D0%B0%D0%BB%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%B2%D0%BD%D0%BE%D1%81-%D0%BD%D0%B0-%D1%80%D1%83%D1%81%D0%BA%D0%B0-%D0%BF%D1%88%D0%B5%D0%BD%D0%B8%D1%86%D0%B0-news654901.html", "text": "Турция свали ограниченията за внос на пшеница от Руската федерация. Това съобщава телевизия „Блумбърг”, позовавайки се на икономическия министър на страната Нихат Зейбекчи. Решението на Анкара идва в светлината на провелата се вчера (3 май) среща между руския президент Владимир Путин и турския му колега Реджеп Ердоган в Сочи. Двамата лидери се договориха за комплексно решение по отношение на снемането на ограниченията, наложени в полето на двустранната търговия. Остават в сила обаче ограниченията в безвизовите пътувания и доставката на турски домати в Русия. От 15 март 2017 Анкара измени режима на внос на някои продукти, предназначени за преработка в хранително-вкусовия комплекс в страната, в това число и пшеница и слънчогледово олио. При това Русия не попадаше в списъка на страните, имащи право на безмитни доставки в Турция. Представители на бизнес сектора в Турция тогава обявиха, че въведените рестриктивни мерки са в отговор на това, че Руската федерация все още не е свалила напълно забраната за внос на турски продукти. Руското земеделско ведомство пък алармира, че ограниченията могат да доведат до пълно прекратяване на вноса на руска пшеница, слънчоглед, бобени и оризови култури в Турция и ориентирането на руския селскостопански сектор към други пазари. Москва въведе ембарго на вноса на някои турски продукти и суровини през януари 2016 в отговор на инцидента от есента на 2015, когато турски изтребители свалиха руски бомбардировач Су-24. През октомври същата година властите в Кремъл допуснаха до руския пазар някои черешови и цитрусови култури. Впоследствие бяха свалени и ограниченията върху продукти като зелен лук, броколи, и др. Все още под забраната попадат замразеното месо, доматите, краставиците, гроздето.", "date": "2017.05.04", "title": "Турция свали ограниченията за внос на руска пшеница"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%81%D0%BB%D0%BE%D0%B2%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%BF%D0%BE%D0%B6%D0%B5%D0%BB%D0%B0-%D1%80%D0%B0%D0%B4%D0%BE%D1%81%D1%82-%D0%B8-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D1%8F-%D0%BD%D0%B0-%D0%BD%D0%BE%D0%B2%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-news654867.html", "text": "Патриарх Неофит отправи своите пожелания на новия кабинет на излизане от Народното събрание. Негово свейтействещо заяви, че им желае много радост и успехи. \"Да имат успех радост и много изпълнени обещания, а ние ще се молим и ще подкрепяме\", заяви патриархът.", "date": "2017.05.04", "title": "БЛАГОСЛОВИЯ! Патриархът пожела радост и изпълнени обещания на новия кабинет"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81%D0%B5-%D0%B3%D1%8A%D0%BD%D0%B5-%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B8-%D0%BD%D0%B0-%D0%BF%D0%B8%D0%BA-%D0%B7%D0%B0-%D0%BF%D0%BB%D0%B0%D1%82%D0%B5%D0%BD%D0%B8%D1%8F-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BA%D0%B0%D0%B1%D0%B8%D0%BD%D0%B5-news654876.html", "text": "Телевизионният водещ Слави Трифонов беше разпънат на кръст от въпроси на Агенция ПИК във връзка с платения му бунт срещу кабинета \"Борисов 3\". Както първо медията ни съобщи, опитът на шоумена да създаде хаос пред парламента напълно пропадна, след като едва няколко десетки души дойдоха на площада пред Народното събрание. Бунтът бе насрочен за 13,30 часа. Идеята бе пред парламента да се съберат клакьори, които да скандират срещу правителството \"Борисов\" 3. Това разкриха пред ПИК столичани, пожелали анонимност, но вербувани да участват. След като излезе публикацията на ПИК, бунтовниците масово са били отзовани по телефона от организаторите. Пред ПИК Трифонов не успя да обясни защо той и хората му не дадат време на новото правителство, за да може да бъдат разгледани въпросите от референдума му. \"Референдумът не се случи преди три дни, а преди много време\", смотолеви водещият. Трифонов заяви, че не знае за плащане на протестите и се опита да се измъкне от отговор на въпроса конкретно. След това при него дойде омбудсманът Мая Манолова, която прекъсна интервюто с него и на свой ред обясни пред водещата Ива Николова, че е пред парламента, защото защитава правата на гражданите демократично да упражняват вота си и че трябва референдумът да влезе в дневния ред на депутатите. На място дойде и скандалният репортер Васил Иванов, който напусна Нова тв след разкрития за цензура и се присъедини към екипа на \"Шоуто на Слави\". В центъра на София преди повече от 15 минути заваля из ведро, но въпреки това Трифонов и хората му не помръдват, правейки се на мъченици. На всички тях са предлагани по 15 лева за час, за да се включат в \"мероприятието\". Средствата идвали от някой си \"Витанов\", за когото се знаело, че работел за БСП. \"Витанов\" пък бил в тясна координация с хора от екипа на Слави Трифонов, което се доказа с идването на шоумена в уречения час.", "date": "2017.05.04", "title": "ИЗВЪНРЕДНО В ПИК TV! Слави Трифонов се гъне на въпроси на ПИК за платения бунт срещу кабинета \"Борисов 3\" (ОБНОВЕНА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B3%D1%8A%D1%80%D1%86%D0%B8%D1%8F-%D0%BA%D0%B8%D0%BF%D1%8A%D1%80%D1%81%D0%BA%D0%B8-%D1%81%D1%82%D1%83%D0%B4%D0%B5%D0%BD%D1%82-%D0%B1%D0%B5-%D1%80%D0%B0%D0%B7%D0%BC%D0%B0%D0%B7%D0%B0%D0%BD-%D0%BE%D1%82-%D0%BA%D0%BE%D0%BB%D0%B0-%D0%B4%D0%BE%D0%BA%D0%B0%D1%82%D0%BE-%D0%B1%D1%8F%D0%B3%D0%B0-%D0%BE%D1%82-%D0%BE%D1%81%D0%B2%D0%B8%D1%80%D0%B5%D0%BF%D0%B5%D0%BB%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8--news654849.html", "text": "Гръцки кипърски студент, учещ в Солун, е бил обявен за мъртъв, след като бил ударен от кола, докато се опитвал да избяга от футболни хулигани, които нападали феновете на неговия отбор, съобщи \"Български новини\". Инцидентът се случи миналата седмица в четвъртък вечерта, след като студентът отишъл на стадиона, за да гледа любимия си отбор по футбол, ПАОК. Малко по-късно, след края на мача се развилняла битка между двете агитки и младежът се опитъл да избяга от група освирепели ултраси, но в опита си да избяга, бил ударен от кола. Той бил обявен мъртъв, когато линейката успяла да го отведе в болницата.", "date": "2017.05.04", "title": "ТРАГЕДИЯ В ГЪРЦИЯ! Кипърски студент бе размазан от кола, докато бяга от освирепели футболни хулигани "}
{"url": "http://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8%D0%BF%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%BB%D0%BE%D0%B2%D0%BD%D0%B0-%D0%BF%D1%83%D1%88%D0%BA%D0%B0-%D1%81%D1%8A%D1%81-%D0%B7%D0%B0%D0%BB%D0%B8%D1%87%D0%B5%D0%BD%D0%B8-%D0%BD%D0%BE%D0%BC%D0%B5%D1%80%D0%B0-news654854.html", "text": "Полицията иззе ловна пушка със заличен сериен номер и боеприпаси, съобщиха от пресцентъра на МВР. След получен сигнал в сектор „Противодействие на криминалната престъпност” при областната дирекция за съхранение на незаконно оръжие бил проверен частен дом село Спанчевци. Жилището било обитавано от 43-годишен мъж с инициали Д.Н. От там криминалистите иззели ловна пушка „ИЖ”, 12 калибър със заличен сериен номер и 17 патрона, 12 калибър. Местопроизшествието е посетено от служители на РУ - Монтана. Работата по образуваното досъдебно производство продължава.", "date": "2017.05.04", "title": "БЪРЗА РЕАКЦИЯ! Полицията спипа в Монтана ловна пушка със заличени номера"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%BE%D1%82-%D0%B2%D0%B8%D1%81%D0%BE%D0%BA%D0%BE-news654871.html", "text": "Ученичка от Втора испанска гимназия е починала след падане от високо, научи ПИК. Инцидентът е станал на улица \"Хан Персиян\" в София. Сигналът за инцидента е получен снощи около 18,00. Екип на Спешна помощ само констатирал смъртта на детето. Трагедията се е разиглал в района на строеж.", "date": "2017.05.04", "title": "СТРАШНА ТРАГЕДИЯ В СОФИЯ! Ученичка почина след падане от високо"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B0%D0%BA%D0%B0%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%81%D0%B5-%D1%80%D0%B0%D0%B7%D0%B3%D0%BE%D0%BB%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA---%D0%BF%D0%B5%D1%82%D1%8F-%D0%BB%D1%8A%D0%B6%D0%B5-%D1%87%D0%B5-%D0%B5-%D0%B4%D0%BE%D0%BA%D1%82%D0%BE%D1%80%D0%BA%D0%B0-%D1%80%D0%B0%D0%B1%D0%BE%D1%82%D0%B8-news654918.html", "text": "Водещият позлати сестра си, праща я на екскурзии всеки месец Каката на Слави Трифонов обикаля света с парите на брат си милионер. Тя демонстрира лукса, в който живее, като пуска във фейсбук фотоси от екзотични воаяжи. Петя не се свени да публикува купища предизвикателни снимки, на които е по бански за ужас на брат си, който маниакално пази себе си и семейството си от всякаква публичност. 56-годишната Петя не свени да се снима по оскъдни бански и в провокативни пози Учиндолският шоумен неведнъж е казвал, че най-важната жена за него е сестра му. През годините водещият я представя навсякъде като лекарка, но проучване на „Ретро“ показва, че всъщност Петя е рентгенова лаборантка в УМБАЛ „Георги Странски“ в Плевен, а брутната й заплата възлиза на 700 лева. Проверка в Tърговския регистър пък разкрива, че в свободното си време каката на Трифонов е застрахователен агент, предлагащ осигуряване чрез самостоятелни фондове, но напоследък занемарила малкия си бизнес, защото не й оставало свободно време от почивки. Мама Здравка заряза мъжа си на село, живее на пъпа на Плевен Само за 5 години кака Петя успяла да обиколи почти цялото земно кълбо, а вояжите се финансирали от Слави, който смятал, че така компенсира отсъствието си от важните моменти в живота й. Сестра му не се противяла и даже вземала със себе си мъжа си Влади, който е лекар по белодробни болести в същата болница. Понякога на екскурзиите ги придружавал и техният син Теодор, кръстен на бащата на Трифонов, както и майка й. Мама Здравка също била голяма мераклийка да пътува, но от време на време пропускала курортите, защото имала проблеми с кръвното, пък и все някой трябвало да се грижи за домакинството и къщата. Тя обаче не си падала по тежката селска работа. Зарязала мъжа си да гледа кокошки и зарзават в Учиндол и се гражданеела с апартамент на пъпа на Плевен. С мъжа си Влади пред кулата в Пиза В града хич не долюбвали родата на Трифонов, а сестра му била непрекъснат обект на нападки в болницата, защото си пускала отпуск, когато си иска, докато колегите й не били виждали свободен ден от години. Въпреки че Петя не била конфликтна, много се засягала от лошите коментари по адрес на Слави и се изпокарала с голяма част от добрите си познати заради него. Низвергнатите й приятели коментират, че не смеела да го критикува, защото проявявала апетит към неговите милиони. Петя правела от сега тънки сметки как всичките му пари някой ден щели да попаднат в ръцете на сина й, защото Трифонов вече нямало за кога да става баща. Макар да разправяла, че никога не е вземала от него големи суми, всички в Плевен шушукали, че именно той й е подсигурил луксозния начин на живот. В знак на благодарност тя пък му била най-силната духовна подкрепа и с нея той споделял най-тъмните си тайни. От скоро кулинарията й станала хоби и се замисляла дали да не отвори ресторант с пари назаем от брат си.", "date": "2017.05.04", "title": "САМО В ПИК И \"РЕТРО\"! Каката на Слави се разголи във фейсбук - Петя лъже, че е докторка, работи като лаборантка (УНИКАЛНИ СНИМКИ)"}
{"url": "http://pik.bg/%D1%81%D0%B5%D0%BA%D1%82%D0%BE%D1%80-%D0%B3-%D1%81-%D0%BD%D0%BE%D0%B2-%D0%BB%D1%8E%D0%B1%D0%B8%D0%BC%D0%B5%D1%86-news654880.html", "text": "Нападателят на ЦСКА Фернандо Каранга получи наградата си за футболист на 30-ия кръг на Първа лига в традиционна анкета. Бразилецът вкара третия гол за ЦСКА при победата с 3:0 на \"червените\" в дербито с \"Левски\". \"Благодаря на ръководството на ЦСКА и по-специално на Стойчо Стоилов за трансфера ми в клуба. Мисля, че нашето желание беше по-голямо от това на \"Левски\". Въпросната победа беше на всяка цена. Бързите два гола ни донесоха спокойствие (визира попаденията на Арсенио Нунеш и Кирил Десподов, въответно във 2-ата и 6-ата минути, Каранга се разписа в началото на второто полувреме). . Надявам се с добри игри да продължа да защитавам тази емблема до края на договора. Дербито беше уникално. Познавам Ней, пишем си понякога. Човек, който ми дава съвети и го слушам. Слушам го, защото той е бил тук и знае какво трябва да се направи. А това, което трябва да направя, е да продължа да вкарвам. Харесва ми Байерн Мюнхен, а като играч Левандовски”, сподели 26-годишният голаджия по време на церемонията. Каранга може да се превърне в един от сериозните любимци на Сектор \"Г\".", "date": "2017.05.04", "title": "Сектор \"Г\" с нов любимец?"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D1%81%D0%B5%D0%B4%D0%B5%D0%BC-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BD%D0%B0%D1%81%D0%B8%D0%BB%D0%BD%D0%B8%D0%BA-%D0%BE%D1%82-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B0-news654848.html", "text": "Районен съд-Гоце Делчев осъди на 7 години затвор мъж, осъществил блудствени действия с малолетна девойка. Магистратите в Гоце Делчев постановиха най-строгата присъда за това престъпление на О. Ч. заради тежкото му криминално минало. Осъденият има куп ефективни присъди за най-различни престъпления, сред които и десет години затвор за убийство, които той е излежал в периода от 2005 до 20013 година. Поредното престъпление рецидивистът извършил на 26 февруари 2015 година в дома си в Гоце Делчев. Там той подмамил 14-годишната М. К., след което осъществил блудствени действия след употреба на сила срещу беззащитното момиче. През 2014 година двамата се запознали във фейсбук и комуникирали онлайн. Една вечер през лятото на 2014 година пострадалата К. била в градския парк. Около 20.00 часа там отишъл и подсъдимият Ч., който я заплашил с нож и я подгонил, но тя успяла да избяга. След това, за дълъг период от време, двамата нямали кореспонденции в социалната мрежа. Около 14.30 часа на 26.02.2015 година подсъдимият Ч. се обадил на М. К. по мобилния телефон и й се извинил за случая в парка, казал й, че иска да се срещнат, за да й се извини лично очи в очи. Девойката се съгласила да се видят пред дома на мъжа. Когато К. стигнала къщата му, подсъдимият я хванал с едната ръка за косата й, а с другата ръка затиснал устата й. Така я завлякал до стая на втория етаж, където осъществил блудствени действия. След като удовлетворил нагона си, той я изгонил. Магистратите бяха категорични, че престъпното деяние е извършено от подсъдимия Ч. при форма на вина - пряк умисъл. Той е съзнавал, че пострадалата не е навършила 14 годишна възраст и не е съгласна да участва в осъществяването на блудственото действие. Районният съд наложи най-строгата присъда заради криминалното минало на насилника - той е осъждан многократно, в това число и за тежки умишлени престъпления, между които и престъпление по чл.116, извършено от него като непълнолетен, за което му е наложено ефективно наказание лишаване от свобода, изтърпяно от него за времето от 22.04.2005 г. до 7.06.2013 г., т.е. той е изтърпял присъдата за това изключително тежко умишлено престъпление по-малко от две години преди да насилили непълнолетната девойка. Присъдата може да се обжалва пред Окръжен съд-Благоевград.", "date": "2017.05.04", "title": "СПОРЕД ЗАКОНА! Седем години затвор за насилник от Гоце Делчев, блудствал с малолетна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BD%D0%BE%D0%B2%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D0%BE%D0%BB%D0%BE%D0%B6%D0%B8%D1%85%D0%B0-%D0%BA-news654756.html", "text": "Новоизбраният министър-председател на България Бойко Борисов и всички министри положиха клетва пред народните представители. Кабинетът \"Борисов 3\" стана факт, след като ГЕРБ отново стана първа политическа сила и успя да състави правителство заедно с Обединените патриоти. В пленарната зала 133 депутати глазуваха \"за\" министър-председател да бъде Бойко Борисов, а 100 бяха \"против\". 134 депутати подкрепиха структурата на новия кабинет, 100 бяха \"против\". 133 народни представители подкрепиха избора на състава на Министерски съвет, 101 бяха \"против\". Ето и кои министри полагат клетва в името на народа: Министър-председател – Бойко Методиев Борисов Заместник министър-председател – Томислав Пейков Дончев Заместник министър-председател по икономическата и демографската политика – Валери Симеонов Симеонов Заместник министър-председател по обществения ред и сигурността и министър на отбраната – Красимир Дончев Каракачанов Заместник министър-председател по правосъдната реформа  и министър на външните работи – Екатерина Спасова Гечева – Захариева Министър на финансите – Владислав Иванов Горанов Министър на вътрешните работи – Валентин Иванов Радев Министър на регионалното развитие и благоустройството – Николай Нанков Нанков Министър на труда и социалната политика – Бисер Христов Петков Министър на отбраната – Красимир Дончев Каракачанов Министър на външните работи – Екатерина Спасова Гечева – Захариева Министър на правосъдието – Цецка Цачева Данговска Министър на образованието и науката – Красимир Георгиев Вълчев Министър на здравеопазването – Николай Кирилов Петров Министър за Българското председателство на Съвета на ЕС 2018 - Лиляна Павлова Министър на културата – Боил Василев Банов Министър на околната среда и водите – Нено Ненов Димов Министър на земеделието, храните и горите – Румен Андонов Порожанов Министър на транспорта, информационните технологии и съобщенията – Ивайло Ангелов Московски Министър на икономиката – Емил Любенов Караниколов Министър на енергетиката – Теменужка Петрова Петкова Министър на туризма – Николина Панайотова Ангелкова Министър на младежта и спорта – Красен Кирилов Кралев", "date": "2017.05.04", "title": "ИЗВЪНРЕДНО И ПЪРВО В ПИК TV! България има ново правителство! Борисов и министрите положиха клетва (ОБНОВЕНА/СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B4%D0%B0%D1%80-%D0%B7%D0%B0-%D0%B2%D0%BB%D0%B0%D1%81%D1%82%D1%82%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%BE-%D0%B7%D0%B2%D0%B5%D0%BD%D0%BE-%E2%80%9E%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F%E2%80%9C-%D0%BE%D0%B1%D0%B2%D0%B8%D0%BD%D0%B8-%D1%85%D1%80%D0%B8%D1%81%D1%82%D0%BE-%D0%B0%D0%BD%D0%B3%D0%B5%D0%BB%D0%B8%D1%87%D0%B8%D0%BD-news654835.html", "text": "Специализирано звено „Антикорупция“ - СГП привлече като обвиняем Христо Ангеличин – бивш заместник-министър на външните работи за безстопанственост, съобщиха от пресцентъра на прокуратурата. Ангеличин е обвинен в това, че в периода от 15 януари 2016 г. до 22 юли 2016 г., като длъжностно лице - заместник-министър на външните работи, при условията на продължавано престъпление (с две деяния), в нарушение на задълженията си да наблюдава и контролира дейността на дирекция „Управление на собствеността и материално-техническо осигуряване” в МВнР не е упражнил достатъчен контрол върху работата на директора на тази дирекция. В резултат на това са последвали значителни щети за Министерство на външните работи в размер на 494 458,03 лева , изплатени по силата на две споразумения сключени между МВнР и МЗХ, на търговско дружество, която сума е недължимо платена, поради неспазване от страна на търговското дружество на ценовото му предложение - престъпление по чл.219 , ал.2 , вр. ал.1 , вр чл.26 , ал.1 от НК. Обвинението е по наказателно производство, образувано на 19 януари 2017 г. от СЗА във връзка с установеното в хода на разследването непровеждане на обществена поръчка от МВнР по реда на Закона за обществените поръчки за осигуряване на въздушен транспорт, хотелски настанявания и медицински застраховки при служебни пътувания за служителите на Министерство на външните работи. Вместо да се спази закона, тъй като са налице основания за провеждане на процедура за възлагане на обществена поръчка по реда на ЗОП, МВнР са сключили две споразумения (от 15 януари 2016 г. и от 22 април 2016 г.) с Министерство на земеделието и храните, по силата на които са ползвали услугите на търговско дружество чрез МЗХ. С това търговско дружество МЗХ е в договорни отношения след проведена обществена поръчка за осигуряване на въздушен транспорт, хотелски настанявания и медицински застраховки при служебни пътувания за служителите на МЗХ. Разследването продължава.", "date": "2017.05.04", "title": "ПОРЕДЕН УДАР ЗА ВЛАСТТА! Специализирано звено „Антикорупция“ обвини Христо Ангеличин"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D1%83%D0%B2%D0%B0%D0%B6%D0%B5%D0%BD%D0%B8%D0%B5-%D0%B7%D0%B0-%D1%81%D1%82%D0%BE%D0%B9%D1%87%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news654833.html", "text": "Стойчо Младенов изказа искрена благодарност към Кримбек Кушербаев, губернатор на област Кизилорда. Треньорът на Кайсар беше почетен от Кушербаев по случай 60-ия рожден ден на треньора. \"Възхитен съм от г-н Кушербаев. Хората в Кизилорда трябва да са горди, че той е губернатор. Откакто станах треньор на Кайсар, г-н Кушербаев прави всичко възможно да се чувствам така, все едно тук съм роден. Той не успя да присъства на празника по случай рождения ми ден и организира специално тържество, което наистина ме трогна. Завинаги ще пазя в сърцето си този спомен. Оставам признателен на г-н Кушербаев за топлото отношение\", сподели Сточо Младенов на официалния си сайт. По случай празника гуребнаторът подари расов млад жребец и народна казахстанска носия на Младенов.", "date": "2017.05.04", "title": "Огромно уважение за Стойчо Младенов в чужбина "}
{"url": "http://pik.bg/%D1%81%D0%BC%D1%83%D1%82-%D0%B2-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-%D0%B6%D0%B8%D0%B2-%D0%BB%D0%B8-%D0%B5-%D0%BF%D1%80%D0%B8%D0%BD%D1%86-%D1%84%D0%B8%D0%BB%D0%B8%D0%BF-news654807.html", "text": "От Бъкингамския дворец опорвергаха появила се информация, че някой от кралското семейство – Кралица Елизабет или Принц Филип – е починал. Рано сутринта бе извикана спешна среща на най-високо равнище в двореца, съобщи \"Новини Лондон\". Спекулациите започнаха, след като френска медия обяви, че принц Филип е починал на 95 години. Но от двореца заявяват: „Можете да бъдете сигурни, че това не е истина”. Друг източник добави: „Няма причина за тревога”. Кралски служители обявяват, че предстои извънредно изявление на Лорд Чамбърлейн, най-висшата част от екипажа на Двореца. Това е описано като „крайно необичайно”, а отпред вече се събират много журналисти. Извикани са кралски служители от всички дворци във Великобритания.", "date": "2017.05.04", "title": "СМУТ В БЪКИНГАМ! Жив ли е Принц Филип?"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B3%D0%B5%D1%80%D0%B1-%D1%81%D0%B5-%D0%B8%D0%B7%D0%BD%D0%B5%D1%81%D0%B5-%D0%BE%D1%82-%D0%BF%D0%BB%D0%B5%D0%BD%D0%B0%D1%80%D0%BD%D0%B0%D1%82%D0%B0-%D0%B7%D0%B0%D0%BB%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news654836.html", "text": "Дебатите в парламента преди гласуването на кабинета \"Борисов 3\" преминават под голямо напрежение. След като няколко депутати от \"БСП за България\" се записаха за изказвания, голяма част от народните представители на ГЕРБ напуснаха пленарната зала. Припомняме, че малко по-рано искри прехвърчаха и между лидера на БСП Корнелия Нинова и съпредседателят на \"Обединени патриоти\" Красимир Каракачанов. След тях от трибуната говориха Мустафа Карадайъ и Веселин Марешки. Точно когато приключиха изказванията на лидерите на партиите и се очакваше кабинетът на бъде гласуван, за реч от парламентарната трибуна се записаха няколко депутати от \"БСП за България\". Това предизвика възмущението от страна на народните представители на ГЕРБ, които демонстративно напуснаха залата.", "date": "2017.05.04", "title": "НАПРЕЖЕНИЕ В ПАРЛАМЕНТА! ГЕРБ се изнесе от пленарната зала (ОБНОВЕНА)"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D0%B2-%D0%BC%D0%B2%D1%80-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B4%D0%B2%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D1%82%D0%B0%D0%B2%D0%B0-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-news654837.html", "text": "Спекулациите за това кой ще поеме поста на главен секретар на МВР след идването на новото правителство на ГЕРБ са на път да приключат. За важния пост от кабинета \"Борисов\" 3 вече се обединили около кандидатурата на настоящия шеф на СДВР Младен Маринов, който има доста опит в системата и безупречен имидж. Както първо ПИК съобщи до номинацията му се стигнало след като бившият главен секретар Светлозар Лазаров е отказал отново да се върне на мястото, което заемаше по време на кабинета \"Орешарски\". \"Младен Маринов е номинацията, която е обсъдена с партньорите ни в коалицията, той е от системата, минал е всички нива, кариерата му е почтена, а се справя добре и като мениджър като шеф на СДВР, така че има всички качества на се справи\", разкриха източници от ГЕРБ. Вчера неслучайно Маринов е бил в парламента след съобщаването на състава на кабинета, когато първо пред ПИК се изказа за бъдещото правителство. \"Не мога да изказвам политически пристрастия. Ние сме хора на действието, за нас е важно да си вършим работата\", заяви вчера шефът на СДВР Младен Маринов няколко минути след като стана ясно, че за шеф на МВР е номиниран Валентин Радев. \"За нас е важно да се изпълняват служебните задължения, обстановката е такава, че трябва да се взимат мерки за сигурност. Ние сме тук, за да си вършим работата, ние сме хора на дисциплината и си вършим служебните задачи\", допълни Маринов.", "date": "2017.05.04", "title": "РОКАДА В МВР! Шефът на СДВР Младен Маринов става главен секретар"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-%D0%BF%D1%80%D0%B8%D0%BD%D1%86-%D1%84%D0%B8%D0%BB%D0%B8%D0%BF-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D0%BA%D1%80%D0%B0%D0%BB%D1%81%D0%BA%D0%B8%D1%82%D0%B5-%D1%81%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-news654842.html", "text": "Съпругът на британската кралица Елизабет II принц Филип се оттегля от официалните си ангажименти през есента. Това обявиха от Бъкингамския дворец. От двореца посочиха, че принц Филип ще изпълнява ангажиментите си до август, а след това няма да поема нови. Оттам уточниха, че кралицата ще продължи да работи активно. По-рано днес стана ясно, че Елизабет II е свикала на спешна среща цялото кралско домакинство. Новината предизвика притеснения за здравето на кралицата и на съпруга ѝ принц Филип. Източник от двореца обаче е обявил пред АФП, че няма повод за притеснение, тъй като срещата не се отнася за здравето на никого от двамата, нито има връзка с евентуална абдикация на Елизабет II. Принц Филип ще навърши 96 години през юни. Елизабет II пък навърши 91 години преди дни.", "date": "2017.05.04", "title": "ИЗВЪНРЕДНО ОТ БЪКИНГАМ! Принц Филип се оттегля от кралските си задължения"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%82%D1%80%D0%B5%D1%82%D0%B8%D1%8F-%D1%81%D0%B8-%D0%BA%D0%B0%D0%B1%D0%B8%D0%BD%D0%B5%D1%82-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5---%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE--news654731.html", "text": "Бъдещият премиер Бойко Борисов представи третото си правителство пред депутатите. Народното събрание гласува новия редовен кабинет, който встъпва в длъжност веднага след вота на депутатите и клетвата. След като прочете указа на държавния глава, председателят на 44-то Народно събрание Димитър Главчев даде думата на Цветан Цветанов, който представи биографична справка на Бойко Борисов. \"По волята на българския народ днес ГЕРБ и Обединени патриоти поемаме отговорността за България в следващите четири години. Изправени сме пред много предизвикателства. Днес нашите граждани се нуждаят от отговорно управление и сигурност\", заяви от парламентарната трибуна Бойко Борисов. В името на българските граждани ние преодоляваме различията си и вижданията си по много въпроси, за да гарантираме стабилността на страната. Гарантираме безпроблемното председателство на България в ЕС\", обяви той. \"При изпълнение на мерките в програмата гарантираме минимална работна заплата от 650 лева и средна заплата от 1500 лева в края на мандата\", добави бъдещият премиер. \"Ще подкрепим растежа на икономиката и демографските проблеми в страната. Ще продължим политиката на намаляване на дефицита. Ще запазим данъчните ставки\", сподели лидерът на ГЕРБ. \"Енергийната сигурност е ключова за нашата сигурност. Ще я гарантираме чрез собствен добив и изграждане на газов хъб. Ще предложим законодателни промени с цел пълната либерализация на енергийния пазар\", обясни Борисов. \"Образованието е основен сектор на правителството. Ангажираме се с ръст на средствата за наука и образование\", заяви бъдещият министър-председател. \"За да гарантираме националния суверенитет, ще участваме в изготвянето на политиката за отбрана на Европейския съюз\", допълни той. По думите му основна цел на бъдещия кабинет е завършването на магистралния пръстен в страната и борбата с корупцията по всички етажи на властта. \"Поемаме ангажимент до края на 2018 година да бъдат изпълнени 17-те препоръки от Доклада за сътрудничество и подкрепа\", разкри Бойко Борисов и добави, че мерките в икономиката ще бъдат насочени към малкия и среден бизнес. \"Ангажираме се с ускореното изграждане на АМ \"Хемус\", доизграждането на АМ \"Струма\", каза още той. През депутатите Борисов представи структурата и имената на министрите в бъдещия кабинет.", "date": "2017.05.04", "title": "ИЗВЪНРЕДНО И ПЪРВО В ПИК TV! Борисов представи третия си кабинет на депутатите - Народното събрание гласува новото правителство (ОБНОВЕНА)"}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%BE%D1%82%D0%BE-%D1%81%D0%B8-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BE-%D0%B7%D0%B0%D0%BF%D0%BE%D0%B2%D0%B5%D0%B4-%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-news654793.html", "text": "Унгария няма да промени миграционното си законодателство и е готова да се бори за запазването му със законни средства, ако Европейската комисия се опита да започне съдебно преследване срещу страната, съобщи правителството в Будапеща. „Правителството на Унгария непрекъснато разговаря с представители на Европейската комисия за действащите в страната миграционни закони. Представители на Еврокомисията все по-често критикуват някои положения от новото миграционно законодателство, конкретно: съществуването на транзитни зони и строителството на огради на границата. Запазването на транзитните зони остава най-важният въпрос за правителството”, се казва в съобщение на прес службата на кабинета. Отбелязва се, че правителството вече е демонстрирало готовност да настанява мигранти под 18-годишна възраст в младежки лагери на своя територия докато молбите им за убежище се разглеждат, но при условие, че те дават проби за ДНК анализ за определяне на истинската им възраст. „Този компромис се оказа недостатъчен за Европейската комисия и представителите й продължават да се обявяват срещу съществуването на транзитни зони. Унгария желае да запази транзитните зони на всяка цена, защото именно те, заедно с граничните огради гарантират сигурността на унгарските граждани и Европа”, подчертава унгарското правителство. „Във връзка с това, че гореспоменатите преговори не се увенчаха с успех, правителството на Унгария не желае да променя миграционните си закони и ако Комисията в Брюксел започне съдебно дело, сме готови да се борим със законни средства”, подчертават властите в Будапеща. На 28 март в Унгария влезе в сила нов закон за принудително задържане на бежанците (с изключение на деца под 14-годишна възраст) във временни лагери от закрит тип или в транзитни зони на южната граница, докато миграционните служби се произнесат по молбите им за получаване на убежище. За настаняване на нелегалните мигранти бяха доставени специални фургони. Същевременно Европейският съд по правата на човека задължи Будапеща да разясни условията за задържане на бежанци в лагери от закрит тип. От самото начало на миграционната криза Унгария се обявява за въвеждане на строг контрол върху бежанския поток. Тя беше първата държава в ЕС, която спря да допуска на своя територия пристигащи от Близкия изток и Африка хора и вече построи две огради на границата си. Будапеща е уверена, че заедно с нелегалните мигранти в ЕС се опитват да влязат и бойци от терористични организации, пише БГНЕС.", "date": "2017.05.04", "title": "Унгария няма да промени миграционното си законодателство по заповед на Брюксел"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D1%81%D0%B5-%D0%B7%D0%B0%D1%8F%D0%B4%D0%B5-%D1%81-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-%D0%BA%D0%B0%D1%82%D0%BE-%D0%B2%D0%B8-%D0%B3%D0%BB%D0%B5%D0%B4%D0%B0%D0%BC-%D1%81%D1%8A%D1%81%D1%82%D0%B0%D0%B2%D0%B0-%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D1%8F%D1%82%D0%B0-%D0%BC%D0%BE%D0%B3%D0%B0-%D0%B4%D0%B0-%D0%BA%D0%B0%D0%B6-news654838.html", "text": "Жельо Бойчев от БСП се заяде от парламентарната трибуна с кабинета \"Борисов\"3 и новите министри. \"Единственото, което се сещам, като чета новите министри и ви слушам обещанията, е : \"Надежда тука всяка оставете. Г-н Борисов, обещахте промяна и приоритети във водената от вас политика, а ни предлагате пак от същото\", каза левият политик. Бойчев допълни,че в програмата на новия кабинет няма и дума за българските производители и експорт. Той допълни,че Владислав Горанов ще прилага една крайно дясна и консервативна финансова политика за сметка на социалните проблеми и доходите.", "date": "2017.05.04", "title": "Жельо Бойчев се заяде с кабинета \"Борисов 3\": Като ви гледам състава и обещанията, мога да кажа едно: Надежда тука всяка оставете (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%B8-%D1%81%D1%82%D1%8A%D0%BF%D0%BA%D0%B8-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BE%D0%B1%D1%8F%D0%B2%D0%B8-%D1%81-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%BA%D0%B0%D1%82%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-news654782.html", "text": "Новият министър на екологията Нено Димов обяви кое е това нещо, с което няма да прави компромис като министър. \"Всичко трябва да е в рамките на закона. С това компромис няма да правя\", каза той пред журналисти в кулоарите на парламента минути преди клетвата на новия кабинет. И допълни, че приема своята номинация не като реверанс към старото дясно, а по-скоро като експертна номинация. И допълни: \"Ще има и проблеми, които дори от експертна точка да са разрешими, може от политическа да не са. И там ще търся баланса\".", "date": "2017.05.04", "title": "ПЪРВИ СТЪПКИ ВЪВ ВЛАСТТА! Нено Димов обяви с какво да прави компромис като министър "}
{"url": "http://pik.bg/%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%81%D0%B5%D0%B4%D0%B8-%D0%B7%D0%B0%D0%B4-%D1%81%D0%BD%D0%B8%D0%BC%D0%BA%D0%B0%D1%82%D0%B0-%D1%81-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B4%D1%8F%D0%B4%D0%BE%D1%82%D0%BE-%D0%B8-%D0%BC%D0%B5%D0%B4%D0%B0-news654792.html", "text": "С напредване на технологиите и комуникационните канали, гражданите стават все по-активни и влизат все повече в ролята на папараци като успяват да уловят всяко едно движение, което сметнат за нередно или им е направило впечатление по някакъв начин. За разпространението на това помага и социалната мрежа Фейсбук, която обединява хора с подобни интереси в големи групи, може би няма човек, който не знае за „Видяно в София“, „Забелязано в София“, „Дочуто в България“, „Дочуто в София“, където ежедневно валят стотици постове. През последните дни снимка на двама полицаи, които стоят пред дядо, продаващ мед, заинтригува фейсбук потребителите и предизвика възмущение у тях. Повечето направиха извод по снимката, че униформените глобяват възрастния мъж, който иска да изкара малко допълнителни пари продавайки продукцията си. Снимката е направена от Никола Стоев, който написа и коментар „Този дядо ли е проблемът на България?“. Неговата снимка е споделена над 8 хиляди пъти и има почти толкова реакции и коментари. Има ли друга истина? Има ли друга гледна точка? След цял ден изсипани купища обвинения и обиди към полицаите, друг фейсбук потребител реши да внесе повече яснота по случая. Саня Александрова твърди, че е разпознала единия от полицаите на снимката и се е свързала с него. Тя публикува скрийншот с част от чата с униформения. В него Саня пита каква все пак е истината зад снимката с меда. Полицаят дава отговор не с думи, а със снимка на мед – той се е спрял до дядото, за да си закупи сладкото изкушение. Бил е далеч от идеята да го изгони от мястото му за продаване. В разразилия се фейсбук спор се включиха активно и много други потребители, но изказването на един от тях придоби по-широка популярност. Мартин Стратиев твърди, че именно той е автор на снимката, предизвикала фурор. Той твърди, че е получил съобщение на телефона си от един от полицаите да свали снимката от социалните мрежи, а след това е получил и снимка на меда. Точно преди минути се включи и друг активен потребител във фейсбук, едно момиче с голямо сърце, което написа следното:", "date": "2017.05.04", "title": "Истината, която седи зад снимката с полицаите, дядото и меда! "}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%E2%80%93-%D0%BD%D0%B5%D0%BF%D0%BE%D0%B4%D1%80%D0%B0%D0%B6%D0%B0%D0%B5%D0%BC%D0%B8%D1%8F%D1%82-%D0%B3%D0%B5%D0%BD%D0%B8%D0%B9-%D0%B2%D0%B8%D0%B4%D0%B5%D0%BE-news654787.html", "text": "\"Най-хубавите редове за Георги Аспарухов ще останат ненаписани. Най-точните думи ще останат неизказани. Защото за перото и ума е непосилно да изразят това, което чувстват сърцата. Онова, което е затворено в душите. Днес, 74 години след рождението на Гунди, още по-ясно осъзнаваме колко ценен, колко нужен бе той. Не само за футбола и привържениците, а за обществото ни въобще като пример за човек и личност. За поколенията, докоснали се до него, и за тези след тях, Аспарухов остава като наподражаем, необикновен, гениален футболист. Величина в стандартите за мъжество, икона за любимия „син” клуб или просто нападателят на нашите мечти. Обаятелен, висок, строен, Аспарухов демонстрира красотата във футбола със своя неподражаем и интелигентен стил на футболния терен. Остава като явление, надхвърлящо границите на играта, защото в Гунди хората виждаха и виждат нещо необикновено. Една искра, хранеща духа, носеща усмивка, упование и надежда. Днес, Гунди можеше да празнува 74-ти рожден ден, ако трагедията на Витиня не го бе отнела от света и България. Можеше да продължава да разказва за красотата на футбола. Да предава своя дух и непримиримост. Да преподава човечност! Съдбата обаче реши друго, а ние сме длъжни никога да не го забравяме и да се учим от него. Защото безсмъртието на великите се кодира в паметта и любовта на поколенията. Тъгата по Гунди не е просто тъга по един велик играч. Не е тъга само на спортната общественост, но и на цяла България. Защото от загубата на доблестни хора неминуемо боли. Гунди живя като пророк за своето време, което по своята същност бе непокварено и приказно. За кариерата му е написано и казано всичко, а победите и попаденията с Левски и националния отбор ще се помнят завинаги. Той бе и остава всенароден любимец, затова и до наши дни не секва скръбта по ранната му гибел. Човек легенда, човек обичащ и прощаващ, човек, който не заслужаваше да загине толкова млад. Но нали казват, че Господ прибира най-добрите си чада при себе си. Навярно мисията му е била изпълнена - той пося вяра, надежда и обич у привържениците на футбола\", пишат от официалния сайт на \"Левски\" по повод 74 години от рождението на легендарния футболист Георги Аспарухов. Накара няколко поколения футболисти да изучават магията на стила му и да се възхищават на майсторството. Той роди мита за красотата на играта. Всъщност, така живеят легендите. Не само като ги помним, но и като се опитваме да бъдем поне в нещичко големи като тях. 74 години от рождението на Георги Аспарухов... Вечна памет и поклон!", "date": "2017.05.04", "title": "Георги Аспарухов – неподражаемият гений! (ВИДЕО)"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B1%D1%83%D1%81-%D0%BD%D0%B0-%D0%B2%D0%B8%D0%BA-%D1%82%D1%80%D0%BE%D1%88%D0%B8-%D0%BA%D0%BE%D0%BB%D1%87%D0%B5%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news654777.html", "text": "Бус на ВиК превзе част от пешеходната зона, като в стремежа си за това счупи антипаркинг колчето. Случката е станала през работно време до Пловдивския съд на еднопосочната уличка, съобщава трафикнюз. Потресен от гледката, очевидец решил да направи забележка на служителите на дружеството, но… отговорът още повече смутил читателя ни. „На въпрос защо паркира и спира по този начин, чупейки имущество, за което ние плащаме, отговорът беше, че нямало къде да паркира и не виждал проблем в това”, коментира гневно пловдивчанинът.", "date": "2017.05.04", "title": "НАГЛОСТ! Бус на ВиК троши колчета в Пловдив"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BE%D1%82%D0%B8%D0%B2%D0%B0%D1%82-%D0%B4%D0%BE-%D1%83%D1%80%D0%BD%D0%B8%D1%82%D0%B5-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B8%D1%80%D0%B0%D1%82-%D0%BA%D0%BC%D0%B5%D1%82%D0%BE%D0%B2%D0%B5-%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-news654776.html", "text": "Частични избори за местни органи на властта започнаха в Обединеното кралство. Избирателните секции бяха отворени в 7 ч. Избират се 88 местни съвети. Единственият британски регион, където няма гласуване, е Северна Ирландия. Предстои избирането на 4800 съветници. Освен това се гласува за кметове в 6 града, включително в Манчестър, Ливърпул, Питърбъро и Кеймбридж, съобщи \"Дарик\". Днешният вот е най-масов от юни м.г., когато британците гласуваха на референдум за членството на страната в ЕС и мнозинството се обяви за Брекзит. Резултатите ще дадат представа за съотношението на силите преди предсрочните парламентарни избори на 8 юни. С интерес ще бъде анализирано представянето на регионалните партии – „Плайд камри” в Уелс и Шотландската национална партия. Резултатите ще станат ясни в петък. Традиционно, управляващата партия във Великобритания показва по-слаби резултати на местни избори, защото гласоподавателите предпочитат да подкрепят опозицията, за да балансират политическата ситуация.", "date": "2017.05.04", "title": "ЗАПОЧНА СЕ! Британците отиват до урните, за да избират кметове и съветници"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B2-%D1%82%D1%83%D1%80%D0%B8%D0%B7%D0%BC%D0%B0-news654791.html", "text": "Министърът на туризма Николина Ангелкова обяви кои са първите проверки, които ще направи, като влезе отново в министерството.\" Не бих казала,че ще правя ревизия на служебния министър. Просто ще проверим какво е фактическото състояние на нещата. Освен това за плажовете ще има проверка какво е дадено под наем и на концесия, и колко са неохраняемите плажове. Целта ми ще е да се намали финансовата тежест за данъкоплатците\", каза Ангелкова. Тя поясни,че следващата седмица ще има среща с бранша и неправителствените организации на прага на новия летен сезон.", "date": "2017.05.04", "title": "ЗАПОЧНА СЕ! Николина Ангелкова разкри първите неща, които ще проверява в туризма"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news654784.html", "text": "Като министър на отбраната Каракачанов заяви, че ще продължи политиката си за задължителната наборна служба. \"Но в подробната програма, която е подписана с коалиционните партньори от ГЕРБ става дума за доброволна наборна служба. Аз ще настоявам в програмата да се запише и проучване как може да се върне задължителната наборна служба\", заяви той. Каракачанов допълни, че след като в редица европейски страни се говори по този въпрос, той също смята, че е редно и у нас този въпрос да се обсъди. Лидерът на ВМРО допълни, че засилването на охраната по границите ни е приоритет и ще поиска това от правителството. \"Това което се случваше през изминалите години е ясно, естествено, че трябва да има по-засилена охрана. Винаги съм казвал едно - във властта трябва да влизат компетентни и образовани хора. Ние влизаме в едно управление, в което да покажем, че нашите идея ще бъдат защитени от едни грамотни хора\". Това заяви пред журналисти в кулоарите на парламента Красимир Каракачанов. \"Как ще остане на заден план политическата отговорност, след като аз съм предложил този човек за министър\", отговори той на въпрос не се ли бяга от политическа отговорност с тези експертни предложения за министър от страна на Обединените патриоти. По повод излъчените за министри Нено Димов и Емил Караканиколов, бъдещият министър на отбраната заяви, че независимо, че те не са част от Обединените патриоти, именно те са част от тяхната група, след като са излъчени от тях, това означава, че патриотите носят отговорност.", "date": "2017.05.04", "title": "ПЪРВО В ПИК! Каракачанов проговори за министрите на \"Обединени патриоти\" (ОБНОВЕНА)"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B2%D0%B5%D0%BB%D0%B8%D0%B7%D0%B0%D1%80-%D0%B5%D0%BD%D1%87%D0%B5%D0%B2-%D0%B8-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2-%D1%81%D0%BB%D0%BE%D0%B2%D0%B5%D1%81%D0%BD%D0%B0-%D1%81%D1%85%D0%B2%D0%B0%D1%82%D0%BA%D0%B0-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82-news654752.html", "text": "Не знам причината Вежди Рашидов да не е министър на културата. За съжаление той има здравословни проблеми, а и не мисля, че причината е една бутната сграда. Това коментира пред Нова тв. историкът проф. Божидар Димитров на въпрос кой кой е в новото правителство. \"Волен Сидеров очевидно донесе доста гласове на Обединените патриоти. Те логично са във властта. Друг е въпросът какво ще свършат тези хора\", коментира директорът на НИМ. В предаването взе участие и бившият депутат от Патриотичния фронт Велизар Енчев. По думите му бившите му колеги и през изминалия парламент са участвали в кабинета, но в сянка. \"Патриотарите измамиха своите избиратели два пъти в рамките на две години. Първата измама на предишните избори беше с антигерб риториката, а сега ги измамиха с обещанието за 300 лева пенсия\", увери той. Между двамата възникна спор за морала в политиката. Според Велизар Енчев полиците трябва да бъдат морални, но проф. Димитров обясни, че в политиката морал няма, а често лицата, които са вътре, си позволяват да лъжат. Проф. Димитров одобри избора на Боил Банов за министър на културата, докато Велизар Енчев се изказа изключително остро срещу бъдещите министри на икономиката и земеделието.", "date": "2017.05.04", "title": "ИСКРИ В ЕФИР! Велизар Енчев и проф. Божидар Димитров в словесна схватка за новото правителство"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D1%80%D0%B0%D0%B4-%D0%BF%D0%B8%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-news654744.html", "text": "Холивудският актьор Брад Пит най-накрая наруши мълчанието си след раздялата с Анджелина Джоли. В интервю за списание \"Гоу Стайл\" той говори откровено за проблемите с пиенето и тежкия развод. \"Току-що започнах терапия. Трябваше да мина през двама терапевти, за да намеря правилния\", признава звездата. В целия разговор той споменава името на бившата си съпруга само веднъж, и казва, че двамата в крайна сметка са решили да се разделят приятелски. 53-годишният актьор признава, че раздялата им е разтърсила техните шест деца. Пит разказва, че е спрял да пуши марихуана, след като е създал семейство. А когато то се е разпаднало, е спрял да пие. Той разкрива, че в един момент пиенето за него наистина се е превърнало в проблем. Холивудският актьор Брад Пит най-накрая наруши мълчанието си след раздялата с Анджелина Джоли. В интервю за списание GQ Style той говори откровено за проблемите с пиенето и тежкия развод. \"Току-що започнах терапия. Трябваше да мина през двама терапевти, за да намеря правилния\", признава звездата. В целия разговор той споменава името на бившата си съпруга само веднъж, и казва, че двамата в крайна сметка са решили да се разделят приятелски. 53-годишният актьор признава, че раздялата им е разтърсила техните шест деца. Пит разказва, че е спрял да пуши марихуана, след като е създал семейство. А когато то се е разпаднало, е спрял да пие. Той разкрива, че в един момент пиенето за него наистина се е превърнало в проблем. \"На маса можех така да надпия руснак с водка, че той да падне под масата. Бях професионалист. Бях добър\", признава той, като допълва, че сега предпочита боровинков сок и газирана вода. Сега холивудският актьор е твърдо решен да стане по-добър баща и по-добър човек. Започнал е да твори. \"Правя всичко. Работя с глина, гипс, дърво\", казва той, като в същото време допълва: \"Вече не гледам на себе си като на актьор\".", "date": "2017.05.04", "title": "РАЗТЪРСВАЩА ИЗПОВЕД! Брад Пит проговори за първи път след развода с Анджелина"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B5-%D0%BE%D1%87%D0%B0%D0%BA%D0%B2%D0%B0%D0%BD-%D1%85%D0%B2%D0%B0%D0%BB%D0%B8-%D0%B7%D0%B4%D1%80%D0%B0%D0%B2%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B5%D1%82-news654753.html", "text": "За президента Георги Първанов кабинетът е очакван, като той похвали избора на здравния министър проф. Николай Петров. „Като цяло бих бил сдържан в началото. Издиша идейната основа. Правя сравнение с предния кабинет. В предишната коалиция нямаше пълен консенсус и това доведе до края. Сега се залага на консенсус в правителството, но да видим колко това ще работи. Премиерът трябва да може да налага определени идеи. Как ще се приеме това, не мога да кажа“, каза Първанов. „Захариева продължава политиката на Митов във Външно министерство, но интересна е новата й позиция. Тя се оказва поливалентен играч. Вътрешните работи са ми малко рискови с Радев. Той бе активен депутат и заместник-министър на отбраната. Борисов и Цветанов ще продължат да имат власт над МВР. Нищо ново“, каза Първанов.", "date": "2017.05.04", "title": "ИЗВЪНРЕДНО! За Георги Първанов кабинетът е очакван, хвали здравния министър проф. Николай Петров"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D1%81%D0%BD%D0%B0%D1%80%D1%8F%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%82%D1%80%D0%B0%D0%BA%D0%B8%D1%8F-news654781.html", "text": "Откриха нов снаряд в пловдивския район „Тракия“, на същото място, където беше обезвреден вчерашния. Това съобщи за Радио „Фокус“ – Пловдив кметът на района Костадин Димитров. Мястото е отцепено от полицейски служители. Снарядът е по-голям от вчерашния. Открит е по същия начин, при изкопни работи с багер там. Хората от съседните блокове отново се евакуират. Отново се чакат военни сапьори. Районният кмет все още не може да каже от какъв вид са снарядите.", "date": "2017.05.04", "title": "ПАНИКА! Откриха нов снаряд в пловдивския \"Тракия\""}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D1%81%D0%BF%D0%BE%D0%BB%D0%B5%D1%82%D1%8F-%D0%BF%D0%BE%D0%BB%D0%B8-%D0%B3%D0%B5%D0%BD%D0%BE%D0%B2%D0%B0-%D0%B7%D0%BB%D0%BE%D1%81%D1%82%D0%BE%D1%80%D0%BD%D0%B8%D0%BA-%D0%BE%D1%82%D1%80%D0%BE%D0%B2%D0%B8-%D0%BA%D1%83%D1%87%D0%B5%D1%82%D0%BE-%D0%B9-news654735.html", "text": "Певицата Поли Генова е поредният стопанин, който преживя ужаса да се бори за живота на отровеното си куче. Нейната кокерка Лана е станала жертва на бездушен човек, който е поставил отрова на различни места из Южния парк в столицата. А там Поли разхожда Лана и останалите си кучета. \"МОЛЯ ВИ , НЕ си разхождайте кучетата в Южния парк в София! Има ОТРОВА - и се молете за моята Лана - в момента се борим за нея... Благодаря ви \", написа притеснената певица в социалната мрежа Фейсбук преди часове.", "date": "2017.05.04", "title": "Голяма драма сполетя Поли Генова. Злосторник отрови кучето й "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%BA%D0%BB%D0%B5%D1%82%D0%B2%D0%B0%D1%82%D0%B0-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81-news654788.html", "text": "Президентът на България Румен Радев пристигна в сградата на Народното събрание, където след минути депутатите ще гласуват кабинета \"Борисов 3\". По-рано днес той прие от лидера на ГЕРБ Бойко Борисов изпълнения мандат на първата политическа сила за съставяне на кабинет и изпрати до Народното събрание предложение да гласуват приемането на новото правителство. След това депутатите приеха новата точка в дневния си ред и след минути ще я гласуват, а след това предстои и клетвата на премиера и новите министри. ГЛЕДАЙТЕ НА ЖИВО \"Надявам се да има приемственост в областта на председателството ни в ЕС, както във вътрешната и външната политика\", обяви на влизане в парламента държавният глава. \"Пожелавам успех на новото правителство\", добави той. \"Държавнически погледнато, Деница Гаджева трябваше да остане министър и в новия кабинет\", обясни Румен Радев. \"Животът на кабинета зависи от управленската програма. Най-важният критерий е свършената работа\", каза още президентът.", "date": "2017.05.04", "title": "ПЪРВО В ПИК! Румен Радев пристигна в парламента за клетвата на кабинета \"Борисов 3\" (ОБНОВЕНА/СНИМКИ)"}
{"url": "http://pik.bg/%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BE%D1%82%D0%BA%D0%B0%D0%B7%D0%B0%D0%BB-%D0%B4%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0-%D1%81%D1%80%D0%B5%D1%89%D1%83-%D0%BE%D1%87%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B8-%D1%81-%D0%BC%D0%B5%D1%82%D0%B0%D0%B4%D0%BE%D0%BD%D0%BE%D0%B2%D0%B0%D1%82%D0%B0-%D1%82%D0%B5%D1%80%D0%B0%D0%BF%D0%B8%D1%8F-%D0%B2-%D0%B1%D1%83-news654739.html", "text": "Калин Чобанов, който е пациент на метадоновата терапия в Бургас, разказа пред Флагман, че лекарите в клиниката укриват данъци. Те не издавали касови бележки с наличния касов апарат, а вместо това ги пишели на ръка. Това каза Калин Чобанов. За да сме коректни ще уточним, че Калин Чобанов е човек с криминално досие, добре познат на органите на реда в Бургас. Но такива са почти всички пациенти на метадоновата терапия, което не означава, че съмненията им трябва да бъдат захвърлени в кошчето, защото са имали проблеми с властите. Дали твърденията, които Чобанов изказва са истината - компетентните органи трябва да проверят. „В клиниката се лекуват 120 човека, имената им са написани на списък, които е лесно достъпен. Всеки от тях плаща месечно средно по 200-250 лева за метадон, което означава, че в клиниката постъпват близо 25 хил. лв. всеки месец. Това е проста математика! Тези пари според мен изобщо не се отчитат в НАП, а се прибират. На пациентите на клиниката се дават едни „касови бележки”, които са написани с химикал на хвърчащ лист. Всички в клиниката знаят за това, но никой не предприема мерки”, обясни Чобанов. Бургазлията твърди още, че ако някой от лекуващите се от наркозависимост пожелае допълнително доза от заместителя на хероин, се таксува с много голяма сума – 100 лева за 100 мл. „По принцип такова количество от метадона се продава за 10-15 лева. Лекарките в клиниката ни бръснат с по 1 лев на милилитър, което, разбира се, също не се отразява на касовия апарат, а се дава хвърчащ лист”, допълни Калин Чобанов. Той твърди, че е подал сигнал в НАП още преди 2 години. Тогава обаче от агенцията само направили проверка и глобили лечебното заведение със символична сума, а проблемът продължава и до днес, категоричен е бургазлията. Припомняме, че Чобанов е много добре познат на органите на реда. През 2007 г. докато течеше делото срещу групата на Митьо Очите, Чобанов бе основен свидетел на прокуратурата. Твърдеше се, че е отвлечен от хора на наркобоса и зверски изтезаван. По-късно Чобанов се оказа зад решетките за обир на златни бижута, извършен в района на Бургаския свободен университет.", "date": "2017.05.04", "title": "Наркоман, отказал да свидетелства срещу Очите, разкрива далавери с метадоновата терапия в Бургас"}
{"url": "http://pik.bg/%D0%BF%D0%B5%D0%B6%D0%BE-%D0%BF%D0%BE%D0%BC%D0%B5%D1%82%D0%B5-70-%D0%B3%D0%BE%D0%B4%D0%B8%D1%88%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B8-%D1%8F-%D0%BF%D1%80%D0%B0%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news654760.html", "text": "Лек автомобил „Пежо 306” помете възрастна жена на 4 метра от пешеходна пътека в бургаския ж.к. „Меден Рудник”. 65-годишният шофьор от с. Загорци, общ. Средец се движел с несъобразена скорост по ул. „Захари Стоянов”, когато без да забележи пресичащата жена я блъска. Инцидентът станал в района на бл. 136 и бл. 413 в комплекса, съобщи \"Флагман\". 70-годишната старица е с открита рана на главата и мозъчно сътресение, с опасност за живота, и е настанена за лечение в отделение „Неврохирургия” на УМБАЛ – Бургас.", "date": "2017.05.04", "title": "Пежо помете 70-годишна в Бургас и я прати в болница "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5%D1%82%D0%BE-%D0%B2-%D0%B1%D1%81%D0%BF-%D0%B8%D0%B7%D0%B1%D1%80%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B4%D0%B0-%D0%B5-%D0%BB%D0%B8%D0%B4%D0%B5%D1%80-%D0%B2-%D1%80-news654755.html", "text": "Задкулисието в БСП избра Корнелия Нинова да лидер! Това стана ясно от изказването на Георги Гергов след скандала „Цумгейт“. Това обяви пред Би Ти Ви президентът Георги Първанов. „Гергов сам каза, че с негови гласове Корнелия е станала председател. Нека каже още и как е станало. Ето това е задкулисието. Но това не от вчера“, разкри Първанов. Попитан за ролята на Сашо Дончев в целия скандал около главния прокурор, Първанов обяви, че на бизнесмена в Русия гледат като на мошеник. „Намесването на моето има от страна на Дончев в целия скандал е нелепо. Близо 10 години съм предлагал на руския президент Владимир Путин да се премахнат посредниците при газа. Нека някой се разрови, за да се види колко много пари да потънали в посредниците. Защо? По време на една от срещите в Русия един от домакините ме попита за Дончев: „Този не е ли жулик?“ Не знаех тази дума и проверих. Означава - мошеник. Вижте, Сашо Дончев има проблеми в Москва от доста време и си търси как да прехвърли вината си я на Първанов, я на Цацаров“, добави той.", "date": "2017.05.04", "title": "ИЗВЪНРЕДНО! Георги Първанов изригна: Задкулисието в БСП избра Корнелия Нинова да е лидер! В Русия гледат на Сашо Дончев като на мошеник (ОБНОВЕНА)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B2-%D1%81%D0%BF%D0%B8%D1%81%D1%8A%D0%BA%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D0%BF%D0%B8%D1%80%D0%B0%D1%82%D1%81%D1%82%D0%B2%D0%BE%D1%82%D0%BE-news654724.html", "text": "България, Канада, Швейцария и редица други държави попадат в \"списъка за наблюдение” на САЩ, защото не спазват стандартите за защита на авторските права.  Тази седмица излезе годишният Специален доклад 301 на Службата на търговския представител на САЩ. В него фигурират държави, които не правят достатъчно, за да защитят правата върху интелектуална собственост на американските компании, съобщи TechNews.bg. \"Един от най-важните търговски приоритети на администрацията на Тръмп е да използва всички възможни лостове, за да насърчи други страни да отворят пазарите си за износа на стоки и услуги от САЩ и да осигурят адекватна и ефективна защита и правоприлагане на правата на интелектуална собственост на САЩ”, отбелязва американският търговски представител, цитиран от TorrentFreak.", "date": "2017.05.04", "title": "България е в списъка на САЩ за пиратството"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%82%D0%BE%D0%B7%D0%B8-%D0%BA%D0%B0%D0%B1%D0%B8%D0%BD%D0%B5%D1%82-%D0%B5-%D0%B5%D0%BA%D0%B8%D0%BF-%D0%BE%D1%82-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B8-%D1%85%D0%BE%D1%80%D0%B0-%D0%B8-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%B4%D0%BE%D0%B1%D1%80%D0%B5-news654759.html", "text": "Волен Сидеров бе първият политик, който пристигна пред Президентсвото в очакване Румен Радев да връчи мандата на кабинета \"Борисов 3\". \"Този кабинет е екип от подготвени хора. И смятам, че ще работи много добре\", каза лаконично Сидеров и потъна в дебрите на \"Дондуков\" 2. ОЧАКВАЙТЕ ПОДРОБНОСТИ В ПИК И ПИК TV!", "date": "2017.05.04", "title": "Волен Сидеров: Този кабинет е екип от подготвени хора и ще работи добре "}
{"url": "http://pik.bg/%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BA%D0%B0%D0%B7%D0%B2%D0%B0-%D0%BD%D0%B5-%D0%BD%D0%B0-%D1%81%D0%B8%D0%BD%D0%B8%D1%82%D0%B5-news654799.html", "text": "Сърджан Лукин е пред напускане на \"Левски\". Договорът на румънеца с клуба е до края на сезона и към моментабранителят категорично отказва да преподпише при условията, които му предлагат от \"Герена\". Според запознати, босовете на \"Левски\" предлагат около 8 хил. евро месечна заплата на Лукин, което е с 4 хил. по-малко от настоящата му. Офертата не се харесва на Сърджан, който няма намерение да прави отстъпки в исканията си. С оглед ситуацията, се очаква румънецът да не играе повече за \"Левски\" до края на сезона, а след това да нпусне \"Герена\". Така спортно-техническият щаб ще процедира и с останалите футболисти на тима, които отказват да преподпишат с отбора.", "date": "2017.05.04", "title": "Защитник казва \"НЕ\" на \"сините\""}
{"url": "http://pik.bg/%D1%82%D1%80%D1%83%D1%81-%D0%BE%D1%82-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81%D1%82%D1%80%D0%B5%D1%81%D0%BD%D0%B0-%D0%BF%D0%B5%D1%80%D1%83-news654740.html", "text": "Земетресение с магнитуд 5,6 по скалата на Рихтер е било регистрирано в южната част на Перу, съобщи Интерфакс. Епицентърът на трусовете е бил на 201 км западно от град Арекипа. Експертите оценят земетресението като „много силно“.", "date": "2017.05.04", "title": "Трус от 5,6 по Рихтер стресна Перу "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%80%D1%8A%D1%87%D0%B8-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D1%8F-%D0%BC%D0%B0%D0%BD%D0%B4%D0%B0%D1%82-%D0%B8-%D0%B8%D0%BC%D0%B5%D0%BD%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5--news654730.html", "text": "Бъдещият премиер Бойко Борисов обявява изпълнения мандат и имената на четиримата вицепремиери и 18-те министри на президента Румен Радев точно седмица, след като получи правото да състави кабинет. Заедно с Бойко Борисов в президентството пристигна и зам.-председателят на ГЕРБ Цветан Цветанов. Пред държавния глава Борисов представи структурата на бъдещия кабинет. След това бъдещият премиер посочи вицепремиерите и министрите, с които ще работи в правителството. Румен Радев обяви пред медиите, че ще издаде указ, с който Народното събрание да избере предложения от Борисов кабинет. Ето и всички имена, които Борисов представи на държавния глава: Министър-председател – Бойко Методиев Борисов Заместник министър-председател – Томислав Пейков Дончев Заместник министър-председател по икономическата и демографската политика – Валери Симеонов Симеонов Заместник министър-председател по обществения ред и сигурността и министър на отбраната – Красимир Дончев Каракачанов Заместник министър-председател по правосъдната реформа  и министър на външните работи – Екатерина Спасова Гечева – Захариева Министър на финансите – Владислав Иванов Горанов Министър на вътрешните работи – Валентин Иванов Радев Министър на регионалното развитие и благоустройството – Николай Нанков Нанков Министър на труда и социалната политика – Бисер Христов Петков Министър на отбраната – Красимир Дончев Каракачанов Министър на външните работи – Екатерина Спасова Гечева – Захариева Министър на правосъдието – Цецка Цачева Данговска Министър на образованието и науката – Красимир Георгиев Вълчев Министър на здравеопазването – Николай Кирилов Петров Министър за Българското председателство на Съвета на ЕС 2018 - Лиляна Павлова Министър на културата – Боил Василев Банов Министър на околната среда и водите – Нено Ненов Димов Министър на земеделието, храните и горите – Румен Андонов Порожанов Министър на транспорта, информационните технологии и съобщенията – Ивайло Ангелов Московски Министър на икономиката – Емил Любенов Караниколов Министър на енергетиката – Теменужка Петрова Петкова Министър на туризма – Николина Панайотова Ангелкова Министър на младежта и спорта – Красен Кирилов Кралев", "date": "2017.05.04", "title": "ИЗВЪНРЕДНО И ПЪРВО В ПИК TV! Бойко Борисов връчи изпълнения мандат и имената на министрите на президента Радев (СНИМКИ/ОБНОВЕНА)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B4%D0%BD%D0%B5%D1%81-%D0%BD%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D0%B9%D1%82%D0%B5-%D0%BD%D0%B8%D1%89%D0%BE-%D0%BD%D0%BE%D0%B2%D0%BE-%D0%BD%D0%B0%D1%81%D1%82%D1%8A%D0%BF%D0%B2%D0%B0%D1%82-%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B0%D1%86%D0%B8%D0%B8-%D0%BD%D0%B0-%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-news654747.html", "text": "Луната ще е в знак Лъв до 12:48 часа, след което преминава в Дева. Повечето дела ще ви се удават с лекота. Нараства увереността в собствените сили. От 07:46 до 12:48 ч. Луната се движи на празен ход. През това време не захващайте важни дела, не предприемайте нищо ново, съветва астрологът Ивелина Пенчева, цитирана от \"Новини.бг\". “8-ти лунен ден, който продължава до 14:06 часа, съответства на стихията на огъня и на преображението. Натрупаният от вас потенциал започва да придобива форма. Всичко, което е било обмислено и направено до момента, преминава в качествено ново състояние. Може да се появи емоционална нестабилност, безпричинна смяна в настроенията. Това да не ви смущава, защото е естествено при преобразование на личността - старите мисловни модели се заменят с нови или се преобразуват в съвършено различни”, казва астрологът. “Даденият период е винаги сложен. Колкото е по-тънко преобразованието, толкова по- неспокойно може да мине. По тези причини е желателно да се ограничите от присъствието в големи и шумни компании. Да проведете времето обаче в компанията на близки и верни приятели може”, добавя Ивелина Пенчева. “9-ти лунен ден, който ще продължи от 14:06 до 15:09 часа утре, е символично свързан със знака Рак и се счита за първият критичен ден от лунния цикъл. Често съвпада с първата квадратура на Слънцето и Луната (енергиен аспект на една четвърт от кръга). Това е напрегната взаимовръзка, която се характеризира с рязка и активна енергия, която търси изход да излезе и в дадения случай се възприема негативно. Съществува необходимост от енергийно разрешение между съзнателното и безсъзнателното у нас, нашата реакция на енергията на деня определя равнището на нашата осъзнатост”, пише астрологът. “В 9-ти лунен ден често се заблуждаваме, появяват се въпроси от подсъзнанието като тревожни сънища, необясними дневни страхове, фобии. Причините в 9-ти лунен ден се зараждат в 8-ми. Важно е да контролираме емоциите и при неуравновесеност да анализираме кое е довело до това, но причините трябва да търсим вътре в нас. Ако вътрешното състояние се наруши, желателно е малко време да прекараме в резонансна обстановка: след пребиваването сред много хора, да останем в тясно общуване или уединение”, обяснява Ивелина Пенчева. Не се гледайте в огледало, може да ви се появи чувство за малоценност, предупреждава тя. Според нея, днес е по-добре да се въздържаме от секс. Старайте се да избягвате парадността, съветва астрологът. Препоръчва се оранжево и сребристо в тоалета ви. Откажете се от ярко-зелен цвят, добавя тя.", "date": "2017.05.04", "title": "ЗВЕЗДИТЕ ПРЕДУПРЕЖДАВАТ: Днес не подхващайте нищо ново, настъпват трансформации на личността "}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news654700.html", "text": "Стотици демонстранти протестираха снощи в Букурещ срещу законодателна поправка, която предвижда помилване на някои осъдени за корупция, предаде БГНЕС. Това става три месеца след мащабните протести в защита на антикорупционното законодателство. Снощи демонстрантите се събраха пред седалището на правителството с лозунги „Оставка“ и „Не искаме да бъде нация на крадци“. Сенатска комисия даде зелена светлина на поправка, внесена от сенатор управляващата от социалдемократическа партия, която иска помилване да осъдени за търговия с влияние или за подкупи лица. Поправката е добавена към законопроект на правителството на премиера Сорин Гриндеану за помилване. Сенатската комисия сега трябва да изготви доклад и да внесе проекта за гласуване в парламента. Много от протестиращите споделят мнението, че управляващите не са разбрали смисъла на февруарските протести и се опитват отново да легализират краденето. В края на януари, по-малко от месец след встъпването си в длъжност, социалдемократическото правителство внесе указ за смекчаване на антикорупционното законодателство. След огромни манифестации в цялата страна, правителството отстъпи. Снощи премиерът реагира на страницата си във „Фейсбук“, уверявайки, че правителството не подкрепя новата поправка.", "date": "2017.05.04", "title": "Нови протести в Румъния"}
{"url": "http://pik.bg/%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news654719.html", "text": "ТАСС В Южна Корея започна предварителното гласуване за президент, предава . От Националната избирателна комисия съобщиха, че към 9.00 ч. местно време (3.00 ч. българско време) над 590 хил. души са подали своя вот. „Очаква се много избиратели да се включват в предварителното гласуване, което ще продължи до 5 май“, допълниха властите. Всички бюлетини ще се съхраняват в затвоерени сейфове, които ще се отворят след приключването на изборите на 9 май вечерта.", "date": "2017.05.04", "title": "В Южна Корея започна предварителното гласуване за президент"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%82%D0%B8%D0%B1%D0%B5%D1%82%D1%81%D0%BA%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%BF%D1%80%D0%B5%D1%87%D0%B8%D1%81%D1%82%D0%B2%D0%B0%D0%BD%D0%B5-news654668.html", "text": "Здравословна и полезна диета от Тибет може да ви помогне да почистите токсините от кръвта си, като по този начин намалите риска от мозъчен удар и инфаркт. При тази диета в продължение на 25 дни всеки ден трябва да се пие специално приготвена напитка. Напитката се пие винаги сутрин и винаги на гладно. От напитката трябва да се пият по 1-2 чаши. Напитката се приготвя от 300 грама лук и 1 килограм лимони. Двете съставки се нарязват ситно и се слагат в 1.5 литра кипяща вода. Оставят се под капак за 15 минути, за да се освободят всички полезни свойства от лука и лимоните. Проучвания са доказали, че лукът и лимонът, които са част от тази диета, действат като превантивна мярка срещу много видове рак и засилват имунната система на човека. Отварата може значително да намали и риска от инфаркт и инсулт. Лимоните са богати на цитронова киселина, която стимулира стомашните сокове, а освен това намалява производството на кръвна захар. Пектинът в цитрусите, от друга страна, потиска апетита и създава усещане за ситост в продължение на 4 часа след приема. Голям помощник при храносмилането е и витамин С, който е в обилни количества в лимоните. Допълнително лукът помага срещу остеоартрит и подмладява, а лимонът действа срещу стрес, камъни в бъбреците и помага за здрави венци. В лука са открити серни съединения, които се усвояват лесно от организма. Чрез кръвния поток те попадат в главния мозък и оказват позитивно действие върху редица важни зони. Освен това лукът може да активизира и подмладява клетките. В периода на тази прочистваща диета е задължително да се спазват всички други правила на здравословното хранене. Това означава, че трябва да ограничите животинските мазнини и алкохола.", "date": "2017.05.04", "title": "Полезно за здравето: Тибетска рецепта за пречистване"}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BA%D1%80%D1%8A%D1%81%D1%82%D0%B8-%D1%82%D1%80%D0%B8%D0%B1%D1%83%D0%BD%D0%B0-%D0%BD%D0%B0-%D0%BA%D0%B5%D0%BD%D0%B8-%D0%B4%D0%B0%D0%BB%D0%B3%D0%BB%D0%B8%D1%88-news654721.html", "text": "Ръководството на Ливърпул взе решение да преименува \"Стогодишната\" си трибуна с името на шотландската легенда Кени Далглиш. \"Червените\" решиха по този начин да признаят приноса на бившия играч и треньор в своята 125-годишна история. 66-годишният Кени Далглиш е един от най-големите играчи в историята на Ливърпул, като записа 515 мача и спечели шест титли и три Европейски купи. Като мениджър той триумфира в първенството три пъти.", "date": "2017.05.04", "title": "Ливърпул кръсти трибуна на Кени Далглиш"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%8E%D0%BB%D0%B8%D0%B0%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%B8%D0%B7%D0%B3%D0%BE%D0%BD%D0%B5%D0%BD-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%82-%E2%80%9E%D0%B0%D0%B7-%D0%BE%D0%B1%D0%B8%D1%87%D0%B0%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9D-%D0%BD%D0%B0%D0%BB%D0%B8%D1%82%D0%B0%D0%BB-%D0%BD%D0%B0-%D0%B1%D0%BE%D0%B9-%D0%BD%D0%B0-%D0%B0%D0%BD%D0%B4-news654692.html", "text": "Той проявявал прекалена агресивност и налитал на бой на участниците, когато не бил съгласен с тях. Именно това е причината за изненадващата рокада преди няколко седмици, когато музикантът бе сменен от Иван Ласкин. „ ”, твърдят източници. Преди няколко седмици певецът налетял на капитана на другия отбор – Андрей Слабаков, което допълнително наляло масло в огъня. Според хора от екипа невъздържаното поведение на оперния бас дори наложило спиране на снимките на няколко епизода от предаването, което е на запис. Екипът и участниците трябвало да изчакат Константинов да успокои топката, за да може снимките да продължат. „ ”, коментират очевидци на агресивното поведение на Юлиан. Константинов крещял, че играта не е честна и че ще напусне предаването. Същевременно той на няколко пъти бил предупреден от продуцентите, че ще изхвърчи, ако не престане да буйства, пише столичен седмичник. Ултиматумът явно не подействал и в крайна сметка след поредна тежка изцепка продуцентите взели категоричното решение да изгонят капитана на единия отбор Оперният певец Юлиан Константинов е бил натирен от шоуто „Аз обичам България”.", "date": "2017.05.04", "title": "ЕКШЪН! Юлиан Константинов изгонен със скандал от „Аз обичам България”! Налитал на бой на Андрей Слабаков"}
{"url": "http://pik.bg/%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D1%80%D1%83%D1%81%D0%B8%D1%8F-%D0%B5-%D0%B4%D0%BE%D1%81%D1%82%D0%B0%D0%B2%D0%B8%D0%BB%D0%B0-1-8-%D1%82%D0%BE%D0%BD%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D1%81%D0%B8%D1%80%D0%B8%D1%8F-news654722.html", "text": "РИА Новости. За изминалото денонощие руските военни са провели шест хуманитарни операции в сирийската провинция Алепо, като местните жители са получили 1,8 тона хуманитарна помощ, предава „За денонощие хуманитарна помощ са получили 1240 жители“, отбелязаха от руския Център по примирието на враждуващите страни в Сирия.", "date": "2017.05.04", "title": "За денонощие Русия е доставила 1, 8 тона хуманитарна помощ в Сирия"}
{"url": "http://pik.bg/%D0%B4%D0%B5%D0%BD-%D0%B3%D0%BE%D0%B4%D0%B8%D0%BD%D0%B0-%D1%85%D1%80%D0%B0%D0%BD%D0%B8-%D0%B3%D0%B0%D0%BB%D0%B5%D0%BD%D0%B0-%D0%BF%D1%80%D0%B8%D0%B1%D0%B8%D1%80%D0%B0-50-%D0%B1%D0%BE%D0%BD%D0%B0-%D0%BE%D1%82-%D0%BA%D1%80%D1%83%D0%B8%D0%B7-%D0%B4%D0%BE-%D0%B1%D0%B0%D1%85%D0%B0%D0%BC%D0%B8%D1%82%D0%B5-news654563.html", "text": "Два месеца, след като роди втория си син Галена се завръща на сцената, а графикът й е пълен за месеци напред. Както вече ПИК пръв писа, звездата е приела да гостува на първия български круиз, организиран за нашенците в Америка. Пътешествието до Бахамските острови е в края на ноември и ще продължи 5 дни и 4 нощи. На кораба Галена ще е част от програмата. Очаква се за 4 дни певицата да прибере поне 50 000 лева, пише столичен седмичник. Хитовата изпълнителка вече е потвърдила категорично, че ще пътува на круиза, въпреки че в началото не й се искала да се отделя за дълго време от бебето Алекс. Преди да излезе в майчинство Галена получаваше по 7 бона на участие. Вероятно сега, поради огромния интерес към нея ще вдигне хонорара си. В началото на юни певицата ще пее в концерта \"Звездите на Пайнер\" в Шумен, пише седмичник.", "date": "2017.05.04", "title": "ДЕН ГОДИНА ХРАНИ! Галена прибира 50 бона от круиз до Бахамите"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%89%D0%B5-%D1%81%D0%B2%D0%B0%D0%BB%D1%8F%D1%82-%D0%B2%D1%81%D0%B8%D1%87%D0%BA%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B2%D1%8A%D0%B2-%D0%B2%D0%B7%D0%B0%D0%B8%D0%BC%D0%BD%D0%B0%D1%82%D0%B0-%D1%81%D0%B8-%D1%82%D1%8A%D1%80%D0%B3%D0%BE%D0%B2%D0%B8%D1%8F-news654697.html", "text": "„Российская газета“. Русия и Турция се договориха скоро да свалят всички ограничения във взаимната си търговия, пише вестник „Турция е най-важният и перспективният партньор“, заяви руският президент Владимир Путин. Преди известно време отношенията на двете страни преминаха през трудно изпитание, но възстановителният период приключи, заяви Путин. Той обяви: „Ние се връщаме към нормалните партньорски отношения“. „Нормализацията на отношенията вече завърши“, потвърди турският държавен глава Реджеп Тайип Ердоган. По време на разговора лидерите отделиха много време на темата за свалянето на ограниченията и бариерите. „Важно е, че успяхме да прекратим низходящата тенденция във общата търговия“, посочи Путин. Ръстът през първите месеци на тази година е 3%. Освен това скоро ще започне работа съвместният инвестиционен фонд. „Нашите икономически екипи често се срещата в Москва и Анкара. Уверен съм, че през следващите дни ние ще видим резултатите от тяхната работа“, подчерта Ердоган, цитиран от Фокус.", "date": "2017.05.04", "title": "Русия и Турция ще свалят всички ограничения във взаимната си търговия"}
{"url": "http://pik.bg/%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8%D1%8F-%D0%B4%D0%B5%D0%B1%D0%B0%D1%82-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B5-%D0%B1%D0%B8%D0%BB-%D0%BF%D0%BE-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%B5%D0%BD-%D0%BE%D1%82-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-news654691.html", "text": "Reuters, цитирана от Фокус. Еманюел Макрон е бил по-убедителен от Марин льо Пен по време на телевизионния дебат в сряда, показва проучване на общественото мнение, предава Около 63% от запитаните от Elabe pollsters са заявили, че проевропейки настроеният бивш икономически министър е бил по-убедителен от лидера на „Националния фронт“. Две трети от гласувалите на първи тур за крайнолевия кандидат Жан-Люк Меленшон са приели Макрон като по-убедителен. По същия начин са реагирали и 58% от гражданите, които на 23 април подкрепиха консерватора Франсоа Фийон.", "date": "2017.05.04", "title": "По време на телевизионния дебат: Еманюел Макрон е бил по-убедителен от Марин льо Пен"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81%D0%B8%D1%80%D0%B8%D1%8F-%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news654686.html", "text": "ТАСС. По време на посещението си в Хелзинки министърът на външните работи на Русия Сергей Лавров ще се срещне със своя финландски колега Тимо Сойни, предава „Министрите на външните работи на Русия и Финландия ще продължат диалога по актуални въпроси от дневния ред на двустранните и регионалните отношения, ще обменят мнения по международни проблеми“, заяви официалният представител на руското Министерство на външните работи Мария Захарова, цитирана от Фокус.", "date": "2017.05.04", "title": "Външните министри на Русия и Финландия ще обсъдят двустранните отношения, Сирия и сигурността в Балтийския регион"}
{"url": "http://pik.bg/%D1%85%D1%8E%D1%80%D0%B8%D0%B5%D1%82-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%BE%D0%B2%D0%BB%D0%B8%D1%8F%D1%8F%D1%82-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news654670.html", "text": "Hurriyet. Съвместните действия на Турция и Русия могат да повлияят на ситуацията в Близкия Изток, заяви турският президент Реджеп Тайип Ердоган по време на срещата с руския си колега Владимир Путин, пише вестник „Днес ние имаме много добра възможност да обсъдим както двустранните си отношения, така и регионалните въпроси“, подчерта Ердоган. „Ние имаме много сериозна работа да свършим и носим много голяма отговорност. И аз съм убеден, че стъпките, които предприемем заедно ще променят съдбата на целия регион“, уточни турският държавен глава. От своя страна Путин допълни: „Самият факт, че се провежда среща в такъв формат показва, че руско-турските отношения са придобили специален характер, специален статус и са напълно възстановени“. Фокус", "date": "2017.05.04", "title": "Хюриет: Действията на Турция и Русия могат да повлияят на ситуацията в Близкия Изток"}
{"url": "http://pik.bg/%D0%B4%D0%BE%D0%BA%D1%82%D0%BE%D1%80%D0%B5-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D1%8F-%D1%81%D0%BF%D1%8F-%D1%81-%D1%87%D1%83%D0%B6%D0%B4%D0%B8-%D0%B6%D0%B5%D0%BD%D0%B8-%D0%B0-%D0%BC%D1%8A%D0%B6%D0%B5%D1%82%D0%B5-%D0%B8%D0%BC-%D0%BC%D0%B5-%D0%B1%D0%B8%D1%8F%D1%82-news647088.html", "text": "Докторе, какво да правя? Спя с чужди жени, а мъжете им ме бият? -Отидете в армията. Може добре да ви се отрази. След няколко месеца. -Благодаря, докторе. Много добър съвет ми дадохте! -Повече не спите с чужди жени? -Спя, и още как! Обаче се обличам за 45 секунди!", "date": "2017.05.04", "title": "Докторе, какво да правя? Спя с чужди жени, а мъжете им ме бият?"}
{"url": "http://pik.bg/%D0%B4%D0%B6%D0%B8%D0%B4%D0%B6%D0%B8-%D0%B1%D1%83%D1%84%D0%BE%D0%BD-%D0%B2%D0%B0%D0%B6%D0%BD%D0%BE-%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B0-%D0%B2-%D1%81%D1%8A%D1%80%D1%86%D0%B0%D1%82%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%BE%D1%82%D0%BA%D0%B0%D0%B6%D0%B0-news654687.html", "text": "Вратарят на Ювентус Джанлуиджи Буфон направи поредният силен мач в кариерата си и не допусна гол в 1/2-финала срещу Монако (2:0) от 1/2-финала в Шампионската лига. Така той вече 621 поредни миунти е без попадение във вратата си в този турнир. В Италия дори се заговори, че той заслужава да спечели “Златната топка”. Ветеранът обаче е по-скромен и заяви, че за него единствено е важно да остане в сърцата на хората, когато реши да сложи край на кариерата си. “За мен целта е винаги да доказвам, че още заслужавам да бъда тук. Надявам се в края на кариерата ми хората да съжаляват, че се отказвам. Не знам дали постигам тази цел, но да играя за този отбор със сигурност е от полза. Не мисля за спасяванията, които съм направил. Единственото важно за мен е да помагам на тима, когато той се нуждае от мен. Успявам ли, съм доволен. В този мач отборът ни се представи добре и имахме правилния подход към срещата. Освен това запазихме и “суха” мрежа. Ако нямахме тази солидност в защита и класа в атака, нещата щяха да са доста по-трудни. Още след двубоя с Барселона казахме, че целта ни е да продължим да се подобряваме. Затова тренираме и работим всеки ден. Не остава много до края, така че трябва да използваме добре времето, за да направим още няколко крачки напред”, заяви Буфон, цитиран от Спортал.", "date": "2017.05.04", "title": "Джиджи Буфон: Важно е да остана в сърцата на хората, когато се откажа"}
{"url": "http://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%B0%D1%80%D0%B0%D1%83%D0%BB%D0%B0-%D0%B2%D0%B8%D0%B6%D0%B4%D0%B0-%D1%87%D0%B5-%D1%87%D0%B0%D1%81%D0%BE%D0%B2%D0%B8%D1%8F%D1%82-%D0%BA%D1%8A%D1%81%D0%B0-%D0%B1%D0%BE%D0%B4%D0%BB%D0%B8%D1%82%D0%B5-%D0%BE%D1%82-%D0%BF%D0%B0%D1%80%D1%87%D0%B5-%D0%B1%D0%BE%D0%B4%D0%BB%D0%B8%D0%B2%D0%B0-%D1%82%D0%B5%D0%BB-%D0%BF%D1%80%D0%BE%D0%BA%D1%80%D0%B0%D0%B4%D0%B2%D0%B0-%D1%81%D0%B5-%D0%B7%D0%B0%D0%B4-news647085.html", "text": "Началникът на караула вижда, че часовият къса бодлите от парче бодлива тел. Прокрадва се зад него и чува: - Обича ме, не ме обича...", "date": "2017.05.04", "title": "Началникът на караула вижда, че часовият къса бодлите от парче бодлива тел. Прокрадва се зад него и чува:"}
{"url": "http://pik.bg/%E2%80%9E%D0%B8%D0%B7%D0%B2%D0%B5%D1%81%D1%82%D0%B8%D1%8F%E2%80%9C-%D0%BD%D0%B5-%D0%B2%D1%81%D0%B8%D1%87%D0%BA%D0%B8-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0%D1%82-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news654689.html", "text": "„Известия“ Талибаните обявиха започването на традиционното „пролетно настъпление“ и призоваха жителите да избягват военните бази, пише руският вестник . Групировката заяви, че през тази година ще води военни действия, но също така ще полага и „политически усилия“. „Задачата на Москва е да не допусне екстремистите до южните граници на Русия. САЩ декларативно водят кампания в Афганистан, това са техни въпроси. Вашингтон не успя да разреши проблемите на Афганистан, макар че обеща да го направи. Ние ще действаме с оглед на позициите на международната общност и както винаги в рамките на международното право“, отбеляза заместник-председателят на комисията по международните въпроси към Съвета на Федерацията Владимир Джабаров. Военният експерт Владимир Евсеев е уверен, че пролетното настъпление на талибаните е повод за внимателно наблюдение на развитието на ситуацията. „Москва трябва да реагира спокойно, но да си прави изводи. Не всички талибани представляват заплаха за Афганистан и региона на Централна Азия. На територията на страната има и други радикални групировки, например „Ислямска държава“. С най-умерените талибани трябва да се направи опит за водене на преговори. Москва трябва да води диалог с големите играчи: Китай, Иран и Пакистан, опитвайки се минимизира заплахата от страна на най-радикалните групировки“, обясни експертът, цитиран от Фокус.", "date": "2017.05.04", "title": "„Известия“: Не всички талибани представляват заплаха за Афганистан"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-4-%D0%BC%D0%B0%D1%82%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8-%D1%81%D0%B2%D0%B0%D0%BB%D1%8F%D1%87%D0%B8-%D0%BD%D0%B0-%D0%B7%D0%BE%D0%B4%D0%B8%D0%B0%D0%BA%D0%B0-news654679.html", "text": "Стойте отстрани и просто наблюдавайте магията им. Могат да ви заслепят с усмивка или със секси намигване. Каквото и да направят, омайват с огромния си чар и вие доброволно се предавате в обятията им. Ето кои са професионалистите във флиртовете: Близнаците са остроумни и комуникативни. Не се страхуват да се запознават с нови хора, да ги опознаят и да обладаят времето им. Флиртът им винаги започва с доза шеги, която да предразположи човека пред тях. След това преминават към комплименти и не пропускат да отбележат, ако някой е привлякал вниманието им. Ако сте под прицела им, бъдете сигурни, че ще го разберете веднага. Лъв Дойде ли време за такива класации, няма как да пропуснем Обичат да привличат внимание и флиртуват, просто защото го намират за забавно. Могат да бъдат екстремно чаровни и завладяващи, докато го правят. Когато набележат следващата си жертва, насочват блестящата си усмивка към нея. Създават комфортна зона около обекта си на желание и без усилия получават това, към което се стремят. Изтънчени свалячи, които си падат по още по-изтънчените флиртове. Тотално романтични представители, които не отделят поглед от обекта си на желание. Ако ви срещнат в дискотека, биха предложили разходка под звездите, по време на която да се наслаждават на усмивката и смеха ви. Не изпитват никакви затруднения при флиртуването. Никога не се чувстват неудобно и винаги имат какво да кажат със страхотното си чувство за хумор. Приемат флиртуването за предизвикателство, което трябва да спечелят на всяка цена. Характерната им черта е използването на езика на тялото. Застават неустоимо близо и не приемат не за отговор.", "date": "2017.05.04", "title": "Вижте кои са 4-мата професионални свалячи на зодиака"}
{"url": "http://pik.bg/%D1%80%D0%BE%D0%BC%D0%B0%D0%BD%D1%8C%D0%BE%D0%BB%D0%B8-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B2-%D0%B8%D0%B3%D1%80%D0%B0-news654690.html", "text": "Защитникът на Милан Алесио Романьоли е близо до завръщане в игра. Той пропусна последните два мача на “росонерите” заради контузия на коляното. В негово отсъствие отборът записа загуба с 1:2 от Емполи и равенство 1:1 с Кротоне. Сега обаче 22-годишният бранител поднови тренировки и се очаква да е готов за следващия мач с  Рома. Дербито между двата тима е в неделя вечер и ще е от голямо значение, особено за “росонерите”, в борбата им за класиране за участие в Лига Европа.", "date": "2017.05.04", "title": "Романьоли близо до завръщане в игра"}
{"url": "http://pik.bg/%D0%B3%D0%BE%D0%BD%D1%81%D0%B0%D0%BB%D0%BE-%D0%B8%D0%B3%D1%83%D0%B0%D0%B8%D0%BD-%D1%89%D1%8F%D1%85-%D0%B4%D0%B0-%D1%81%D1%8A%D0%BC-%D0%B4%D0%BE%D0%B2%D0%BE%D0%BB%D0%B5%D0%BD-%D0%B4%D0%B0-%D0%BF%D0%BE%D0%B1%D0%B5%D0%B4%D0%B8%D0%BC-%D0%B4%D0%BE%D1%80%D0%B8-%D0%B8-%D0%B4%D0%B0-%D0%BD%D0%B5-%D0%B2%D0%BA%D0%B0%D1%80%D0%B0%D0%BC-%D0%B3%D0%BE%D0%BB-news654680.html", "text": "Гонсало Игуаин бе героят за Ювентус при победата с 2:0 над Монако в първия 1/2-финален сблъсък между двата отбора в Шампионската лига. Аржентинецът вкара и двете попадения на “Луи II” и даде повече от комфортна преднина на своя тим преди реванша. След мача той заяви, че се радва, че е от полза на отбора си. “Доволен съм, това бе важен мач, 1/2-финал. Взехме ценна победа. Сега ще обърнем внимание на Серия “А” и ще опитаме да победим Торино, за да си подпечатаме Скудетото възможно най-скоро. Винаги давам най-доброто на терена. Важно е да останем спокойни, защото има и реванш. Монако е силен отбор и едва ли ще се откаже от мечтата да стигне до финал. Аз се старая да помагам на отбора, за да побеждаваме и да вървим напред. Щях да съм доволен да победим, дори и да не вкарам гол”, заяви Пипита.", "date": "2017.05.04", "title": "Гонсало Игуаин: Щях да съм доволен да победим, дори и да не вкарам гол"}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-%D0%BF%D0%BE%D0%B8%D1%81%D0%BA%D0%B0-%D1%84%D0%B0%D0%BB%D0%B8%D1%82-news654681.html", "text": "Губернаторът на Пуерто Рико Рикардо Росело поиска американската територия да бъде обявена във фалит, за да може да преструктурира тежкия си дълг от повече от 70 млрд. долара, предаде БГНЕС. Това е най-тежкият фалит за териториална общност, който някога е обявяван в САЩ, но не крие системен риск за американската финансова система. „Понякога наричан „Гърция на Карибите“, Пуерто Рико взе това решение два дни след вдигането на мораториума за разплащане към кредиторите му. Територията е обременена от дългове на стойност над 70 млрд. долара, за които на няколко пъти пропуска вноските. През юли 2016г. Островът, който не може да мине под закрила на същия закон за фалитите както американските градове, не успя да направи вноска от 2 млрд. долара. В средата на 2016 американският Конгрес гласува закона Promesa (\"Puerto Rico Oversight, Management, and Economic Stability Act\"), чийто чл. 3 позволява на тази територия да преструктурира дълга си. Обявявайки фалит порториканските власти защитават своите 3.5 млн. жители, но също така и кредиторите си. При новите условия Пуерто Рико очаква да плаща на своите кредитори около 800 млн. долара годишно, което е отстъпка от около 80%,, каза Рикардо Росело. Много от кредиторите обаче смятат да се обърнат към федерални съдилища в Сан Хуан и в Ню Йорк, искайки пълно изплащане.", "date": "2017.05.04", "title": "Губернаторът на Пуерто Рико поиска фалит"}
{"url": "http://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B2%D0%B8%D0%B5%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-news646364.html", "text": "Британският престолонаследник принц Чарлз и съпругата му Камила ще бъдат от утре на посещение във Виена, което поставя пред голямо изпитание силите за сигурност, пише \"Монитор\". Особено внимание виенската полиция отделя на хотел \"Захер\", където ще бъде настанена двойката от кралското семейство. По съображения за сигурност не се съобщават точната програма и моршрутът, по който английските гости ще преминат, но за целта ще бъдат забранявани за минувачите райони от центъра на града. Програмата на краткия престой е наситена с места, които принц Чарлз и херцогиня Камила желаят да посетят. Особено голямо е желанието на гостите да посетят Музикферайн, институция на Виенските филхармоници, която празнува своята 175-годишнина. Сградата е добила световна известност и заради излъчваните по телевизията новогодишни концерти на Виенските филхармоници. От архива на Музикферайн ще бъдат показани съкровища, които не са достъпни за всеки: оригинални ръкописи на композитори, които са посочили Чарлз и Камила - Моцарт, Хайдн, Брамс и Бетовен. Гостите ще видят и особено ценни за приятелите на музиката предмети - тръбата, с помощта на която губещият слуха си Бетовен е можел да си помага и да води разговор, билети от концерт на Хайдн в Лондон, носещи неговия автограф. В Златната зала на Музикферайн гостите ще присъстват на репетиция на Виенските филхармоници. Под диригентската палка на Кристиан Телеман ще бъде изпълнена Деветата симфония на Бетовен. Планът на репетицията е изключително строг и дори кралските особи не са могли да го нарушат. Отхвърлено е желанието на принц Чарлз и херцогиня Камила да чуят валса \"На хубавия син Дунав\". \"Това не е концерт по желание. Трябва да репетираме за Великденския фестивал и планът на репетициите се спазва съвсем стриктно\", е заявил шефът на световноизвестния оркестър Андреас Гросбауер. След обяд принц Чарлз ще посети заседание на ОССЕ и ще вземе участие в дискусия за борба срещу съвременното робство и за свобода на религиозните изповедания, а съпругата му херцогиня Камила ще посети Испанската дворцова школа по езда, основана през 1565 година, която днес е единственото място в света, където над 450 години се практикува класическото изкуство на ездата според традицията на Ренесанса. Школата е обявена от ЮНЕСКО за световно културно наследство. Липицанерите са световноизвестните бели жребци, които със своя \"балет\" възхищават публиката от цял свят и се отглеждат в специален конезавод с вековна традиция.", "date": "2017.05.04", "title": "Блокираха Виена заради принц Чарлз"}
{"url": "http://pik.bg/%D0%B1%D0%BE%D1%80%D1%8F%D0%BD%D0%B0-%D0%BA%D0%B0%D0%BB%D0%B5%D0%B9%D0%BD-%D1%81%D0%BF%D0%B5%D1%87%D0%B5%D0%BB%D0%B8-%D1%82%D1%80%D0%B8-%D0%B7%D0%BB%D0%B0%D1%82%D0%BD%D0%B8-%D0%BC%D0%B5%D0%B4%D0%B0%D0%BB%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BA%D1%8A%D0%BF-news654677.html", "text": "Боряна Калейн спечели три златни и един сребърен медал във финалите на отделните уреди на международния турнир по художествена гимнастика \"София къп\", който завърши днес в зала \"Арена Армеец\". Калейн триумфира на лента с оценка 16.350, на бухалки - 16.500 и на топка- 16.900. Тя остана втора на обръч с 15.900, като отстъпи единствено на Лили Мизуно от САЩ с 16.000, предава Спортал. Бронз на на обръч взе друга българка Ерика Зафирова 15.650. Тя спечели и сребро на бухалки с 15.300. Третата българка Петя Борисова донесе седмото отличие във финалите на отделните уреди, като завърши втора на лента с 14.700. Така България спечели общо 10 медала на международния турнир по художествена гимнастика \"София къп\", след като Калейн стана шампионка в индивидуалния многобой, а ансамбълът за девойки взе сребро в многобоя и злато във финала на пет чифта бухалки. Утре от 17.00 до 17.30 часа българските националки ще направят официална подиумна тренировка преди Световната купа в София от 5 до 7 май.", "date": "2017.05.04", "title": "Боряна Калейн спечели три златни медала на \"София къп\""}
{"url": "http://pik.bg/%D1%84%D0%B5%D0%B4%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%80%D0%B5%D0%B7%D0%B5%D1%80%D0%B2-%D0%BD%D0%B0-%D1%81%D0%B0%D1%89-%D0%BD%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D0%BB%D0%B8%D1%85%D0%B2%D0%B5%D0%BD%D0%B8%D1%82%D0%B5-%D0%BF%D1%80%D0%BE%D1%86%D0%B5%D0%BD%D1%82%D0%B8-news654673.html", "text": "he New York Times, цитиран от Фокус. В сряда Федералният резерв на САЩ реши да не променя лихвените проценти, както се очакваше те бяха оставени в диапазона между 0,75 % и 1 %, пише вестник Служителите не се притесняват от бавния темп на увеличаване през първите три месеца от тази година. От Федералния резерв обясниха, че забавянето „вероятно е временно“. Американските власти уточниха също така, че лихвените проценти ще бъдат увеличени поне още два пъти тази година, като новото повишаване може да бъде обявено на следващата среща на Федералния резерв, планирана за 13 и 14 юни.", "date": "2017.05.04", "title": "Федералният резерв на САЩ не увеличи лихвените проценти"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D1%81%D1%82%D0%BE%D1%8F%D0%BD-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B4%D0%B2%D0%B0%D1%82%D0%B0-%D1%81%D0%B8-%D0%BA%D1%80%D0%B0%D0%BA%D0%B0-%D1%87%D0%B0%D0%BA%D0%B0-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-%D1%81%D1%80%D0%B5%D0%B4-%D0%BF%D0%BB%D0%B0%D0%BD%D0%B8%D0%BD%D0%B0-%D0%BE%D1%82-%D0%B1%D0%BE%D0%BA%D0%BB%D1%83%D1%86%D0%B8-%D1%81%D0%BD%D0%B8%D0%BC%D0%BA%D0%B8-news654647.html", "text": "Самотник от странджанското село Голямо Буково изживява мъчителни последни часове на живота си, гниейки в бунище в собствените си изпражнения. „Въпреки състоянието му думите му се взети под внимание и през месец февруари Стоян е изписан и оставен без патерици в центъра на селото. Трудно е да си представим как пълзейки е достигнал до старата наследствена къща, която обитава и в този момент”, казаха местните. „Нелогично е да оставят човека да чака смъртта си по този начин! Той още е жив, не може да няма кой да го погледне?! Ако някой заговори Стоян, той обяснява, че е хпдил да пие кафе и сега ще стане и ще се прибере вътре. Т.е. той говори за нещата, които помни от времето, когато ги е правил тези неща“, коментират жителите в селото. „Кметският наместник на Голямо Буково Пенчо Пенчев и общинският кмет Иван Жабов  пък са изправени пред друга трудност – няма работници, които да наемат, няма и пари да се плати някой да изкъпе агонизиращия мъж. Нямало и как да го оставят в дома, тъй като ако бъде отведен насила, то това било посегателство върху личността”, За историята на 53-годишния Стоян Шавов разказаха местни жители, цитирани от Флагман.бг, които призоваха да се даде публичност на жестоката трагедия на самотника и да се задействат институциите. Той остава без стъпалата си зарази измръзване през зимата. За кратко го настаняват в социален дом, но после е освободен, тъй като сам заявява, че вече не желае да живее там. Хората от с. Голямо Буково твърдят, че той вече не може да мисли адекватно и поради тази причина е искал да напусне дома. По цели дни и нощи той лежи на двора, без да може да се обслужва, без да може дори и да допълзи, за да пие вода. Тялото му е в незарастващи гангренясали рани, а краката му вероятно ще бъдат отрязани до коленете, ако оцелее и окажат медицинска помощ на агонизиращия мъж. Според тях той тотално е загубил разсъдък, но няма институция, която да се погрижи за живота мъж. Те твърдят, че социалните вдигнали ръце от него, тъй като бил мръсен и буквално зарит в собствените си изпражнения. обясняват хората от с. Голямо Буково. Те апелират институциите да спасят Стоян, да го настанят в социално заведение, където мъжът да получи адекватно лечение и помощ.", "date": "2017.05.04", "title": "Потресаващо: Стоян остана без двата си крака, чака смъртта си сред планина от боклуци (СНИМКИ 18+)"}
{"url": "http://pik.bg/%D0%BC%D0%B0%D0%BA%D1%81-%D0%B0%D0%BB%D0%B5%D0%B3%D1%80%D0%B8-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D1%8F%D0%BC%D0%B5-%D1%87%D0%B5-%D0%B8%D0%BC%D0%B0-%D0%B8-%D0%B2%D1%82%D0%BE%D1%80%D0%B8-%D0%BC%D0%B0%D1%87-%D0%BA%D0%BE%D0%B9%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B5-%D0%BB%D0%B5%D1%81%D0%B5%D0%BD-news654683.html", "text": "Треньорът на Ювентус Масимилиано Алегри бе доволен от победата с 2:0 над Монако в първия 1/2-финал в Шампионската лига. Наставникът призна, че успехът не е дошъл никак лесно и предупреди играчите си да останат фокусирани, защото предстои да бъде изигран и реванш, в който монегаските няма да се дадат без бой. “Поздравявам отбора, защото победата не дойде никак лесно. Монако притежава много технични играчи. Ние направихме някои грешки и се наложи Буфон да прави страхотно спасявание при 0:0. След като поведохме, Монако отправи няколко много опасни центрирания, когато Дани Алвеш не покриваше добре зоната си, но като цяло можем да сме доволни. Да не забравяме обаче, че има да се изиграе и втори мач, който няма де и никак лесен”, заяви Алегри. Наставникът обясни и избора си на титулярен състав, след като разбра за наказанието на Сами Кедира. “Всичко бе много просто. След наказанието на Сами Кедира, трябваше да помисля как да спра контраатаките на Монако. Трябваше ми футболист, който да действа превантивно в средата на терена. Също така се нуждаех и от някой силен във въздуха като Бардзали, тъй като Маркизио не е толкова добър при играта с глава”, допълни треньорът. След този двубой Джанлуиджи Буфон вече има 621 минути без гол във вратата си в Шампионската лига. “Винаги, когато стане напечено, Буфон е готов да помогне. Той е най-добрият в света и винаги е готов в големите мачове. Изиграхме по-добро второ полувреме, с изключение на няколко ситуации, в които Дани Алвеш се увличаше в атака и оставяше двама съперника срещу Бардзали. Можехме да действаме по-технично на моменти, но вкарахме важен гол на контраатака, каквато по принцип е силата на съперника. Монако е опасен отбор и умеят да атакуват бързо. За да удържиш подобни нападатели, трябва да задържаш добре топката”, каза още специалистът, цитиран от Спортал.", "date": "2017.05.04", "title": "Макс Алегри: Не трябва да забравяме, че има и втори мач, който няма да е лесен"}
{"url": "http://pik.bg/%D0%BC%D0%B8%D1%85%D0%B0%D0%B8%D0%BB-%D0%B3%D0%B0%D0%BD%D0%B5%D0%B2-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D0%B1%D1%80%D0%BE%D0%BD%D0%B7%D0%B0-news654682.html", "text": "Един от най-опитните български борци в свободния стил Михаил Ганев се размина с бронзов медал от Европейското първенство в Нови Сад, Сърбия. Състезателят ни в категория до 97 кг загуби срещата за медал с 0:7 от Аляксандър Хущин (Беларус). 32-годишният световен шампион от Москва през 2010 година отстъпи на полуфиналите от руснака Анзор Болтукаев. За съжаление Ганев не можа да разгърне потенциала си срещу Болтукаев и загуби категорично с 0:11 - технически туш. Ганев спечели с 4:0 битката на осминафинала срещу Йозеф Яловиар от Словакия, а на четвъртфинала победи с 6:5 на гръцкия борец Тимофей Ксенидис. Така Ганев остана с два медала от европейски форум. Той има сребро от Белград 2012 година и бронз в Баку през 2010 година. Спортал", "date": "2017.05.04", "title": "Михаил Ганев се размина с бронза"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D1%82%D0%B0%D0%BA%D1%81%D0%B0%D1%81-%D0%B4%D0%B2%D0%B0%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%BC%D1%8A%D1%80%D1%82%D0%B2%D0%B8-news654685.html", "text": "Стрелба избухна в университета „Норт Лейк Колидж“ в Далас. Кампусът бе затворен, а студентите – евакуирани. Стрелецът бе открит мъртъв час по-късно в една от сградите. Полицията съобщи в „Туитър“, че при стрелбата има един загинал, а самият нападател се е самоубил. Не се дават повече детайли, но местни медии твърдят, че жертвата – жена, е открита до стрелеца. Не се уточнява обаче дали двамата са се познавали.", "date": "2017.05.04", "title": "Екшън! Стрелба в университет в Таксас, двама намерени мъртви"}
{"url": "http://pik.bg/%D0%BF%D0%BE%D0%B2%D0%B5%D0%BB%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B8%D1%82%D0%B5-%D1%85%D1%80%D0%B8%D1%81%D1%82%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D1%81-%D0%BD%D0%BE%D0%B2%D0%B0-%D0%B8%D0%B7%D0%B3%D0%BE%D1%80%D0%B0---%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D1%81%D1%82%D1%80%D0%BE%D0%B9%D0%BD%D0%B8-%D1%81%D0%BD%D0%B0%D0%B3%D0%B8-%D0%B2-news654559.html", "text": "Нова дама е завладяла сърцето на бизнесмена Христо Сираков. В няколко кадъра излъчени по телевизията от седмицата на модата баровецът се появи в компанията на непозната дама. Двамата не се притесняваха от камерите и охотно позираха, а Стоте манекенки демонстрира близостта си с красавицата. Тайнствената дама се казва Деана и е едва на 21 години. Момичето е чест посетител на актуалните нощни заведения. Деана следва \"Бизнес администрация\" в Европейското висше училище по икономика и мениджмънт. Близо месец след модната седмица студентката обяви, че е сгодена и показа пръстен, но така и не разкри кой е годеникът й. Ако се съди по публичните й прояви, това е именно Христо Сираков. Преди това бизнесменът бе сгоден за плеймейтката Биляна Евгениева. Двамата вдигнаха годеж и публично признаха любовта си. Всичко вървеше по мед и масло, докато палавницата не се премести в обятията на Благой Георгиев, а унизеният Сираков набързо изгони годеницата си и не й прости предателството, пише столичен седмичник.", "date": "2017.05.04", "title": "Повелителят на манекенките Христо Сираков с нова изгора - колекционерът на стройни снаги вдигна нивото и заби студентка"}
{"url": "http://pik.bg/%D0%BA%D0%B0%D0%BC%D0%B8%D0%BB-%D0%B3%D0%BB%D0%B8%D0%BA-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%BC%D0%B5-%D0%B3%D0%BE%D1%80%D0%B4%D0%B8-%D0%BE%D1%82-%D1%81%D0%B5%D0%B1%D0%B5-%D1%81%D0%B8-news654694.html", "text": "Защитникът на Монако Камил Глик смята, че съотборниците му могат да се гордеят от представянето си  до момента  в Шампионската лига. Монегаските загубиха с 0:2 първия 1/2-финал срещу Ювентус на “Луи II” и ще имат тежка задача да търсят обрат в реванша. “Ювентус изигра добре мача и се защитаваше добре. Ние имахме няколко добри възможности, но не успяхме да ги реализираме. Сега целта ни е да спечелим Лига 1 възможно най-скоро. Отиваме в Торино, за да играем нашата игра и да дадем всичко от себе си, но можем да сме горди от постигнатото до момента. Достигането до 1/2-финал в Шампионската лига не е малко”, смята Глик, цитиран от Спортал.", "date": "2017.05.04", "title": "Камил Глик: Можем да сме горди от себе си"}
{"url": "http://pik.bg/%D0%BE%D0%B1%D1%89%D0%B8%D1%8F%D1%82-%D0%B1%D1%80%D0%BE%D0%B9-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-32-%D0%B4%D1%83%D1%88%D0%B8-news654693.html", "text": "AFP. В сряда 18-годишен мъж е бил убит по време на протестите срещу президента на Венецуела Николас Мадуро, съобщиха от прокуратурата, предава Правителствените сили са използвали сълзотворен газ срещу протестиращите в източната част на Каракас, допълниха властите. Общият брой на загиналите през последния месец на демонстрации срещу правителството на социалистическия лидер е достигнал 32 души.", "date": "2017.05.04", "title": "Общият брой на загиналите при протестите във Венецуела достигна 32 души"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BF%D1%80%D0%B0%D0%B2%D0%BE%D1%82%D0%BE-%D1%81%D0%B8-%D0%BD%D0%B0-%D0%B2%D0%B5%D1%82%D0%BE-%D0%BF%D1%80%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D1%82%D0%BD%D0%BE%D1%81%D0%BD%D0%BE-%D0%B1%D1%8A%D0%B4%D0%B5%D1%89%D0%B5%D1%82%D0%BE-news654699.html", "text": "Испания може да използва правото си на вето в преговорите за Брекзит относно бъдещето на Гибралтар, пише британският вестник The Times. Мадрид иска да сложи край на това, което според испанските власти са „необосновани привилегии“ на Гибралтар. Заради ниските данъци Гибралтар се радва на „несправедлива конкуренция“ спрямо своя значително по-голям съсед, се отбелязва в изтекла информация от доклади на испанското Министерство на външните работи. Компаниите в Гибралтар плащат едва 10% данъци, докато данъка върху доходите на физическите лица е 20%. От другата страна на границата, в Испания, корпоративният данък е 28%, а данъка върху личните доходи се различава в отделните региони. Най-висок е в богатата североизточна област Каталония, където достига до 56%. Гибралтар има право на свободно движение на стоки и хора към и от Европейския съюз, но като Великобритания не е част от митническия съюз. Фокус", "date": "2017.05.04", "title": "Испания планира да използва правото си на вето при преговорите за Брекзит относно бъдещето на Гибралтар"}
{"url": "http://pik.bg/18-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B8%D1%82%D0%B8%D0%BD%D0%B3-%D1%81%D1%80%D0%B5%D1%89%D1%83-%D0%BC%D0%B0%D0%B4%D1%83%D1%80%D0%BE-%D0%B2-%D0%BA%D0%B0%D1%80%D0%B0%D0%BA%D0%B0%D1%81-news654701.html", "text": "Осемнайсетгодишен младеж загина по време на сблъсъци на протестен митинг срещу президента на Венецуела Николас Мадуро, съобщиха властите, цитирани от БГНЕС. Младежът е бил загинал при неизяснени обстоятелства. Така броят на загиналите по време на демонстрации срещу президента през последния месец достигна 32 души. Правителствените сили използваха сълзотворен газ срещу протестиращите. Протестът е срещу проекта за нова конституция, внесен от президента социалист Мадуро. Полицията и националната гвардия с помощта на бронирани камиони за борба с безредиците, отблъснаха манифестиращите на шосе в източната част на столицата. Те използваха водни струи и сълзотворен газ, както и стрелба с гумени куршуми срещу групи младежи, които ги атакуваха с камъни и коктейли молотов. Има ранени, включително и двама депутати от опозицията, съобщават репортери на АФП. Повече от месец почти ежедневно продължават протестите с искане за предсрочни избори, с надеждата Мадуро да бъде отстранен от власт преди края на мандата си през декември 2018. Последният митинг е срещу проекта на президента да свика конституционен съвет с искане за нова конституция, която да замени действащата от 1999г. Според опозицията това е опит на Мадуро да отложи изборите и да се закрепи за властта. Дясноцентристката опозиция, която е мнозинство в парламента от края на 2015г. и социалистическото правителство се обвиняват взаимно за насилието по улиците по време на протестите през последните седмици. Мадуро обвинява своите противници, че провеждат „въоръжено въстание“.", "date": "2017.05.04", "title": "18-годишен младеж загина по време на митинг срещу Мадуро в Каракас"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%80%D0%B0%D0%B7%D1%80%D0%B5%D1%88%D0%B8%D0%BB%D0%B0-%D0%BD%D0%B0%D0%B4-2200-%D0%BD%D0%BE%D0%B2%D0%B8-%D1%81%D1%82%D1%80%D0%BE%D0%B5%D0%B6%D0%B0-%D0%B7%D0%B0-3-%D0%BC%D0%B5%D1%81%D0%B5%D1%86%D0%B0-news654702.html", "text": "През първото тримесечие на 2017 г. местните администрации са издали разрешителни за строеж на 1 093 жилищни сгради с 4 692 жилища в тях и 595 048 кв. м разгъната застроена площ (РЗП), на 29 административни сгради/офиси със 77 285 кв. м РЗП и на 1 141 други сгради с 809 774 кв. м РЗП. Спрямо предходното тримесечие издадените разрешителни за строеж на жилищни сгради намаляват с 2.6%, жилищата в тях - с 12.3%, а общата им застроена площ - с 12.5%, сочат данните на НСИ. Издадените разрешителни за строеж на административни сгради, са с 9.4% по-малко, а тяхната РЗП - с 3.5%. При издадените разрешителни за строеж на други сгради, е регистран спад от 25.8%, а на общата им застроена площ - от 23.1%. В сравнение с първото тримесечие на 2016 г. издадените разрешителни за строеж на нови жилищни сгради се увеличават с 10.1%, жилищата в тях - с 36.6%, а разгънатата им застроена площ е повече със 17.0%. Броят на издадените разрешителни за строеж на административни сгради, намалява с 32.6%, а съответната им РЗП - с 11.9%. При другите видове сгради се наблюдава нарастване както на броя на издадените разрешителни за строеж с 37.1%, така и на общата им застроена площ - с 62.6%. Най-голям брой разрешителни за строеж на нови жилищни сгради са издадени в областите София - 157, Пловдив - 144, Варна - 112, и Бургас - 94. Най-много жилища предстои да бъдат започнати в областите София - 1 712, Варна - 744, Пловдив - 598, и Стара Загора - 321. econ.bg.", "date": "2017.05.04", "title": "Държавата разрешила над 2200 нови строежа за 3 месеца"}
{"url": "http://pik.bg/%D0%BA%D0%B8%D0%BB%D0%B8%D0%B0%D0%BD-%D0%BC%D0%B1%D0%B0%D0%BF%D0%B5-%D0%BC%D0%BB%D0%B0%D0%B4%D0%B8-%D1%81%D0%BC%D0%B5-%D0%BB%D0%B8%D0%BF%D1%81%D0%B2%D0%B0-%D0%BD%D0%B8-%D0%BE%D0%BF%D0%B8%D1%82-news654704.html", "text": "Нападателят на Монако Килиан Мбапе смята, че на неговия отбор му липсва опит и това е причината за загубата с 0:2 от опитния Ювентус в първия мач от 1/2-финала в Шампионската лига. 18-годишният голаджия бе един от най-опасните играчи на домакините, но бе неутрализиран от 39-годишния Буфон. “Липсва ни опит, но основният проблем е, че не бяхме достатъчно ефективни при завършване на атаките ни. Създадохме няколко добри положения, но не ги вкарахме. От другата страна, Ювентус имаше две голови възможности и вкара два гола. Всеки ден работим, за да сме готови за големите мачове, така че днес натрупахме важен опит, който ще ни помогне да продължим да израстваме по-бързо. Буфон направи няколко страхотни спасявания, но да се надяваме, че ще успеем да му отбележим в реванша”, заяви Мбапе, цитиран от Спортал.", "date": "2017.05.04", "title": "Килиан Мбапе: Млади сме, липсва ни опит"}
{"url": "http://pik.bg/%D0%BB%D0%B5%D0%BE%D0%BD%D0%B0%D1%80%D0%B4%D0%BE-%D0%B6%D0%B0%D1%80%D0%B4%D0%B8%D0%BC-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D0%B8%D1%80%D0%B0%D0%BC%D0%B5-%D0%B4%D0%B0-%D0%B2%D1%8F%D1%80%D0%B2%D0%B0%D0%BC%D0%B5-news654698.html", "text": "Треньорът на Монако Леонардо Жардим смята, че загубата с 0:2 от Ювентус в първия 1/2-финал в Шампионската лига не означава, че тимът му няма шанс в реванша. Той смята, че футболистите му не бива да спират да вярват, че е възможно да направят обрат в ответния мач в Торино. “Смятам, че Ювентус доминираше в първите 15 минути, но след това бяхме равностойни. Отборът се представи добре и поздравявам играчите ми. Но такъв е футболът. За никой не е лесно да играе срещу Юве. Килиан Мбапе не можеше да намери свободни пространства. Той трябва да се научи сам да си ги създава, когато те липсват. Освен това Буфон направи две страхотни спасявания, които бяха решаващи за успеха на Ювентус. Сега ще ни бъде доста трудно, но трябва да продължим да вярваме в шансовете си за достигане до финал. Най-добрата ни възможност е първо да победим Нанси. Това е важен мач в Лига 1 и ще ни даде увереност преди гостуването в Торино”, смята Жардим. Спортал", "date": "2017.05.04", "title": "Леонардо Жардим: Не трябва да спираме да вярваме"}
{"url": "http://pik.bg/%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%BE%D0%B1%D0%B2%D0%B8%D0%BD%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B2-%D1%81%D0%BD%D0%B8%D0%B7%D1%85%D0%BE%D0%B4%D0%B8%D1%82%D0%B5%D0%BB%D0%BD%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BA%D1%8A%D0%BC-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%BA%D0%B8%D1%8F-%D0%B5%D0%BA%D1%81%D1%82%D1%80%D0%B5%D0%BC%D0%B8%D0%B7%D1%8A%D0%BC-news654672.html", "text": "AFP. При обсъждане на темата за сигурността по време на президентския дебат преди втория тур на изборите тази неделя лидерът на крайнодесните Марин льо Пен обвини центираста Еманюел Макрон, че не проявява достатъчно твърдост по отношение на ислямисткия екстремизъм, предава Льо Пен коментира, че Макрон е „срещу всички сериозни предложения“ за подобряване на сигурността и за борба с екстремизма след серията смъртоносни атаки във Франция. „Имате снизходително отношение към ислямисткия фундаментализъм“, допълни льо Пен, цитирана от Фокус.", "date": "2017.05.04", "title": "Марин льо Пен обвини Еманюел Макрон в снизходително отношение към ислямисткия екстремизъм"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-30-%D1%83%D1%87%D0%B5%D0%BD%D0%B8%D1%86%D0%B8-%D0%BE%D1%82-%D1%81%D0%BC%D0%BE%D0%BB%D1%8F%D0%BD-%D1%81%D0%B0-%D0%B8%D0%B3%D1%80%D0%B0%D0%BB%D0%B8-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%B8%D0%B3%D1%80%D0%B0-%E2%80%9E%D1%81%D0%B8%D0%BD-%D0%BA%D0%B8%D1%82%E2%80%9D-news654696.html", "text": "Повече от 30 ученици от Смолян са играли опасната игра „Син кит”. Това установиха експертите от Районната здравна инспекция в града, докато изследваха възможните опасности за младежите в интернет. Оказва се, че децата в Смолян добре познават зловещата игра, в която се изпълняват абсурдни мисии, някои от които опасни за здравето и живота на участниците, съобщи Би Ти Ви. Зловещата игра „Син кит”: Истина или борба за онлайн посещения?Според информацията, която циркулира в социалните мрежи, „син кит” е довела до самоубийството на над сто деца в Русия, но дали това е вярно? Играта „Син кит” доби популярност, след като в социалните мрежи се появи информация, че тя е довела до самоубийството на над 100 деца в Русия. В последствие обаче тази информация не беше доказана. Според интернет експерти целта на разпространението на неверните новини е генерирането на повече посещения на дадени уебсайтове. Любопитството било водещият мотив за включване в играта, коментираха още от Здравната инспекция. Поканите идвали от непознати, а мисиите били сходни с тези в Русия. По думите на главния експерт в РЗИ – Смолян – Светлана Стефанова децата се отказвали, когато били предизвикани да подпалят дома или училището си или пък да извършат кражба. Тогава те получили заплахи, че ще бъдат открити по IP адреса ще бъдат открити и ще бъдат убити те или родителите им. Такава опасност обаче няма, успокояват специалистите по киберпрестъпленията. Единственият начин, по който децата могат да бъдат открити, е чрез личните данни, които дават във своите профили. Тревожно е обаче, че повечето  деца не смятат за  нередно да публикуват подобна информация.", "date": "2017.05.04", "title": "Започна се! Повече от 30 ученици от Смолян са играли опасната игра „Син кит”"}
{"url": "http://pik.bg/%D0%BA%D0%B8%D0%B5%D0%BB%D0%B8%D0%BD%D0%B8-%D0%BD%D0%B5%D1%83%D1%82%D1%80%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%BC%D0%B5-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%BE%D0%BD%D0%B0%D0%BA%D0%BE-news654707.html", "text": "Защитникът на Ювентус Джорджо Киелини остана доволен от победата с 2:0 над Монако на “Луи II” в първия 1/2-финал в Шампионската лига. Според него този резултат е доста добър за “бианконерите”. Той сподели, че отборът му е направил всичко възможно, за да спре бързите нападатели на съперника, но няма как в подобен мач да не се стигне до една-две опасности. “2:0 като гост е голям резултат. Изиграхме мача така, както искахме. Неутрализирахме нападателите им, доколкото е възможно. Все пак в Шампионската лига  на 1/2-финал е нормално да има и някои опасности пред нашата врата. За щастие Джиджи Буфон бе перфектен. Можехме по-добре да задържаме топката и да и да създадем повече шансове за нападателите ни, но като цяло нещата се развиха добре. Опитахме да спрем контраатаките и да не даваме много пространства на играчи като Мбапе, Лемар и Фалкао, които обичат да използват тези пролуки в защитата. Не бяхме перфектни, но ги опазихме добре в наказателното поле. Пресирахме ги и не им дадохме възможности да ни контраатакуват. Нормално е отбор, който е достигнал до полуфинал, да има своите шансове в някакъв момент от мача. Джиджи обаче бе непробиваем с две-три страхотни спасявания”, заяви Киелини, цитиран от Фокус.", "date": "2017.05.04", "title": "Киелини: Неутрализирахме нападението на Монако"}
{"url": "http://pik.bg/%E2%80%9E%D0%BA%D0%BE%D0%BC%D0%BC%D0%B5%D1%80%D1%81%D0%B0%D0%BD%D1%82%E2%80%9C-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B2-%D1%81%D0%B8%D1%80%D0%B8%D1%8F-%D0%B4%D0%B0-%D1%81%D0%B5-%D1%81%D1%8A%D0%B7%D0%B4%D0%B0%D0%B4%D0%B0%D1%82-%D1%87%D0%B5%D1%82%D0%B8%D1%80%D0%B8-%D0%B7%D0%BE%D0%BD%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news654706.html", "text": "„Коммерсант“ Русия предлага в Сирия да се създадат четири зони за сигурност, заяви в сряда руският президент Владимир Путин по време на срещата си със своя турски колега Реджеп Тайип Ердоган, пише . Във вторник тази инициатива беше обсъдена и с американския държавен глава Доналд Тръмп. Според руския лидер появяването на тези зони ще позволи да се сложи край на кръвопролитията и ще помогне за политическия диалог. Руските власти се надяват, че Меморандумът за създаването на зони на деескалация ще бъде подписан в четвъртък в Астана по време на новия кръг от преговорите за Сирия. Документът предвижда, че по граничните линии на зоните ще могат да бъдат разположени контингенти на чуждестранни войски. „Ние всички изхождаме от това, че трябва да се създадат механизми, които ще гарантират прекратяване на кръвопролитието и създаване на условия за започване на политически диалог“, обясни Путин. Точните координати на зоните трябва да бъдат определени от страните гаранти до 22 май. С тази цел пет дни след подписването на Меморандума трябва да бъде създадена работна група. Към момента се предлага такива зони да се създадат в провинция Идлиб, на север от Хомс, в източна Гута и в южната част на Сирия. Фокус", "date": "2017.05.04", "title": "„Коммерсант“: Русия предлага в Сирия да се създадат четири зони за сигурност"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0%D0%BC-%D0%B4%D0%B0-%D0%B4%D0%BE%D0%BA%D0%B0%D0%B6%D0%B0-%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%BC%D0%B8%D1%80-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB%D1%86%D0%B8%D1%82%D0%B5-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-news654713.html", "text": "The Telegraph. В сряда американският президент Доналд Тръмп заяви, че иска да докаже, че мирът между израелци и палестинци е възможен, пише вестник По времена първата среща в Белия дом с Доналд Тръмп палестинският президент Махмуд Абас опита да покаже нова решителност за прекратяването на почти 70-годишния конфликт. „Ние ще започнем процес, който се надяваме да доведе до мир“, подчерта Тръмп. „През целия си живот винаги съм чувал, че може би най-трудно е да се сключи сделка между израелците и палестинците. Нека да видим, дали можем да оборим това твърдение“, допълни американският държавен глава. Той уточни, че ще бъде „медиатор, арбитър или посредник“ при преговорите за мир. Тръмп коментира също така, че двете страни трябва да имат желание да участват в преки преговори. „Има толкова омраза, но се надявам, че няма да продължи да я има задълго“, подчерта американският президент, цитиран от Фокус.", "date": "2017.05.04", "title": "Доналд Тръмп: Искам да докажа, че може да има мир между израелците и палестинците"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%B3%D1%80%D0%B5%D1%88%D0%BA%D0%B8%D1%82%D0%B5-%D0%B2-%D1%81%D0%B5%D0%BA%D1%81%D0%B0-%D0%BA%D0%BE%D0%B8%D1%82%D0%BE-%D1%83%D0%B1%D0%B8%D0%B2%D0%B0%D1%82-%D0%BB%D1%8E%D0%B1%D0%BE%D0%B2%D1%82%D0%B0-news654695.html", "text": "Ето някои от най-често срещаните женски грешки в секса: Колкото и да не ни се вярва, мъжете също се уморяват и често нямат никакво желание за секс. Стресът, проблемите от ежедневието, финансовите затруднения могат лесно да дадат път на лошото настроение у мъжа. Затова не бъдете предубедени, че той е винаги готов за секс и го разберете, когато се случи да ви откаже. Стига това да не се случва прекалено често.. Сексът в една дълга връзка е трудна мисия за осъществяване, тъй като тръпката и страстта отдавна не са като в началото. Затова трябва да се търсят нови усещания, пози, игри, за да се възпламенят старите чувства отново. За съжаление дамите често отхвърлят мъжките фантазии и спират желанието им за нещо ново в леглото. Грешка, която може да ви коства хармонията в семейството. Често се сърдим на мъжете, когато не се справят добре в леглото, без да погледнем, че причината е и в нас. Ако помагате на мъжа, насочвате го към правилните действия, с които ще успее да ви задоволи, резултатът ще е прекрасен и за двама ви. Не забравяйте, че мъжете не умеят да четат мисли, още по-малко женските фантазии", "date": "2017.05.04", "title": "Кои са грешките в секса, които убиват любовта?"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%B9-%D0%B4%D1%83%D0%B4%D0%B0-%D0%B0%D0%BA%D0%BE-%D0%BC%D0%B0%D0%BA%D1%80%D0%BE%D0%BD-%D1%81%D0%BF%D0%B5%D1%87%D0%B5%D0%BB%D0%B8-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%BF%D0%BE%D0%BB%D1%88%D0%B0-news654678.html", "text": "Полският президент Анджей Дуда заяви, че кандидатът за президент на Франция Еманюел Макрон, който е много критичен към правовия ред в Полша, трябва, ако спечели, да работи за връщане на доверието от страна на Варшава. Наскоро центристкият кандидат заяви, че подкрепя налагане на „европейски санкции“ срещу Полша и сравни управлението в Полша с това на унгарския премиер Виктор Орбан и на Владимир Путин в Русия, които често са обвинявани в авторитарност. „Ако той спечели изборите ще му се наложи да започне да действа Полша да върне доверието си в него и във Франция“, каза по обществената телевизия на Полша Анджей Дуда. Макрон обвини наскоро Полша, че е в нарушение на всички европейски принципи.", "date": "2017.05.04", "title": "Анджей Дуда: Ако Макрон спечели, ще трябва да работи за доверието на Полша"}
{"url": "http://pik.bg/%D1%84%D0%B0%D0%B1%D0%B8%D0%BD%D1%8C%D0%BE-%D1%81%D0%B8%D0%B3%D1%83%D1%80%D0%B5%D0%BD-%D1%87%D0%B5-%D0%BC%D0%BE%D0%BD%D0%B0%D0%BA%D0%BE-%D1%89%D0%B5-%D0%B2%D0%BA%D0%B0%D1%80%D0%B0-%D0%B3%D0%BE%D0%BB%D0%BE%D0%B2%D0%B5-%D0%B2-%D1%82%D0%BE%D1%80%D0%B8%D0%BD%D0%BE-news654712.html", "text": "Халфът на Монако Фабиньо не се е предал след загубата с 0:2 от Ювентус в първия мач от 1/2-финала в Шампионската лига. Той смята, че отборът му може да вкара два или повече гола в реванша в Торино и да се върне в битката за класиране на финал. “Играхме срещу много по-опитен съперник, особено когато става дума за този турнир. Те стояха на терена много по-добре тактически . Въпреки това, ние успяхме да създадем няколко добри възможности. За съжаление не успяхме да се върнем в мача, може би точно защото ни липсваше опит. Юве бе по-добрият отбор и заслужаваше да победи. Ще направим всичко възможно да обърнем нещата в реванша. Винаги можем да вкараме далеч от дома, с атаката, с която разполагаме”, заяви Фабиньо, цитиран от Спортал.", "date": "2017.05.04", "title": "Фабиньо сигурен, че Монако ще вкара голове в Торино"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-%D0%BE%D0%B1%D1%81%D1%82%D0%BE%D0%B9%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%85%D0%BE%D0%BA%D0%B5%D0%B9%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-news654711.html", "text": "В сряда отборът по хокей на Беларус е пристигнал с влак в Париж, като на гарата неочаквано френската полиция е извършила обстойна проверка на багажа на спортистите и техните треньори. Проверката е продължила около 20 минути, след което хокеистите са били пуснати. Тази седмицата започва Световното първенство по хокей. То ще се провежда от 5 до 21 май в Кьолн и Париж. Първият мач на беларуския отбор ще бъде в петък срещу отбора на Финландия.", "date": "2017.05.04", "title": "Френската полиция е извършила обстойна проверка на хокейния отбор на Беларус"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BC%D0%B5%D0%B3%D0%B7-%D0%BA%D0%B0%D0%BA%D0%B0%D0%BD%D0%B0%D1%88%D0%B5%D0%B2%D0%B0-%D0%BC%D0%B0%D1%85%D0%BD%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%B0-news654675.html", "text": "Нещо необичайно се случва с топ-дизайнерката Мегз. Първо Каканашева отряза косата си. Малко след това водещата ни дизайнерка изненадващо е махнала силиконовия си бюст. Каканашева беше заложила на елегантен бюст от 300 кубика и гърдите й изглеждаха много красиви без да прекалява, като повечето фолк певици с гърди като дини. Нещо обаче я е накарало да реши да се раздели със силикона и да се върне към естествените си гърди, които бяха много красиви и пропорционални и преди уголемяването. Според последните слухове първата ни дизайнерка вече намирала всичко изкуствено за грозно и поискала да й направят много сложна операция за махане на имплантите, пише ХотАрена. Операцията се е състояла в Турция преди две седмици, но е пазена в тайна. Тази операция е много популярна в Холивуд и много звезди, като Виктория Бекъм, са прибягвали до нея, защото силиконът отдавна излезе от мода на запад.  А новото поколение звезди, като Селена Гомес, Ариана Гранде или Тейлър Суифт, изобщо не искат и да чуят за него.", "date": "2017.05.04", "title": "ТОТАЛНА ПРОМЯНА! Мегз Каканашева махна силикона!"}
{"url": "http://pik.bg/%D0%B1%D0%B5%D1%80%D0%BD%D0%B0%D1%80%D0%B4%D0%BE-%D1%81%D0%B8%D0%BB%D0%B2%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%B8%D0%B3%D1%80%D0%B0-%D1%83%D0%BC%D0%BD%D0%BE-%D0%BD%D0%B8%D0%B5-%D0%BD%D0%B5-news654714.html", "text": "Халфът на Монако Бернардо Силва остана разочарован от загубата с 0:2 от Ювентус на 1/2-финала в Шампионската лига. Той смята, че “бианконерите” са били по-добрият отбор на “Луи II” и заслужено са стигнали до победата с по-умната си игра. “Дадохме всичко от себе си, но Ювентус изигра мача по-добре. Не стартирахме добре, докато Ювентус действаше много умно. Изправихме се срещу един от най-силните отбори в света и не ни бе никак лесно. ще опитаме да се представим по-добре в реванша, нищо не е свършило. Те се защитаваха добре, не е лесно да се намерят пространства срещу толкова опитни бранители, които са сработени толкова добре. Ще трябва добре да анализираме този мач, за да се подготвим правилно за реванша. Трябва да опитаме да вкараме ранен гол в Торино”, заяви Силва, цитиран от Спортал.", "date": "2017.05.04", "title": "Бернардо Силва: Ювентус игра умно, ние не"}
{"url": "http://pik.bg/%D0%BB%D1%8C%D0%BE-%D0%BF%D0%B5%D0%BD-%D0%B8-%D0%BC%D0%B0%D0%BA%D1%80%D0%BE%D0%BD-%D1%80%D0%B0%D0%B7%D0%BC%D0%B5%D0%BD%D0%B8%D1%85%D0%B0-%D0%BD%D0%B0%D0%BF%D0%B0%D0%B4%D0%BA%D0%B8-%D0%B2-%D0%B4%D0%B2%D1%83%D1%87%D0%B0%D1%81%D0%BE%D0%B2-%D0%B4%D0%B5%D0%B1%D0%B0%D1%82-news654715.html", "text": "The Independent. В сряда по време на телевизионен дебат двамата кандидати за президент на Франция Марин льо Пен и Еманюел Макрон си размениха обвинения и нападки във връзка с бъдещето на страната, еврото и начините за борба с тероризма, пише Докато Макрон твърдеше, че лидерът на крайнодесните е „недостойна“ за държавен глава, льо Пен обвини своя противник, че „раболепничи“ пред големите банки и Европейския съюз. За льо Пен дебатът, продължил два часа и половина, беше последната голяма възможност да убеди гласоподавателите в своята програма. В крайна сметка обаче 63% от гледащите сблъсъка на двамата кандидати заявиха, че Макрон е бил по-убедителен. Сред основните обсъждани теми бяха глобализацията, икономиката, сигурността и Европейския съюз. Опитвайки се да покаже своите познания по редица въпроси, свързани с икономиката и пазара на труда, Макрон определи идеите на льо Пен като „лъжи“ и я обвини, че няма „сериозна програма“. Той допълни, че тя „предлага излизане от историята“, докато той ще „създаде силно евро и силни европейски политики, които да служат на интересите на Франция“. Що се отнася до международните отношения Макрон подчерта, че ще продължи да работи със САЩ и че Франция се нуждае от „силното сътрудничество (с Вашингтон), за да гарантира сигурността си“. Бившият лидер на „Националния фронт“ отбеляза, че ще иска да поддържа контакти с Русия, САЩ и Обединеното кралство, докато Лондон се подготвя за напускането на блока. Макрон завърши дебата, обръщайки се към льо Пен с думите: „Франция заслужава повече от Вас“. Фокус", "date": "2017.05.04", "title": "Льо Пен и Макрон размениха нападки в двучасов дебат"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81%D1%8A%D1%81-76-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%B8-17-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-news654718.html", "text": "„Фейсбук” съобщи, че е отчел печалба от над 3 млрд. долара и общи приходи от 8 млрд. долара само през първото тримесечие на 2017 година. Според данните това сочи увеличение със съответно 76% и 49% спрямо същия период през предходната година, предаде БГНЕС. Като най-голяма социална мрежа в света и лидер в сферата онлайн рекламата, „Фейсбук” се стреми да разнообразява приходите си, чрез разширяване в нови области като съобщения, изкуствен интелект и виртуална реалност. Въпреки това рекламата продължава да е основният източник на финанси – само за първите три месеца на 2017 година, компанията е отчела 7.86 милиарда долара печалба. И това далеч не е единственото, с което водещата социална мрежа успя да се похвали. В доклада за приходи става ясно и, че броят на хората, които използват „Фейсбук”, е нараснал с 17 на сто, достигайки почти 2 млрд. потребители.", "date": "2017.05.04", "title": "\"Фейсбук\" се похвали със 76% увеличение на приходите и 17% на потребителите"}
{"url": "http://pik.bg/40-%D0%B3%D0%BE%D0%B4%D0%B8%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D1%83%D0%BB%D1%82%D1%83%D1%80%D0%B5%D0%BD-%D0%B8%D0%BD%D1%81%D1%82%D0%B8%D1%82%D1%83%D1%82-%E2%80%9E%D0%B4%D0%BE%D0%BC-%D0%B2%D0%B8%D1%82%D0%B3%D0%B5%D0%BD%D1%89%D0%B0%D0%B9%D0%BD%E2%80%9D-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news654723.html", "text": "Създаден в годините на Студената война, в сърцето на Европа – Виена, в държава зад Желязната завеса, вече 40 години Българският културен институт „Дом Витгенщайн” е неуморният мисионер, който пренася огромното, хилядолетно културно наследство на България и го представя пред австрийци и българи, предава БГНЕС. Домът, известен със строгостта на линиите и изящната си белота, събира под своя покрив всички, които харесват и обичат пъстротата и елегантността на българското изкуство и култура. Изминалите 40 години от началото на културната дейност на Дома е прекрасен повод да се върнем към първите събития, с които тази почти разрушена някога сграда е спасена от българската държава и оживява, превръщайки се в средище за представянето на най-ценните постижения на българската духовност. С помощта на повече от 300 архивни материала – снимки и документи – съхранявани в Централния държавен архив, Архива на Министерството на външните работи на Република България, Архива на БКИ “Дом Витгенщайн”, както и в личните архиви на някои от неговите директори и най-активните му сътрудници, се проследяват основни моменти от богатата и многостранна дейност на Дома. Включените в 25-те постера документи се показват за пръв път на широката публика. Автор и куратор на изложбата е Галина Пиндикова. Откриването й е на 4 май от 17.30 часа в Галерия „Средец” и ще остане там до 11 май. От 24 май изложбата ще бъде показана и в БКИ „Дом Витгенщайн“ – Виена.", "date": "2017.05.04", "title": "40 години Български културен институт „Дом Витгенщайн” във Виена"}
{"url": "http://pik.bg/%D0%B8%D0%BB%D0%B8%D1%8F-%D0%B3%D1%80%D1%83%D0%B5%D0%B2-%D0%B8-%D0%B4%D1%83%D0%B8%D1%81%D0%B1%D1%83%D1%80%D0%B3-%D0%BD%D0%B0-%D1%84%D0%B8%D0%BD%D0%B0%D0%BB-%D0%B7%D0%B0-%D0%BA%D1%83%D0%BF%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news654726.html", "text": "Отборът на Дуисбург, чийто треньор е българинът Илия Груев, достигна до финала в турнира за купата на областта Нидерхайн. Спечелването на този трофей е една от големите цели пред “зебрите” и със сигурност шефовете на тима ще са доволни от достигането до финалния двубой. В сблъсъка на 1/2-финала в турнира Дуисбург се наложи с категоричното 3:0 над Оберхаузен. Точни за успеха на гостите бяха Илютченко в 3-ата и 49-ата минута и Брандщетер в 39-ата минута на срещата. Финалът ще се изиграе на 25 май в град Есен, а съперник на Дуисбург ще бъде местният Рот Вайс, предаде Спортал. В събота “зебрите” имат шанс да си осигурят предсрочно влизането във Втора Бундеслига, ако успеят да победят Шпортфройнде (Лоте) в домакинството си от 36-ия кръг на Трета Бундеслига.", "date": "2017.05.04", "title": "Илия Груев и Дуисбург на финал за купа в Германия"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D1%8A%D0%B2-%D1%82%D0%BE%D1%87%D0%BD%D0%BE-%D0%B5-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8%D1%8F%D1%82-%D0%BE%D0%B1%D1%8F%D0%B4-news654710.html", "text": "Готовата храна, която обикновено купуваме, може да бъде с високо съдържание на калории и мазнини, което пречи на здравословния начин на живот. Обърнете повече внимание на обяда, който си купувате или приготвяте. Обедното хранене е не по-маловажно от останалите. Ако работите, можете да си носите обяд или ако имате условия в офиса, да си приготвяте там. Избягвайте сандвичите, заменете ги с по-здравословен избор за обяд. Най-лесно е да отидем до магазина за пакетиран сандвич и чипс. И да ги изядем на бюрото си, работейки. Ако все пак понякога купувате сандвич, по-добре е да избягвате тези, които са с майонеза – дори и другите съставки да са здравословни, майонезата има много мазнини и калории. Най-добре е да купувате от места, където го приготвят пред вас. Хубаво е да е от пълнозърнест хляб. Освен него, яжте и салата. Не мислете, че супа в чаша е достатъчна за обяд. Със сигурност следобед ще прегладнеете и ще прекалите с вредни готови храни. Ако пък имате по-обилен обяд, компенсирайте с по-скромна вечеря. По-добре яжте повече на обяд, отколкото на вечеря. Не е нужно непрекъснато да броим калориите в продуктите, но е важно да поглеждаме етикетите на храните, заради добавките или изкуствените подсладители, които много от тях съдържат. Избирайте пресни плодове, зеленчуци, бобови и пълнозърнести житни растения, ръжен хляб, овесени питки, картофи, кускус, кафяв ориз. Храни с бавно и постепенно освобождаване на енергия. Кускусът е много добър вариант за обяд, заедно със зеленчуци и пресни подправки. За кускуса са нужни само няколко минути, за да е готов. Опитайте с разнообразие от сурови или варени зеленчуци и с много пресни подправки. Вземайте си салати с дресинг, вече на много места можете да си ги купите и да ги хапнете в офиса. Здравословната, добре балансирана храна може да не е прекалено скъпа и да не отнема много време. gotvach.bg", "date": "2017.05.04", "title": "Вижте какъв точно е здравословният обяд"}
{"url": "http://pik.bg/%E2%80%9E%D0%BC%D0%B8%D1%82%D0%BE%D0%BB%D0%BE%D0%B3%D0%B5%D0%BC%D0%B8-%D0%BD%D0%B0-%D0%B3%D0%B5%D1%80%D0%BE%D0%B8%D1%87%D0%BD%D0%BE%D1%82%D0%BE%E2%80%9D-%D0%B2-%D0%BC%D1%83%D0%B7%D0%B5%D1%8F-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%BE-news654725.html", "text": "Национална галерия и Музей на социалистическото изкуство представят изложбата „Митологеми на героичното”. Откриването й е днес от 18.00 часа в музея на столичната улица „Лъчезар Станчев” 7, предаде БГНЕС. Музеят на социалистическото изкуство представя изкуството от социалистическия период в поредица от изложби на сюжетно-тематичен принцип. След„Образът на вожда” вниманието на публиката ще бъде насочено към образа на героя-антифашист. Изложбата включва 60 произведения на живописта и графиката от Илия Петров, Стоян Венев, Стоян Сотиров, Ненко Балкански, Никола Мирчев, Марко Бехар, Христо Нейков, Тодор Панайотов и др. В първите няколко години след 9 септември 1944 г. и настъпилата политическа, икономическа и социална промяна в България, на изкуството са наложени пропагандни функции. Една от най-важните теми става революционната, позната още и като историко-революционна, историко-героична и т. н. Тя пресъздава и прославя важни факти и събития от дейността на левите прогресивни сили в българското общество, сред които са Септемврийското въстание от 1923 г., нелегалната антифашистка борба, партизанското движение и събитията около 9 септември 1944 г. Героят е специфична образна категория и една от централните митологеми в изкуството на социализма, натоварено със задачата да създава идеализирани обекти за преклонение и модели за подражание. В скалата на ценностите влизат морално-етични категории като смелост, решителност, жертвоготовност, себеотрицание и подвиг в името на идеала за свобода. Внимателният и задълбочен прочит на произведенията в настоящата изложба разкрива политическия климат на времето, в което са създадени. През периода на сталинския култ към личността се създават композиции на партизанска тематика и портрети на дейци на революционното движение, в които акцентът е поставен върху външно илюстративната страна на събитията и личностите. Унифицирането на художествения метод води до размиване на личния авторски почерк и масово възпроизводство на картини-шаблони с предварително зададени идейно-съдържателни и стилово-пластични рамки. След Априлския пленум на БКП през 1956 г. българското изкуство постепенно се освобождава от ограничаващите догми на социалистическия реализъм. Настъпилата реабилитация на личната гражданска и творческа позиция и завръщането към същностните измерения на художествения процес намират израз и в тълкуването на революционната тема. Именно през този период се създават най-значимите образци, които бележат и едни от най-високите постижения в българското изкуство. През 70-те и 80-те години революционно-героичната тема е поставена в личната скала на пластически и философски ценности в опити да бъде прочетена от позицията на съвременността и от дистанцията на времето. Колкото по-голямо е отстоянието на всяко следващо поколение, толкова и фокусът на внимание се измества от конкретния исторически факт към идеята за неговия непреходен и общочовешки смисъл. Показаните произведения разкриват богатия спектър от емоционално-психологически състояния, в които се изявява темата за героичното, видяна в поетична, романтична или патетична светлина. Нейната динамика през годините се извършва от конкретно-индивидуалното в историческата личност, през събирателния тип на героя-борец, до алегорично-символните обобщения за героичното въобще и разкриването на неговата психологическа същност.", "date": "2017.05.04", "title": "„Митологеми на героичното” в Музея на социалистическото изкуство"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%B5%D0%BA%D1%80%D0%B0%D0%BD-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B8-%D0%BD%D0%B0-%D0%BD%D0%BE%D0%B2%D0%B0-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D0%B5%D0%B4%D0%B2%D0%B0-%D0%B4%D0%B8%D1%88%D0%B0%D1%82-%D0%B5%D0%B4%D0%B8%D0%BD-%D0%B2%D1%8A%D0%B7%D0%B4%D1%83%D1%85-news654688.html", "text": "Деси Банова, Никол Станкулова и Гери Малкоданска от години са в тиха война. Красивите лица на прогнозата за времето са едни от ключовите фигури във всяка телевизия. Независимо от факта, че по-голяма част от аудиторията се разсейва и така и не разбира дали ще вали, след като на екрана изгрее едно слънце като синптичката. Нова телевизията се оказва доайен в красивите прогнози. А най-старото лице на времето Деси Банова е подложена на все по-голям натиск от десет години по-младите от нея Никол и Гери. Въпреки че са винаги усмихнати и слънчеви като прогноза за месец август, трите дами могат също така успешно да сипят гръмотевици и да завихрят бури на работното място. 37-годишната Деси Банова се подвизава пред картата в Нова от далечната 1998г. и със сигурност другите й две колежки има още доста хляб да изядат, докато натрупат нейния опит. Но те пък доказват, че и с красота се постигат не по-малко успехи. Така в един хубав, или може би не толкова, ден, в който шефовете ще я посрещнат със заповед за напускане в ръка, тя ще може да им удари на масата черно на бяло факти, че все още е най-добрата. Освен това, Деси е напълно вманиачена на тема външен вид. За да бъде достойна конкуренция на по-младите с десетилетие колежки, тя тренира всеки ден и се подлага на зверски диети. Никога не мръкна, обаче, защото само по този начин може да стаси поста си от изстиване. Именно в децата е надеждата на Банова. Тя се надява колежките й скоро да проумеят, че им е време да станат майки. Никол от години има връзка с банкерския син Теодор Минев. Той задоволява всяка нейна прищявка и я глези акто принцеса. Засега, обаче, Станкулова не се е засилила за сватба и деца, вероятно заради кариерата си. Чаровната блондинка била обзета от параноя, че заради напредващата й възраст скоро ще й бият шута, за да се наложи хегемонията на Станкулова и Малкоданска. За да избегне този неприятен момент, който все някога ще дойде, Банова е взела превантивни мерки. Тя старателно следи рейтингите на прогнозите, водени от трите синоптички. След това прилежно записва своите изяви, които бият по гледаемост останалите. Освен да бъде в перфектна форма, за Деси е от изключително голямо значение винаги да е облечена модерно и подходящо. Всъщност, това важи и за Никол и Гери. Двете със Станкулова отдавна са се хванали за косите за това у коя да отидат най- елегантните и скъпи тоалети от ведомствения гардероб на телевизията. Никол определено има най-богат гардероб, който определят на близо 100 хиляди лева. Но личните си дрехи не може да показва на екран. Затова винаги разчита на мили очички, за да прилапа най-апетитните парцалки. Ако направим сравнение между трите грации на прогнозата в личен план, то трудно можем да определим победител. Като кака на другите две, Банова и тук бие по точки и успехи. Тя имащастлив десетгодишен брак с бизнесмена Ивайло Граховски. Той е мечта за всяка жена, защото освен богат, е и истински грижовен и разбиращ. Заради кариерата на Деси не веднъж той е поемал изцяло грижите за седемгодишната им дъщеричка. Гери Малкоданска пък стана популярна покрай връзката си с топ ергена Демир Доган. Двамата се разделиха също толкова незабелязано, колкото и се събраха. Отняколко месеца сърцето на къдрокоската отново е заето. Там място намери повече от успешния интериорен дизайнер Алекс Ковачев. Връзката им, обаче, все още е на доста начален етап, за да можем да говорим за създаване на поколение, пише столичен седмичник. Ако една от двете красавици, а в най-добрия случай и двете, една след друга, надуят коремите, Деси Банова няма да се притеснява за мястото си поне още няколко години. Освен това из коридорите на телевизията се говори, че тя е галеница на шефката Силва Зурлева и трудно може да изхвърли без някакво сериозно провинение. А такова от нея никой не очаква. Нещо повече, блондинката все повече се усъвършенства като професионалист, посещавайки семинари за проблемите в климата. Дори прави документални филми по свързани с този проблем теми. Гери Малкоданска също е доста амбицирана да стане най-успешната и затова избягва да се разсейва със странични неща като клюки и спорове за дрехи. И трите красавици са на тръни заради предстоящата смяна на собствеността на Нова. Възможно е новите шефове да пожелаят промяна в концепцията на прогнозата. Но надали някой ще пожелае да махне красивото трио от екран. А и Деси, Никол и Гери ще се борят докрай за постовете си. Те може да не им носят много висока заплата, но славата и страничните дивиденти никак не са за подценяване!", "date": "2017.05.04", "title": "Гореща война на малкия екран! Красивите синоптички на Нова във война, едва дишат един въздух в нюзрума "}
{"url": "http://pik.bg/%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BE%D1%82-%D0%B5%D1%81-%D0%BA%D1%8A%D0%BC-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B7%D0%B0-%D0%BF%D0%B5%D1%80%D0%B8%D0%BE%D0%B4-%D0%BE%D1%82-%D0%BD%D1%8F%D0%BA%D0%BE%D0%BB%D0%BA%D0%BE-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news654720.html", "text": "The Guardian, цитиран от Фокус. Гражданите на Европейския съюз ще могат свободно да влизат във Великобритания за период от няколко години след Брекзита въпреки обещанията от кампанията за напускане, че ограниченията ще бъдат въведени веднага, пише вестник Публикуван в четвъртък доклад на Института за управление предупреждава министрите, че ще бъде „невъзможно“ да се създадена нова имиграционна система до април 2019 г., когато изтича двугодишният срок за излизането на Великобритания от блока. Краят на имиграцията от ЕС беше сред основните притеснения на гласоподавателите, подкрепили напускането, а също така въпросът заема ключово място в преговорните приоритети на премиера Тереза Мей. По време на кампанията за референдума Дейвид Дейвис, който сега е министър на въпросите, свързани с Брекзита, настояваше, че Лондон трябва да сложи край на „катастрофалната“ имиграционна политика. Според Института обаче предизвикателството на администрацията е прекалено голямо и сегашната имиграционна система трябва да бъде запазена, докато новата не бъде довършена. В противен случай може да се стигне до резки промени на трудовия пазар.", "date": "2017.05.04", "title": "Имиграцията от ЕС към Великобритания ще продължи за период от няколко години след Брекзит"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D1%81%D0%BB%D0%B5%D0%B4-%D0%BC%D0%B5%D0%BB%D0%B5%D1%82%D0%BE-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news654729.html", "text": "Трима души са в тежко състояние след зверската катастрофа между тир и автобус в край Монтана. Общо 15 души са пострадали. Както ПИК съобщи, вчера около 19.30 часа. Автобус на „Монтана АТ“, който пътува по линията София-Видин, се е обърна вдясно на пътя в полето край село Смоляновци. Предполагаемият виновник за катастрофата е турски тир с ремарке, който се е завъртял на завоя заради мокрия път и ударил автобуса. По първоначална информация тирът е шофирал с несъобразена скорост, с над 100 км/ч. Полицията е съставила акт на виновника, той е задържан за 24 часа. Междувременно стана ясно, че жертвата на зверското меле е 21-годишна студентка. Тя е била затисната от автобуса, който се обърнал в дерето. Спешна операция пък е на правена на бременната в 8-ия месец жена. Новороденото момченце е поставено на командно дишане.", "date": "2017.05.04", "title": "ТРАГЕДИЯ! Млада студентка загинала след мелето край Монтана, трима души са в тежко състояние"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8%D0%BD-%D0%B1%D0%B5-%D1%80%D0%B0%D0%B7%D0%BA%D1%80%D0%B8%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news654717.html", "text": "Швейцарското разузнаване е внедрило шпионин в германските данъчни служби, предаде БГНЕС. Агентът пет години е събирал данни за данъчните инспектори в Германия, опитващи се да се доберат до скрити сметки на германски граждани в швейцарски банки. Миналия петък прокуратурата обяви задържането във Франкфурт на Майн на 54-годишен гражданин на Швейцария по подозрение в шпионаж. Задържаният Даниел М. Е обвинен, че е работил в разузнавателна служба на чужда държава. Според публикуваната информация в „Зюддойче цайтунг“, задържаният е бил агент на федералната служба по разузнаване на Швейцария, който се е внедрил в органите на данъчното управление на Северен Рейн-Вестфалия. Задачата му е била да изясни по какъв начин данъчните власти в Германия събират данни за немски клиенти на швейцарските банки, които се опитват да укриват там данъци.", "date": "2017.05.04", "title": "Скандал! Швейцарски шпионин бе разкрит в Германия"}
{"url": "http://pik.bg/%D0%BF%D0%BE%D0%BF%D1%84%D0%BE%D0%BB%D0%BA%D1%8A%D1%82-%D1%81%D0%B5-%D1%81%D0%BA%D1%8A%D1%81%D0%B0-%D0%B4%D0%B0-%D1%83%D1%85%D0%B0%D0%B6%D0%B2%D0%B0-%D0%BC%D0%B0%D1%80%D1%82%D0%B8%D0%BD-%D0%BA%D0%B0%D0%BC%D0%B1%D1%83%D1%80%D0%BE%D0%B2-news654705.html", "text": "Фолк певиците се надпреварват да ухажват звездата на Локомотив Пловдив Мартин Камбуров. Капитанът на \"черно-белите\" едва си пое дъх от изравнения рекорд на легендата Христо Бонев по отбелязани голове в А група и веднага влезе в ролята на любимец на жените. Камбуров отбеляза постижението си от 185 гола в елита с парти в пловдивски клуб заедно с приятели и съотборници. Гост-звездата Деси Слава фиксира компанията и започна да я замерва с поздрави. \"Кой сега е №1\", извика сексапилната блондинка към Мартин и компания. Последва порой от поздравления и от останалите посетители. Най-много овации обра специалното изпълнение на вселенския хит \"Невъзможно е да спрем\". Барът буквално избухна при парчето \"Ти си най-добрият\", адресирано отново към Камбуров. Купонът продължи до зори, но черно-бялата група не прекали, като се разотиде още преди изгрев-слънце. Ден по-късно в състезанието за вниманието на Мартин Камбуров се впусна и друга сексапилна певачка. Добричкото чудо Преслава публикува във фейсбука си фотос със звездата на Локото.  Изпълнителката лаконично отбеляза селфито с думите \"С легендата\". /Марица.бг", "date": "2017.05.04", "title": "Попфолкът се скъса да ухажва Мартин Камбуров"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B4%D0%B5%D1%82%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B8%D0%B7%D0%B4%D1%8A%D1%85%D0%BD%D0%B0%D0%BB-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BE%D1%82-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4-news654733.html", "text": "Трагедия в училище. Осмокласник почина след сбиване по време на час по биология. 14-годишният Радослав Димитров издъхнал след удар от братовчед си Тонимир, предава Нова телевизия. Инцидентът е станал в плевенското село Славяново. 14-годишният побойник вече е с обвинение за причиняване на смърт по непредпазливост. Родителите обвиняват и учителите за инцидента. Директорката на училището отказва да говори. От регионалния инспекторат по образование обясниха само, че тече разследване.", "date": "2017.05.04", "title": "ШОКИРАЩИ ПОДРОБНОСТИ ЗА СМЪРТТА НА ДЕТЕ В УЧИЛИЩЕ! Радослав издъхнал след удар от братовчед си Тонимир"}
{"url": "http://pik.bg/%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%B2-%D1%81%D0%B0%D1%89-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%B8-%D0%B7%D0%B0%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BE%D0%B1%D0%B0%D0%BC%D0%B0%D0%BA%D0%B5%D1%8A%D1%80-news654703.html", "text": "Долната камара на американския конгрес ще гласува промените в здравеопазването и евентуалната отмяна и замяна на т.нар. \"Обамакеър\", предаде БГНЕС. \"Утре ще гласуваме за здравните услуги. Имаме достатъчно гласове. Ще минат (реформите)\", заяви лидерът на мнозинството Кевин МакКарти пред репортерите в сряда. Ако законопроекта бъде приет от Долната камара, впоследствие той ще трябва да бъде разгледан и от Сената. Припомняме, че проектът на републиканската администрация за здравна реформа бе остро разкритикуван, тъй като стана ясно, че той би довел до намаляване с 14 млн. души на броят здравноосигурени през 2018г. До 2026г. разликата с броя на осигурените по силата на здравната реформа на Обама ще достигне 24 млн. американци. Според прогнозите текстът, целящ намаляване на федералната помощ за здравната система и премахване на универсалното задължение за сключване на здравно осигуряване, ще доведе до намаляване с 337 млрд. долара федералния дефицит през следващото десетилетие, или с 37 млрд. годишно. През 2016г. дефицитът бе около 590 млрд. долара. Реформата в здравеопазването, станала известна като Obamacare, предвиждаше дотиране на здравното обслужване на социално слабите, а всички граждани бяха задължени да си купят медицинска застраховка. Законът беше приет през 2010 година с гласовете на демократите, които тогава имаха мнозинство в Конгреса.", "date": "2017.05.04", "title": "Конгресът в САЩ ще гласува отмяната и замяната на \"Обамакеър\""}
{"url": "http://pik.bg/%D0%BD%D0%BE%D0%B2%D0%BE-%D0%BF%D0%B5%D1%82-%D0%B2%D1%81%D0%B5-%D0%BF%D0%BE-%D0%B3%D0%BE%D0%BB%D1%8F%D0%BC-%D0%B1%D1%80%D0%BE%D0%B9-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D1%82%D1%8A%D1%80%D1%81%D1%8F%D1%82-%D0%BF%D0%BE%D0%BC%D0%BE%D1%89-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%BF%D1%81%D0%B8%D1%85%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%81%D0%B8-%D0%B7%D0%B4%D1%80%D0%B0%D0%B2-news654708.html", "text": "BBC, цитирана от Фокус. Броят на футболистите потърсили помощ заради проблеми, свързани с психичното здраве, все повече се увеличава, съобщиха от английската Асоциация на професионалните футболисти, предава Миналата година 62 настоящи и 98 бивши спортисти са потърсили подкрепата на Асоциацията. Майкъл Бенет, който е ръководител на Асоциацията, обясни, че проблемът с всяка изминала година става по-сериозен. Според него е важно да се увеличи информираността по въпроса.", "date": "2017.05.04", "title": "НОВО ПЕТ! Все по-голям брой футболисти търсят помощ заради проблеми с психическото си здраве"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%B0%D0%B9%D1%80%D0%B0%D0%BA%D1%82%D0%B0%D1%80%D0%BE%D0%B2-%D1%80%D0%B0%D0%B7%D0%B1%D0%B8-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BA%D0%B0%D0%BA%D1%8A%D0%B2-%D0%BF%D0%B0%D1%82%D1%80%D0%B8%D0%BE%D1%82-%D1%82%D0%BE%D0%B9-%D0%B5-%D1%87%D0%BB%D0%B5%D0%BD-%D0%BD%D0%B0-%D0%B4%D0%B1%D0%B3-news654743.html", "text": "Бившият депутат Димитър Байрактаров разби новия министър на екологията Нено Димов. „Какъв патриот е, той е член на ДБГ. Как изведнъж стана патриот“, попита Байрактаров пред Би Ти Ви. Той отправи съвет към Валери Симеонов да говори по-малко и да чете за демографията, защото нищо не разбира. За Каракачанов добави, че нищо не зависи от него и просто ще се носи по течението. Антони Тренчев от ДБГ добави, че Нено Димов е бил член на ДБГ, но отдавна е напуснал партията и не членува в нея. \"Нямам представа защо го е направил и защо е посочил членството си в пратията, но той не член на ДБГ от доста време\", каза Тренчев.", "date": "2017.05.04", "title": "ИЗВЪНРЕДНО! Димитър Байрактаров разби Нено Димов: Какъв патриот, той е член на ДБГ..."}
{"url": "http://pik.bg/%D1%85%D0%B8%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B4%D0%BA%D0%BE-%D0%B7%D0%B0-%D0%BC%D0%B5%D0%BB%D0%B5%D1%82%D0%BE-%D0%B2-%D1%81%D0%BB%D0%B8%D0%B2%D0%B5%D0%BD-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0%D1%89%D0%BE-%D0%BC%D0%B5-%D1%82%D1%8A%D1%80%D1%81%D1%8F%D1%82-%D0%B5%D1%82%D0%BE-%D0%BC%D0%B5-%D1%89%D0%B5-%D1%81-news654742.html", "text": "Издирваният Радко от полицията за мелето в Сливен проговори. „Защо ми търсят? Ето ме, ще се предам“, обяви той пред Би Ти Ви. „Никого не съм удрял, на полицай не съм посягал. Какво искат от мен“, попита той. Припомняме, че жители на ромския квартал \"Надежда\" в Сливен и над 50 полицаи влязоха в ръкопашна схватка преди ден. Униформените са нахлули в къщите им, произвели са изстрели и са упражнили насилие. При стрелбата е ранено 14-годишно момче в крака. Полицаите са влезли в квартала, заради сигнал за силна музика. От полицията в Сливен уточниха, че акцията е била в отговор на нападение над техен колега при проверка няколко часа по-рано, при което той е бил ранен. Местните път показаха много гилзи и куршуми от акцията на полицаите.", "date": "2017.05.04", "title": "ХИТ! Издирваният от полицията Радко за мелето в Сливен проговори: Защо ме търсят? Ето ме, ще се предам "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D1%81-%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D1%81%D0%B0%D1%80%D0%B5%D0%BB%D1%81%D0%BA%D0%B0---%D0%BE%D0%B1%D0%B2%D0%B8%D0%BD%D0%B8-%D1%8F-%D0%B2-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%B0-news654741.html", "text": "Въпреки че през последните дни драмите около напускането на разследващия репортер в Нова тв Васил Иванов поутихнаха, скандалите между него и шефката на новините продължават. Вчера Дарина Сарелска гостува в студиото на Нова тв, за да коментира борбата с фалшиви новини, а малко по-късно във Фейсбук Васил Иванов направи скандален коментар по повод участието й при Ани Цолова и Виктор Николаев. Ето какво написа разследващият репортер:", "date": "2017.05.04", "title": "СКАНДАЛЕН КОМЕНТАР! Васил Иванов с нова атака срещу Сарелска - обвини я в създаването на фалшиви новини"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%83%D0%BA%D1%80%D0%B5%D0%BF%D0%B2%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news654728.html", "text": "Greek Reporter Гърция предприема мерки за укрепване на границата си във връзка с политическата криза в Македония, предава . Гръцките власти са обезпокоени от възможността съседната държава, която от дълго време е в политическа криза, да се разпадне и това да доведе до движение на хора. Европейската комисия предприе инициатива за създаване на служба за информация и анализ в Скопие, с всички държави членки на Европейски съюз, които имат дипломатически представители в страната. Целта на службата е да предава информация от мястото на събитията към компетентните власти в държавите членки, така че при необходимост блокът да може да се координира действията си.", "date": "2017.05.04", "title": "Гърция укрепва границата си заради политическата криза в Македония"}
{"url": "http://pik.bg/%D0%B3%D1%83%D0%B3%D1%8A%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%B7%D0%B0-%D1%84%D0%B8%D1%88%D0%B8%D0%BD%D0%B3-%D0%B8%D0%BC%D0%B5%D0%B9%D0%BB%D0%B8-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%B3%D1%83%D0%B3%D1%8A%D0%BB-%D0%B4%D0%BE%D0%BA%D1%81-news654709.html", "text": "Американският гигант \"Гугъл\" предупреди днес потребителите на електронната поща Gmail да не отварят странни писма, изпратени от името на облачната услуга \"Гугъл Докс\", съобщи БГНЕС. Според тях е много вероятно да става дума за фишинг атака. \"Разследваме фишинг имейли, които са били разпратени от името на \"Гугъл Докс\" и Ви молим да не отговаряте на тях\", призоваха днес от компанията на официалната си страница. \"Фишингът\" е форма на интернет измама, чиято цел е да получи достъп до поверителните данни на потребителя. Би могло да става дума за кражба на потребителски имена за достъп, пароли, банкови сметки, адреси, телефони, електронни пощи и т.н. Освен това чрез него хакерът може да разпрати на имейл контактите ви фалшиво писмо уж изпратено от ваше име, което да бъде носител на вирус или отново да доведе до ограбване на данни.", "date": "2017.05.04", "title": "\"Гугъл\" предупреди потребителите си за фишинг имейли от името на \"Гугъл Докс\""}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B5%D0%BA%D1%88%D1%8A%D0%BD-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D1%81%D0%B0%D0%BC%D0%BE-%D0%BF%D0%BE-%D0%BF%D0%B8%D0%BA-tv---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news654528.html", "text": "Горещо политическо риалити със смяната на властта ще излъчи днес ексклузивно ПИК TV изцяло на живо. Очаквайте първите стъпки на новия кабинет \"Борисов\" 3 пред камерите ни още от рано сутринта. Екшънът започва още в 9 ч. сутринта, когато президентът Румен Радев ще посрещне лидера на ГЕРБ и бъдещ премиер Бойко Борисов, за да получи изпълнения мандат и пълния списък с министрите. Срещата няма да продължи дълго, защото още в 10 ч. Борисов и бъдещия му кабинет трябва да се събере в парламента. Депутатите трябва да гласуват новия кабинет и ако той бъде приет, министрите ще се закълнат пред народните избраници преди да влязат в изпълнителната власт. Това се очаква да стане около 12 ч., а час по-късно е и смяната на караула в Министерски съвет. За 13 ч. е предвидено Бойко Борисов да се срещне със служебния премиер проф. Огнян Герджиков, който да му предаде поста на министър-председател. След това същото ще направят и всички нови министри във ведомствата си.", "date": "2017.05.04", "title": "ПОЛИТИЧЕСКИ ЕКШЪН! Смяната на властта само по ПИК TV - гледайте НА ЖИВО"}
{"url": "http://pik.bg/%D1%82%D0%BE%D0%BF%D0%BB%D0%BE-%D1%87%D0%B0%D0%BA%D0%B0-%D0%BD%D0%B8-%D1%81%D0%BB%D1%8A%D0%BD%D1%86%D0%B5-%D0%BD%D0%BE-%D1%81%D0%BB%D0%B5%D0%B4%D0%BE%D0%B1%D0%B5%D0%B4-%D0%BC%D0%BE%D0%B6%D0%B5-%D0%B8-%D0%B4%D0%B0-%D0%BF%D1%80%D0%B5%D0%B2%D0%B0%D0%BB%D0%B8-news654734.html", "text": "Днес ще бъде предимно слънчево. В следобедните часове над Западна България ще се развива купеста и купесто-дъждовна облачност и на места там ще превали краткотраен дъжд с гръмотевици. Ще се появи слаб източен вятър. Максималните температури ще са между 24° и 29°, по-ниски по крайбрежието на морето: 19°-24°, съобщават от НИМХ за Фокус. Атмосферното налягане е близко до средното за месеца - слабо ще се понижи. Над Черноморието ще бъде предимно слънчево. Ще духа слаб вятър от източната четвърт. Максималните температури на въздуха: 19°-24°. Температурата на морската вода е 11-14°. Вълнението на морето ще бъде 1-2 бала. Над планините ще бъде преобладава слънчево време. Около и след обяд ще се развива купеста и купесто-дъждовна облачност и на места в масивите от Западна България ще има краткотрайни валежи и гръмотевици. Ще духа слаб до умерен вятър от южната четвърт. Максималната температура на височина 1200 метра ще бъде около 18°, на 2000 метра – около 10°.", "date": "2017.05.04", "title": "ТОПЛО! Чака ни слънце, но следобед може и да превали"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%80%D0%BE%D0%B1%D1%8A%D1%80%D1%82-%D0%BF%D0%BB%D0%B0%D0%BD%D1%82-%D0%BD%D0%B0%D0%BC%D0%B5%D0%BA%D0%BD%D0%B0-%D0%B7%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%BB%D0%B5%D0%B4-%D1%86%D0%B5%D0%BF%D0%B5%D0%BB%D0%B8%D0%BD-news654716.html", "text": "Бившият вокалист на великите \"Лед Цепелин\" Робърт Плант сподели кратко, криптирано съобщение на личния си сайт, с което намекна за евентуално повторно събиране на бандата, предаде БГНЕС. \"Всеки момент...\", гласеше краткото изречение, което накара феновете да спекулират за вероятността групата да се събира след цяло едно десетилетие. И разбира се, почитателите на легендарните британци веднага започнаха да правят предположения в интернет пространството кога това би могло да се случи наистина. Според някои има огромна вероятност през октомври \"Лед Цепелин\" да се окажат хедлайнърите на тазгодишното издание на \"Дезърт Трип Фестивал\", замислен да кара рок титани от 60-те и 70-те се обединяват и да размазват сцената на Индио, Калифорния като за последно. Според друга теория пък съобщението на Плант е свързано с 50-годишнината от създаването на групата, която се навършва през идната 2018 година и евентуалните събития и концерти, които ще бъдат организирани, за да отбележат половинвековното величие на рокаджиите. Възможно е на някое от тях \"Лед Цепелин\" да решат да свирят заедно на живо за първи път от 2007 година.", "date": "2017.05.04", "title": "Сензация! Робърт Плант намекна за вероятно събиране на \"Лед Цепелин\""}
{"url": "http://pik.bg/%D0%BF%D1%80%D0%BE%D1%84-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B23-%D1%82%D0%BE%D0%B2%D0%B0-%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%81%D1%82%D1%80%D0%B0%D1%85%D0%B0-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D0%BA%D0%BB%D0%B0%D1%82%D1%8F%D1%82-%D0%BB%D0%BE%D0%B4-news654745.html", "text": "Кабинетът \"Борисов\"3 няма да направи нищо от належащите за България реформи. Това е просто една стабилност, с която те много се гордеят. Но стабилност в бягането на място. А нали знаете какво се казва в \"Алиса в страната на чудесата\": \"За да останеш на място в този забързан свят трябва да бягаш много бързо\", каза пред БНТ депутатът от БСП проф.Иво Христов. Той коментира,че част от министрите са не политически фигури, а чиновници от първия ред. Но пък това са бушони, които лесно могат да бъдат сменени. \"За мен това е правителство на страха- да не се правят резки движения и да не се клати лодката. Защото това може да доведе до спадане на рейтингите\".", "date": "2017.05.04", "title": "Проф. Иво Христов за кабинета \"Борисов\"3: Това е правителство на страха, не искат да клатят лодката, за да няма спад на рейтингите "}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%BD%D0%B0%D0%B5%D0%BC%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-3000-%D0%B4%D1%83%D1%88%D0%B8-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-news654671.html", "text": "Компанията „Фейсбук“ обяви, че ще наеме 3 000 служители допълнително, които да филтрира съдържанието на съобщенията в социалната мрежа на повече от двата милиарда нейни потребители, предаде БГНЕС. Целта е да се поведе борба с насилието, което се показва в мрежата, където директно бяха излъчвани актове на насилие, включително и убийства. Новината бе съобщена на страницата му във „Фейсбук“ от самия основател и ръководител на компанията Марк Зукърбърг. В момента в екипа на „Фейсбук“ работят 4 500 души.", "date": "2017.05.04", "title": "\"Фейсбук\" наема допълнително 3000 души за борба с насилието в социалната мрежа"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%BF%D1%8A%D1%80%D0%B2%D0%B8%D1%82%D0%B5-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BC%D0%B2%D1%80-news654762.html", "text": "Новият министър на вътрешните работи Валентин Радев се зарече, че ще работи активно и ще се допитва до синдикатите в МВР. \"Аз съм диалогичен човек и там има синдикати, не е като при военните. А иначе има една информационна система за противодействие на престъпността. Смятаме да я въведем в действие- да направим нещо за хората\", каза Радев. Той допълни,че Румяна Бъчварова тепърва ще му предава опита си.", "date": "2017.05.04", "title": "ЕКСКЛУЗИВНО! Ето първите неща, които ще направи новият министър на МВР "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%BE%D0%B9%D0%B4%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%BA%D0%BB%D0%B5%D1%82%D0%B2%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news654767.html", "text": "Лидерът на ГЕРБ Бойко Борисов и бъдещ премиер за трети път влезе преди минути в Народното събрание. Малко преди това Борисов даде попълнен мандат на новите министри, които се очаква да бъдат гласуване в 11 часа от народните представители. Президентът Румен Радев заяви, че указът за гласуването и избирането на правителство е готов и ще бъде пуснат до председателят на Народното събрание.", "date": "2017.05.04", "title": "ПЪРВО В ПИК! Борисов дойде в парламента за клетвата на правителството "}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D0%BD%D0%B0-%D0%BF%D1%8A%D1%82-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%80%D0%B5%D0%BA%D0%BE%D1%80%D0%B4-news654764.html", "text": "12 месеца делят Борисов от това да победи Стамболов като мандат. Това заяви социологът Андрей Райчев пред Нова тв. „Ако изкара до юни догодина, ще постави рекорд. Със сигурност ще изкара до есента“, каза социологът. По думите му Борисов е на път да направи исторически запис и това не го казва с ирония.", "date": "2017.05.04", "title": "Андрей Райчев: Борисов е на път да направи рекорд"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B4%D0%B8-%D0%BA%D0%BB%D0%B5%D1%82%D0%B2%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D0%BA%D0%B0%D1%80%D0%B0%D1%82-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5---%D0%B3%D0%BB-news654766.html", "text": "Малко преди клетвата на новото правителство \"Борисов 3\" народните представители успяха да се скарат за депутатските заплати. Първи на парламентарната трибуна излезе Крум Зарков от БСП, който заяви, че не може техните заплати да растат, докато сред хората се усеща всеобщ недостиг и ниски заплати, както и пенсии, а вчера по време на изслушването пък е станало ясно, че военните мизерстват. Данаил Кирилов от ГЕРБ пожела дебатите да бъдат прекратени, тъй като днес е важен ден за България и не е редно да се правят подобни дебати. От ГЕРБ не веднъж са казвали, че искането на БСП е попуристко. Дебатите бяха прекратени, а предложението за замразяване на депутатските заплати не бе прието.", "date": "2017.05.04", "title": "ИЗВЪНРЕДНО В ПИК TV! Преди клетвата на правителството, депутатите се карат за заплатите - гледайте НА ЖИВО"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-news654749.html", "text": "„Софийска вода” временно ще прекъсне водоснабдяването в някои части на столицата на 4 май, съобщиха от водоснабдителното дружество. Във връзка с подмяна на сградно водопроводно отклонение на ул. „Солун“ жк. „Бели брези“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: бл. 25, бл. 26, бл. 27, бл. 28, бл. 29. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Солун“ ъгъла с ул. „Хайдушка гора“. На 4 май, четвъртък, във връзка с подмяна на сградно водопроводно отклонение на ул. „Георги Данчов“ Център, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Дамян Груев“ от ул. „Кирил Пейчинович“ до ул. „Йорданка Филаретова“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Георги Данчов-Зографина“ ъгъла с ул. „Дамян Груев“. На 4 май, четвъртък, във връзка с подмяна на сградно водопроводно отклонение на ул. „Кривина“ жк. „Христо Смирненски, се налага спиране на водоподаването от 10:00 до 19:00 часа на клиентите на „Софийска вода”, живеещи в района на ул. 590. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: между бл. 73 и бл. 74. На 4 май 2017 г. (четвъртък), във връзка с пресвързване на сградно водопроводно отклонение на ул. „Куманово“ жк. „Фондови жилища“, се налага спиране на водоподаването от 9:30 до 17:30 часа на клиентите на „Софийска вода”, живеещи в района на: бл. 209, бл. 209А, бл. 23 Можете да следите развитието на всички планирани теренни дейности в реално време чрез Виртуалния информационен център на дружеството тук. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Куманово“ ъгъла с ул. „Якоруда“. На 4 май 2017 г. (четвъртък), във връзка с монтаж на спирателен кран на ул. „Скопие“ жк. „Банишора“, се налага спиране на водоподаването от 9:00 до 19:00 часа на клиентите на „Софийска вода”, живеещи в района на: по ул. „Скопие“ от ул. „Габрово“ до ул. „Подполковник Калитин“ Военни поделения, магазин „Кауфланд“ ул. „Скопие“, ул. „Подполковник Калитин“, бул. „Ген. Николай Столетов“, ул. „Майор Георги Векилски“ Можете да следите развитието на всички планирани теренни дейности в реално време чрез Виртуалния информационен център на дружеството тук. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Скопие“ №3 до магазин „Кауфланд“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0700 12121", "date": "2017.05.04", "title": "Ето къде няма да има вода в София днес"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D0%BB%D0%B8%D1%87%D0%BD%D0%B8%D1%82%D0%B5-%D1%81%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BE%D1%82%D0%BA%D0%B0%D0%B6%D0%B5-%D0%BF%D0%BE%D1%81%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BA-news654769.html", "text": "\"Ставам на едни хубави мъжки години и трябва да отделя повече време на ателието си. Пък и всичките знаете какви лични здравословни причини имам \", каза пред камерите на БНТ Вежди Рашидов. Така той обясни защо е отказал да стане министър на културата. Той допълни,че най-трудното нещо за него било да каже на Борисов,че отказва да стане министър. \"Не съм предал доверието му. Аз ще му помагам с каквото мога. С Борисов се работи лесно\", допълни Рашидов. Той каза,че неговият приемник Боил Банов вече е наясно,че политиката не е това, което чуваме.", "date": "2017.05.04", "title": "ОТ ПОСЛЕДНИТЕ МИНУТИ! Вежди Рашидов обясни личните си причини да откаже поста министър на културата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-%D0%BE%D1%82-%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%B0%D1%82%D0%B0-%D1%82%D0%BE%D1%87%D0%BA%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news654770.html", "text": "Най-горещата точка в страната днес е в сградата на Народното събрание, където ще бъде гласуван бъдещия кабинет \"Борисов 3\". Депутатите излязоха в почивка до 11 часа, но агенция ПИК излъчва НА ЖИВО в кулоарите на парламента, където народните представители се готвят за предстоящото гласуване.", "date": "2017.05.04", "title": "ИЗВЪНРЕДНО В ПИК TV! Гледайте НА ЖИВО от най-горещата точка в страната!"}
{"url": "http://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%BA%D1%8A%D0%BD%D1%87%D0%BE-%D1%81%D1%82%D0%BE%D0%B9%D1%87%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D1%8F%D1%81%D0%B5%D0%BD-%D0%B2%D1%8A%D0%BF%D1%80%D0%BE%D1%81%D1%8A%D1%82-%D0%B5-%D0%B2-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D1%82%D0%B0%D0%BA%D1%8A%D0%B2-%D1%84%D0%BE%D1%80%D0%BC%D0%B0%D1%82-news654768.html", "text": "Борисов е ясен, въпросът е в партньора! Знаем какво да очакваме от премиера, но не и какво ще е поведението на патриотите. Причината е в това, че вече има коалиционен съвет, в който хората са 3:3. Това е ново, трудно и се прави за първи път. Това разкри пред социологът Кънчо Стойчев пред Антон Хекимян. „Вижте, тримата патриоти са самонаправили се мъже. Тук Борисов няма да може да ги върти както си иска, както правеше с реформаторите. Сидеров, Симеонов и Каракачанов няма да прекрачат няколко червени линии, защото това ще ги изхвърли от политиката. Така че Борисов няма да може да властва“, разкри социологът. „Подходът на Борисов да си изчисти нещата с патриотите на по-ранен етап е добре. Въпросът сега е да се види дали ще има реформи. Ако кабинетът се забави, нещата няма да тръгнат добре. Ето, например, Захариева направи като правосъден министър много повече, отколкото Христо Иванов за участието си в два кабинета. Кое е лошото!? Кабинетът е формиран. Остава да се сработи добре“, добави анализаторът Емил Кошлуков.", "date": "2017.05.04", "title": "ГОРЕЩ КОМЕНТАР! Социологът Кънчо Стойчев: Борисов е ясен, въпросът е в партньора! Такъв формат се прави за първи път"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B0%D0%BB%D0%BD%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%81%D0%BB%D0%B0%D0%B2%D1%8F%D0%BD%D0%BE%D0%B2%D0%BE-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B5-%D0%B5-%D0%B8%D0%B7%D0%B1%D1%8F%D0%B3%D0%B0%D0%BB%D0%B0-%D0%BE%D1%82-%D0%BA%D0%BB%D0%B0%D1%81%D0%BD%D0%B0%D1%82%D0%B0-%D1%81%D1%82%D0%B0%D1%8F-news654754.html", "text": "Родителите на починалото момче не са разговаряли с нас за спречквания между децата, заяви пред Нова тв Лиляна Манолова, директор на училището, в което са учили двете момчета. Припомняме, че осмокласник почина след сбиване по време на час по биология. 14-годишният Радослав Димитров издъхнал след удар от братовчед си Тонимир. Инцидентът е станал в село Славяново. 14-годишният побойник вече е с обвинение за причиняване на смърт по непредпазливост. Toй е задържан за 24 часа. Тя отрече твърденията на съученици на починалото момче, че учителката, в чийто час е станал инцидентът е избягала от класната стая след случилото се. \"Учителката каза, че Радослав се е свлякъл на земята и е започнал да трепери. Тя го е обърнала на една страна, защото е решила, че това е епилептичен припадък. Други възпитатели също са отишли да помогнат\", разказа Манолова. Иззети са камерите от класната стая. От регионалния инспекторат по образование обясниха, че тече разследване.", "date": "2017.05.04", "title": "Директорката на фаталното училище в Славяново: Учителката не е избягала от класната стая"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%BB%D0%B0%D0%BA-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%BA%D1%80%D0%B0%D0%B9-%D0%BF%D0%B8%D1%80%D0%B4%D0%BE%D0%BF-news654772.html", "text": "Товарен влак е дерайлирал край гара Пирдоп. Това налага промени в маршрута на влаковете, пътуващи по Подбалканската линия. В засегнатия участък, пътниците ще бъдат превозвани с автобуси, съобщи БНР.", "date": "2017.05.04", "title": "ОТ ПОСЛЕДНИТЕ МИНУТИ! Влак дерайлира край Пирдоп "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%BE%D0%B9-%D0%BF%D0%BE%D0%B5%D0%BC%D0%B0-%D0%BA%D0%BE%D1%80%D0%BC%D0%B8%D0%BB%D0%BE%D1%82%D0%BE-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0--news654771.html", "text": "\"Ще носим политическа отговорност за хората, които сме предложили. Това коментира Валери Симеонов, вицепремиер по демографската политика в бъдещия кабинет на Бойко Борисов 3. Той коментира и въпросът, кой ще поеме ръководството на парламентарната група на патриотите, след като двама от съпредседателите ще заемат вицепремиерски постове в бъдещия кабинет с думите:  „В България, в Народното събрание, ръководители дал Господ. Симеонов каза още, че тепърва ще се решава кой ще поеме ръководството на Обединените патриоти в отговор на въпрос дали патриотите ще продължат да се управляват в триумвират. За свои приоритети като вицепремиер по демографската политика Симеонов посочи тези, заложени в управленската програма на бъдещето правителство. За себе си Симеонов коментира, че е добър изпълнител. За предложените за министри от Обединени патриоти Емил Караниколов и Нено Димов, Симеонов бе категоричен, че те ще носят политическа отговорност за тях. „Ние самите ще носим политическа отговорност за хората, които сме предложили“, коментира Симеонов и допълни, че това е записано в коалиционното споразумение. „Ние можем, имаме правото да предлагаме хора, които не са политически ангажирани“", "date": "2017.05.04", "title": "ЕКСКЛУЗИВНО В ПИК! Валери Симеонов разкрива кой поема кормилото на патриотите в парламента (ОБНОВЕНА)"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news654773.html", "text": "Футболните мачове по телевизията днес, с роден коментар. Интересна среща между Селта и Манчестър Юнайтед от 1/2-финалите на Лигас Европа, както и още интригуващи двубои от терените в чужбина. 13:00 - ЕП до 17 г., Германия – Босна и Херцеговина по Евроспорт 1, 15:00 - ЕП до 17 г., Норвегия – Англия по Евроспорт 1, 17:00 - ЕП д о17 г., Сърбия – Ирландия по Евроспорт 1, 21:45 - Брадфорд – Флийтууд по Диема Спорт, 21:45 - Милуол – Скънторп по Диема Спорт 2, 22:05 - Лига Европа, Селта – Манчестър Юнайтед по БНТ1/БНТ HD.", "date": "2017.05.04", "title": "Мачовете по телевизията днес"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%B4%D0%BD%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%B8%D0%BF%D0%BD%D0%B5%D1%82%D0%B5-%D0%BA%D0%BE%D0%BC%D0%B8%D0%BD%D0%BE%D1%87%D0%B8%D1%81%D1%82%D0%B0%D1%87-news654750.html", "text": "Всеки е чувал поверието, че да пипнеш коминочистач носи щастие и късмет. Няма по-добър момент в годината да го направите от 4 май. Днес светът отбелязва Международния ден на металурга, пожарникаря и коминочистача. Празнува се, тъй като според католически календар, се почита паметта на патрона на тези професии Свети Флориан, разказват от \"Марица\". Той е австрийски християнин, роден през 250 г. в градчето Енс, някогашната Римската империя. Животът му протича в периода, в който християните все още са преследвани. Когато е младеж е мобилизиран в армията на император Диоклециан, където е бил ангажиран с набирането на войници. Свети Флориан е имал задължение да организира противопожарните бригади. В немскоговорящите страни името Флориан е синоним на пожарникар. В някой случаи вместо “Извикай пожарна”, всъщност се използва “Викни Флориан”. Трите професии - металург, пожарникар и пожарникар, са обединени от факта, че изискват много физическа дейност и не са сред най-безопасните поприща. Металурзите в България редовно се оплакват от ниски заплати, а и пожарникарите също не трупат много имане, докато рискуват живота си, за да спасяват другите. Най-рядка остава професията коминочистач. От наследствен занаят тя е прераснала в частен бизнес. Почистването на комините е задължително поне веднъж в годината. Често коминочистачите са наричани Черен Петър, а няколко поколения си спомнят едноименната детска игра на карти.", "date": "2017.05.04", "title": "Ето защо днес трябва да пипнете коминочистач "}
{"url": "http://pik.bg/%D0%BA%D0%BE%D1%81%D0%BE%D0%B2%D0%BE-%D1%89%D0%B5-%D0%BF%D0%BE%D0%B4%D0%B0%D0%B4%D0%B5-%D0%BC%D0%BE%D0%BB%D0%B1%D0%B0-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2017-%D0%B3-news654761.html", "text": "Енвер Ходжай, министърът на външните работи на най-младата държава на Балканския полуостров , съобщи, че до края на текущата година Косово ще подаде молба в Европейския съюз за получаване на статут на кандидат за присъединяване към Общността, предава македонският телевизионен канал „Алсат М“. „Искаме да видим Сърбия, Македония, Босна и Херцеговина, Черна гора като част от ЕС, но смятаме, че трябва да бъдем наградени за работата, която свършихме в нашата страна и в рамките на диалога, точно както и нашите колеги в Белград“, подчерта Ходжай при посещение в Брюксел в отговор на въпрос каква е целта на подобна стъпка, при положение, че Косово не отговаря на основните изисквания за статут на кандидат за членство в ЕС.", "date": "2017.05.04", "title": "Косово ще подаде молба за членство в ЕС до края на 2017 г."}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BC%D0%B8-%D0%B7%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D1%81-%D0%B5-%D0%B4%D0%BE%D1%81%D1%82%D0%BE%D0%B9%D0%BD%D0%B0-news654778.html", "text": "Смятам, че номинацията ми за министър за Българското председателството на Съвета на ЕС е една достойна, това е важна тема. Това каза пред журналисти в Народното събрание народният представител от ГЕРБ Лиляна Павлова преди гласуването на състава на Министерски съвет. „Председателството е много важен приоритет за България“, заяви тя.", "date": "2017.05.04", "title": "Лиляна Павлова: Номинацията ми за министър за председателството на Съвета на ЕС е достойна"}
{"url": "http://pik.bg/%D1%88%D0%B0%D1%88-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D1%81%D0%BE%D0%BC%D0%B0%D0%BB%D0%B8%D0%B9%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE-%D0%B3%D1%80%D0%B5%D1%88%D0%BA%D0%B0-news654746.html", "text": "Сомалийски министър е бил застрелян вчера, вероятно погрешка, близо до сградата на правителството в Могадишу, предаде ДПА. Министърът на благоустройството Абас Сираджи е загинал при престрелка между неговите бодигардове и тези на главния одитор Нур Фарах, съобщи високопоставен служител по сигурността на име Мохамед Хасан. Хасан каза, че охраната на министъра погрешка е сметнала Фарах, който пътувал в брониран автомобил, за заплаха. Главният одитор е невредим. Няколко от бодигардовете на Сираджи са ранени при инцидента.", "date": "2017.05.04", "title": "ШАШ! Застреляха сомалийски министър по грешка"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B4%D0%BF%D1%81-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BB%D0%B8-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BC%D1%83-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news654780.html", "text": "Позицията на ДПС за правителството е напълно ясна. Няма как да подкрепим кабинет, в който участват крайни националисти. Това заяви пред Канал 3 депутатът от ДПС Джейхан Ибрямов. \"Ние сме ярка опозиция на това управление. Не вярвам този кабинет да издържжи толкова дълъг период\", добави той.", "date": "2017.05.04", "title": "Депутат от ДПС разкри ще подкрепи ли партията му новото правителство"}
{"url": "http://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-%D1%84%D0%BE%D1%80%D0%BC%D0%B0%D1%82%D1%8A%D1%82-%D0%BC%D1%83-%D1%81%D1%8A%D0%B2%D1%81%D0%B5%D0%BC-%D0%BD%D0%B5-%D0%B5-%D0%B1%D0%B5%D0%B7%D0%BE%D0%B1%D0%B8%D0%B4%D0%B5%D0%BD-%D1%81%D1%82%D1%80%D0%B0%D0%BD%D0%BD%D0%BE-%D0%B5-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0--news654765.html", "text": "Политолозите доц. д-р Антоний Гълъбов и проф. Антоний Тодоров коментираха новия кабинет “Борисов 3“. Доц. д-р Антоний Гълъбов обясни, че най – важното е архитектурата на правителството и поясни, че то може да ни каже много за бъдещето. „Четиримата вицепремиери са много интересно структурирани като сфери, като дизайн, като архитектурна конструкция“, заяви той. Политологът напомни, че е много важно дали един вицепремиер разполага с една администрация или не. „От конструкцията можем да разберем приоритетите на коалиционното управление“, заяви още Гълъбов пред БНТ. Според проф. Антоний Тодоров съставът на кабинета „Борисов 3“ е договорен. „По-важното в това правителство не е как се разпределят мандати, кой за какво ще отговаря, а по-важното е участието на Обединените патриоти в това правителство. Точно тяхното участие е странното“, заяви той. Форматът ГЕРБ – ОП съвсем не е безобиден, напомни проф. Тодоров. „Това ли беше единствената възможност в този парламент да се формира стабилно правителство“, попита Тодоров, а Гълъбов категорично отговори: „Да, единствената възможност беше“.", "date": "2017.05.04", "title": "Политолози за кабинета \"Борисов 3\": Форматът му съвсем не е безобиден, странно е участието на Обединените патриоти "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B5-%D0%B5%D0%B4%D0%BD%D0%BE-%D0%B4%D0%B5%D1%82%D0%B5-%D1%83%D1%87%D0%B8%D0%BB%D0%B0-%D0%BF%D0%B5%D0%B4%D0%B0%D0%B3%D0%BE%D0%B3%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news654779.html", "text": "Загиналата студентка в мелето край Белоградчик е учила във Великотърновския университет. Момичето почина при зловещата катастрофа снощи край монтанското село Смоляновци, съобщи „Конкурент“. Информацията беше потвърдена от близки до покрусеното семейство. Младата жена Иванина Б.К. се е прибирала у дома, за да изкара Гергьовден. Качила се на фаталния курс са „Монтана Автотранспорт“ от Враца, в чиито филиал на ВТУ е следвала. Второкурсничката е учила в специалността „Предучилищна педагогика с английски език“ е пътувала към Белоградчик с единствения транспорт за голяма част от хората в този край, какъвто е рейсът от столицата до града на скалите. Загиналата е единствено дете в семейството. Родителите й били прекрасни хора, които снощи са били покрусени от трагедията. Майката, която е от Белоградчик, работи в местно предприятие за изработка на изолатори за влакове, а бащата, чийто корени са от видинското село Ружинци – е общински служител в Белоградчик и работи в туристическия комплекс пещера „Магура“. За съжаление трагедията, сполетяла фамилията снощи не е единствената. Преди години се разиграла друга драма, свързана с бабата на загиналата жена.", "date": "2017.05.04", "title": "ТРАГЕДИЯТА Е ПЪЛНА! Загиналата край Монтана студентка е едно дете, учила педагогика (СНИМКА)"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B6%D0%B8%D0%B2%D0%B5%D1%8F%D1%82-%D1%81-%D0%BC%D0%B0%D0%BC%D0%B0-%D0%B8-%D1%82%D0%B0%D1%82%D0%BA%D0%BE-%D0%B4%D0%BE-30-%D0%B3%D0%BE%D0%B4%D0%B8%D1%88%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82-news654751.html", "text": "Младите българи напускат средно на около 29-30 години родителите си и предпочитат да живеят по-дълго в домакинство с останалите членове на семейството си. Това сочат данни от анализ на Евростат за средната възраст на младите европейци, които са напуснали родителското домакинство през 2015 г. Мъжете у нас напускат родителското домакинство на около 31 години, а жените на 27, показват детайли от проучването на Евростат. По данни на националната статистика у нас за посочения период са живели малко над 850 хиляди млади българи на възраст 20-30 години. От тях около 450 хиляди са били мъжете, а 400 хиляди - жените. Прогнозите на НСИ обаче са, че поради ред демографски причини тази възрастова група ще се свие с около 150 хиляди млади българи през 2020 г., а през 2025 г. - с близо 200 хиляди. Като основни причини за продължителното съвместно съжителство между две поколения у нас, експерти отчитат няколко причини - липсата на работа и на пари за издръжка на младите, липсата на средства за закупуване на собствен дом от младите или силна семейна привързаност между деца и родители. В Европейския съюз средната възраст на младежите, напускащи родителското семейство, е била 26,1 през 2015 г. В държавите-членки обаче съществуват значителни различия. Трите северни държави-членки са тези, в които младите хора са напуснали по-рано дома си: в Швеция - на 19,7 години, в Дания - на 21 години и във Финландия - на 22 години. Следват: Люксембург /23 години/ , Естония /23,6 години/, Холандия /23,7 години/, Германия /23,8 години/ и Франция /24 години/. В противоположния край на скалата младите хора в Хърватия остават най-дълго в родителското домакинство - до средна възраст 31,4, следвани от Малта /31,1/, Словакия /30,9/, Италия /30,1/, Гърция /29,4/, Испания /29 години/ и др. Държавите с най-висок процент на подрастващо население в ЕС са Ирландия - 22 на сто от общия брой на населението в страната, следвана от Франция - 18,6 на сто и Великобритания - 17,6 на сто, отчитат данните на Евростат.", "date": "2017.05.04", "title": "СПОРЕД ЕВРОСТАТ: Българите живеят с мама и татко до 30-годишна възраст  "}
{"url": "http://pik.bg/%D0%B3%D1%80%D0%B8%D1%88%D0%BE-%D1%89%D1%83%D1%80%D0%BC%D1%83%D0%B2%D0%B0-%D0%B1%D1%8A%D1%80%D0%B7%D0%B0-%D1%82%D0%B8%D1%82%D0%BB%D0%B0-news654809.html", "text": "Днес Григор Димитров ще вземе участие в демонстративен тайбрек турнир. Състезанието ще се проведе в Мадрид. Събитието предшества Мастърса в испанската столица с награден фонд 6,408,230 евро, на който битките в основната схема започват в понеделник. В тайбрек нафпреварата ще се включат по осем представители на АТР и WTA тура, които бяха разпределени в две схеми на елиминации. Всеки мач ще представлява тайбрек до 10 точки, а за спечелването на турнира ще са необходими три победи. Григор започва срещу британеца Даниел Евънс, а на полуфинал го очаква Лука Пуй или Фернандо Вердаско. Евентуалните му съперници на финала са Вавринка, Бердих, Сок и Лопес, пише \"Тенис кафе\". \"Димитров е спечелил повече от половината геймове с тайбрек в кариерата си – 55%. По тази причина е нормално да бъде сочен сред фаворитите. В началото на 2017 г. показа най-добрия тенис в кариерата си, а драматичната му загуба от Рафаел Надал на Откритото първенство на Австралия ще се помни винаги. Може би най-силните мачове на обичания по цял свят българин тепърва предстоят. Той е популярен навсякъде, а ако проверите класациите за най-атрактивни удари в последните няколко години, той задължително присъства. Като добавим характера на българина, удоволствието за зрителите на \"Tie Вгеак Tens“ е гарантирано“, гласи представянето на нашата звезда. Шампионите ще вземат по 200 000 долара. За борбата с домашното насилие са предвидени 100 000. Началото на двубоите е в 21:00 ч. българско време. В схемата при жените ще участват Шарапова, Пуиг, Кийс, Кузнецова, Радванска, Мугуруса, Конта и Халеп.", "date": "2017.05.04", "title": "Гришо щурмува бърза титла"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D1%82%D1%8F%D0%B3%D0%B0%D1%82-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D0%B4%D0%BD%D0%B5%D1%81-%D0%B2-%D0%B4%D1%8A%D0%BD%D0%BE%D1%82%D0%BE-%D0%BD%D1%8F%D0%BA%D0%BE%D0%B9-%D1%81%D0%B8-%D0%B2%D0%B8%D1%82%D0%B0%D0%BD%D0%BE%D0%B2-%D0%BE%D1%82-%D0%B1%D1%81%D0%BF-%D0%B8-%D1%85-news654801.html", "text": "Мъти се бунт срещу новия кабинет днес от 13,30 ч. За тогава пред храм-паметник \"Александър Невски\" са свикани неизвестен брой хора, които трябва да скандират срещу правителството \"Борисов\", разкриха пред ПИК неколцина столичани, пожелали анонимност. На всички тях са предлагани по 15 лева за час, за да се включат в \"мероприятието\". Средствата идвали от някой си \"Витанов\", за когото се знаело, че работел за БСП. \"Витанов\" пък бил в тясна координация с хора от екипа на Слави Трифонов. \"Организацията тече от две седмици. Знаеше се, че трябва да сме готови за 4 май. Тази сутрин ни позвъниха и ни казаха конкретния час, в който трябва да се активираме\", разкриха информаторите на ПИК. Припомняме, че лидерката на БСП Корнелия Нинова вчера официално призна, че наскоро е провела тайна среща със Слави Трифонов в кабинета на бизнесмена Георги Гергов в ЦУМ. ПИК научи, че протестите се подкрепят и от няколко фейсбук групи с анонимни автори, основната от които е \"Национален протест срещу безобразията в България\". Не я ясно кой стои зад тях, тъй като няма физически лица за призивите за протести, но става ясно, че се подготвят ударно и от няколко седмици публикуват клипове и плакати срещу коалицията на ГЕРБ и Патриотите, както и бъдещия кабинет.", "date": "2017.05.04", "title": "ИЗВЪНРЕДНО В ПИК! Стягат бунт срещу новия кабинет днес! В дъното някой си Витанов от БСП и хора на Слави Трифонов. Цената: 15 лв. на човек"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D1%82%D1%81%D0%B5%D1%87%D0%B5-%D0%BD%D0%B5-%D1%81%D1%8A%D0%BC-%D0%BE%D1%81%D1%82%D0%B0%D0%B2%D0%B8%D0%BB%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-news654808.html", "text": "Не съм оставила съдебната реформа. Това каза пред журналисти на влизане в сградата на парламента народният представител от ПГ на ГЕРБ и бъдещ вицепремиер и министър на външните работи Екатерина Захариева. „Ще разчитам на хора като Ради Найденов, който е един от най-добрите дипломати. Един министър трябва да има екип. Чувствам се подготвена. Има какво да уча, човек винаги има какво да учи“, коментира Захариева. Попитана защо е изоставила съдебната реформа, Захариева отговори с думите: „Напротив, предложението на премиера Борисов е да бъда вицепремиер, който ще отговаря за правосъдната реформа, така че не съм я оставила със сигурност“.", "date": "2017.05.04", "title": "Екатерина Захариева отсече: Не съм оставила съдебната реформа"}
{"url": "http://pik.bg/%D1%8F%D1%80%D0%BE%D1%81%D1%82-%D0%B6%D0%B5%D0%BD%D0%B0-%D0%B8%D0%B7%D1%8F%D0%B4%D0%B5-9000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B4%D0%B0-%D0%BD%D0%B5-%D0%B3%D0%B8-%D0%B4%D0%B5%D0%BB%D0%B8-%D1%81-%D0%B1%D0%B8%D0%B2%D1%88%D0%B8%D1%8F-%D1%81%D1%8A%D0%BF%D1%80%D1%83%D0%B3-news654774.html", "text": "Колумбийка погълна 9000 долара в банкноти по 100 долара, за да не се налага да ги дели с бившия си съпруг, съобщи прокуратурата в департамента Сантандер. Това съобщи РИА Новости. 28-годишната жена се разделила с мъжа си и смятала да се премести в Панама. Спестяванията, натрупани по време на съвместния им живот, решила да изяде, за да уязви бившата си половинка. След поглъщането на банкнотите жената била приета в болница, където лекарите извадили книжните пари от стомаха й. Пациентката съжалявала, че в добро състояние били само 5 700 долара, а останалите купюри били повредени от стомашните сокове, защото жената, започнала да ги усвоява. Властите нямат претенции към бившата съпруга, защото парите били спестени законно – от продажба на имоти на семейната двойка.", "date": "2017.05.04", "title": "ЯРОСТ! Жена изяде 9000 долара, за да не ги дели с бившия съпруг "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D1%89%D0%B5-%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D1%81%D1%8F%D0%BD%D0%BA%D0%B0-news654816.html", "text": "Изненадваща рокада се случва във властта, научи ексклузивно агензия ПИК. Бившият главен секретар по времето на кабинета \"Орешарски\" Светлозар Лазаров е отказал няколко сладки поста във властта - на МВР министър, на зам.-министър във вътрешното ведомство и на главен секретар, но пък е приел друг. Лазаров не искал да е на първите редици на властта и затова приел единствено да стане първи съветник на вицепремиера,отговарящ за силовите ведомства, и министър на отбраната Красимир Каракачаном. Така бившият главен секретар ще съветва Красимир Каракачанов в политиката му по сигурността на страната. Според не едно и две мнения на хора в структурите, това може само да означава, че Лазаров ще бъде сивият кардинал в силовите ведомства и до голяма степен министър в сянка.", "date": "2017.05.04", "title": "ПЪРВО В ПИК! Светлозар Лазаров ще е министър в сянка"}
{"url": "http://pik.bg/%D1%88%D0%B2%D0%B5%D0%B4%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D1%82%D0%B0%D0%BA%D0%B0-%D1%81-%D0%BC%D0%B8%D0%BD%D0%BE%D1%85%D0%B2%D1%8A%D1%80%D0%B3%D0%B0%D1%87%D0%BA%D0%B0-%D0%B2-%D0%BC%D0%B0%D0%BB%D0%B8-news654790.html", "text": "Няколко шведски военнослужещи са пострадали при нападение с минохвъргачка в Мали, съобщи вестник \"Дъ локал\", като се позовава на изявление от Въоръжените сили на скандинавското кралство. Атаката е била насочена срещу мироопазващите сили на ООН в Тимбукту. Един от войниците е ранен от отломки, а други двама са пострадали вследствие на вдишване на дим. На всички е оказана помощ от шведски медицински персонал, се казва в изявлението на военните в Стокхолм. При нападението, извършено в сряда, е загинал един войник. Неговата националност не се съобщава, но не е гражданин на Швеция. В мироопазващата мисия на ООН в Мали участват около 250 шведски военнослужещи, допълва изданието.", "date": "2017.05.04", "title": "Шведски войници ранени при атака с минохвъргачка в Мали "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D1%81%D0%BE%D1%87%D0%B8-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%BF%D0%BE%D1%80%D0%B0%D0%B4%D0%B8-%D0%BA%D0%BE%D0%B8%D1%82%D0%BE-%D0%B1%D1%81%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D0%B1-news654819.html", "text": "БСП ще гласува \"против\" кабинет, предложен от Бойко Борисов поради три причини. Това заяви от парламентарната трибуна председателят на \"БСП за България\" Корнелия Нинова по време на дебатите преди гласуването на кабинета \"Борисов 3\". \"Първата причина е поради сериозните различия в нашите програми. В наше лице ще имате алтернатива на вашата програма.Втората причина е за това, че приоритетите на вашето правителство са отказ от предизборните ви обещания. Третата причина, поради която няма да подкрепим правителството, е заради несигурността, която излъчва кабинета\", допълни тя. Според Нинова от 53 обещания в предизборната кампания на \"Обединени патриоти\", в бъдещата програма на правителството е залегнала едва половин обещание. \"Това е категорична измяна на избирателите, които са ви подкрепили заради предизборната ви програма\", отсече социалистката. \"В коалиционното ви споразумение нито веднъж не се споменава думата бедност. Обещанието ви, че ще се съобразявате с нуждите на хората, не отговаря на това, което сте написали в коалиционното споразумение\", обърна се Нинова към Борисов. \"Наблюдаваме тотална промяна що се отнася до енергийните помощи за бедните\", сподели лидерът на БСП и добави: \"За сметка на това продължавате две политики, които не са лоши, но са съмнителни - едната е строителството на пътища. То идва в момент, в който има проверки в АПИ. Другата политика е санирането, въпреки следното заключение на служебния кабинет, което гласи, че програмата за саниране е поставена под въпрос заради завишени цени.\" \"Обещаното увеличение на служителите в МВР остана някъде на предизборните митинги. Обещаното увеличение на хората в отбраната също се загуби някъде. Желанието на Патриотите бежанските лагери да отидат на на границата, сега се промени в разширяване и укрепване на лагерите в Харманли и Пъстрогор\", отсече социалистката. \"Мината в коалиционното споразумение е това несигурно мнозинство, което имате в парламента. В програмата на ГЕРБ пише, че приемането на въпросите от референдума ще е първа точка за Вас, след като влезете в парламента. Сега тази точка отпадна. Референдум няма да има\", заяви лидерът на БСП. \"Това правителство направи пълна подмяна на идеите, заради които двете партии бяха подкрепени. Кабинетът \"Борисов 3\" ще бъде най-яркият пример за подмяната на народната воля\", отсече Нинова. По думите й е наложителна промяната в политическото статукво.", "date": "2017.05.04", "title": "ИЗВЪНРЕДНО В ПИК TV! Корнелия Нинова посочи причините, поради които БСП няма да подкрепи кабинета на Борисов (ОБНОВЕНА)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BB%D0%B5%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D1%85%D0%BB%D0%B0%D0%BF%D0%B0%D0%BA-%D0%B8%D0%B7%D0%BF%D0%B0%D0%B4%D0%BD%D0%B0%D0%BB-%D0%B2-%D0%BA%D0%BE%D0%BC%D0%B0-%D1%81-42-%D0%BF%D1%80%D0%BE%D0%BC%D0%B8%D0%BB%D0%B0-%D0%B2-%D0%BA%D1%80%D1%8A%D0%B2%D1%82%D0%B0-news654802.html", "text": "Тийнейджър в кома с 4,2 промила в кръвта е бил приет в отделението по токсикология към Военноморска болница във Варна. 14-годишното дете си организирало \"алкохолен маратон\" със свой 13-годишен приятел по време на празниците, съобщи пред \"Фокус\" доц. д-р Снежа Златева, ръководител на Клиниката по интензивно лечение на остри отравяния и токсикоалергии. \"Сервиран им е алкохол в таверна, а след това в дискотека. Другото дете е прието с 1,2 промила\", обяви тя. Децата вече са изписани, след като им е направена интоксикация.", "date": "2017.05.04", "title": "ПОТРЕС! Лекари спасиха хлапак, изпаднал в кома с 4,2 промила в кръвта "}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-news654827.html", "text": "Днес рожден ден празнува звездата на родния бокс Кубрат Пулев. Кобрата става на 36 години, а за Пулев предстои може би най-добрия спортен подарък. Кобрата си спечели правото да бъде претендент за титлата на Международната боскова федерация. Съвсем скоро трябва да стане ясно дали Кубрат ще се бие с шампиона Джошуа, или Антъни ще оваканти пояса. При втория сценарий - Кобрата най-вероятно ще спори с Карлос Такам или Дейдид Хей. Пулев е спортиаст номер 1 на България за 2012 година, носител е на приза \"Мъж на годината\" за 2013-а. На професионалния ринг има 25 победи и само 1 загуба. Кубрат мечтае българин да е световен шампион при свръхтежките. И е близо до сбъдване на големия успех. Пулев може да се похвали с престижни победи над Александър Димитренко, Александър Устинов, Тони Томпсън, Дерек Чисора, а сега идва време за нов мач на Кобрата за световната титла.", "date": "2017.05.04", "title": "Кобрата празнува!"}
{"url": "http://pik.bg/%D1%83%D0%B4%D0%B0%D1%80-%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6-%D0%BE%D1%82-%D0%B2%D0%B8%D0%B4%D0%B8%D0%BD-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB-%D0%BC%D0%BD%D0%BE%D0%B3%D0%BE-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-news654805.html", "text": "Криминално проявеният и осъждан 55-годишен с инициали В.В. от село Майор Узуново е задържан вчера за кражба. В дома му полицаите намерили освен откраднати вещи и голям брой незаконно притежавани боеприпаси. Това съобщиха от ОД на МВР - Видин. Разследването започнало след получен сигнал на 2 май за извършена взломна кражба от частен имот в селото. Обект на посегателството, осъществено във времето от началото на месец април до 2 май, били множество битови вещи: хладилник, печка, абсорбатор, маса, диван и други. При извършено претърсване в дома на В.В. служителите на реда открили голяма част от инкриминираните вещи. Иззети били незаконно притежавани 238 патрона от различен калибър, както и елементи и части за огнестрелни оръжия. Мъжът е задържан с полицейска мярка за срок до 24 часа. Работата по случая продължава в рамките на образуваното в РУ-Видин досъдебно производство.", "date": "2017.05.04", "title": "УДАР! Спипаха мъж от Видин, откраднал много боеприпаси"}
{"url": "http://pik.bg/%D0%BB%D1%8E%D1%82%D0%B0-%D1%81%D1%85%D0%B2%D0%B0%D1%82%D0%BA%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0%D1%8F%D0%B4%D0%B5-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%89%D0%BE-%D1%87%D0%B5%D1%82%D0%B5%D1%82%D0%B5-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%B8%D1%8F--news654829.html", "text": "Красимир Каракачанов обори повечето твърдения на Корнелия Нинова в пленарната зала. Припомняме, че социалистката заяви, че \"Обединени патриоти\" са се отказали от предизборните си обещания . \"Г-жо Нинова, явно, че Обединените патриоти са необорим фактор в българската политика. Иначе нямаше да ни отделите толкова време. И друго. Тук чух,че вие четете програмата на Патриотичния фронт от 2014 година. Защо?\", каза Каракачанов от трибуната на парламента. Той припомни на Нинова, че вече се намираме в 44-то Народно събрание, а не в 43-то. Патриотът я призова, ако в БСП иска да бъдат приети промените за минималната пенсия и за връщането на наборната служба, да подкрепят правителството на Борисов.", "date": "2017.05.04", "title": "ЛЮТА СХВАТКА В ПАРЛАМЕНТА! Каракачанов заяде Нинова: Защо четете програмата на Патриотичния фронт отпреди няколко години? (ОБНОВЕНА)"}
{"url": "http://pik.bg/%D0%BC%D1%8A%D0%B6-%D0%BE%D1%82%D0%B2%D0%BB%D0%B5%D1%87%D0%B5-%D0%B2%D0%B8%D0%BA%D0%B8-%D0%BE%D1%82-%D0%BC%D0%B0%D1%81%D1%82%D0%B8%D0%BB%D0%BE-%D0%BD%D0%B0-%D1%87%D0%B0%D1%81%D1%82%D0%B5%D0%BD-%D0%BE%D1%81%D1%82%D1%80%D0%BE%D0%B2-news654818.html", "text": "В супер лукс посрещна своя 38-и рожден ден Виктория Терзийска. Влюбеният до уши в нея петролен шеф Петър Величков я заведе в хотел на частния остров Сан Кременте във Венеция, за да отбележат щастливия повод. Цените на стаите, обърнати в български пари, варират от 800 лева за най-обикновеното помещение, като в тях не се включва закуската, до 19 бона за най-луксозния апартамент. Колеги на Вики издават, че тя била избрала приемлив вариант на \"неособено скъпа\" стая за около 1300 лева на нощувка, твърди седмичник. Самият остров е на 10 минути път с лодка от площад Сан Марко и не може да бъде достигнат по друг начин освен с лодките на хотела, в който е отседнало щастливото семейство Величкови.", "date": "2017.05.04", "title": "Мъж отвлече Вики от \"Мастило\" на частен остров"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BA%D1%83%D0%BB%D1%82%D0%BE%D0%B2-%D1%85%D0%B0%D0%BB%D1%84-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-%D0%BC%D0%B5%D1%87%D0%BA%D0%B0%D1%82%D0%B0-%D0%B0%D1%83%D1%82-%D0%BE%D1%82-%D1%81%D0%B8%D0%BD%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news654775.html", "text": "Интересна рокада се подготвя в халфовата линия на \"сините\". . А заместникът на Мечката се очаква да бъде добре познат на родните фенове полузащитник. Владимир Гаджев е пред завръщане в \"Левски\", твърди \"Меридиан Мач\", позовавайки се на сигурен източник от \"Герена\". Халфът, който изпадна с отбора на Ковънтри в четвърта дивизия на Англия, със сигурност напуска клуба в края на сезона и ще се превърне в свободен агент. Гаджев е един от любимците на старши треньора на \"сините\" Николай Митов. На \"Герена\" се говори усилено, че двамата вече са се разбрали да се видят след края на сезона, за да обсъдят завръщането на Владо в \"Левски\". Митов иска да вземе Владимир за заместник на Георги Костадинов, който на 99 процента напуска отбора след края на сезона. Припомняме, че последният отказва да преподпише договора си със \"сините\", въпреки че клубът му предлага увеличение на заплатата с повече от 100 процента. Самият Владимир Гаджев е в отлични взаимоотношения с Николай Митов. Той тренираше именно под негово ръководство в Септември преди да приеме офертата на Ковънтри. На „Герена\" пък се надяват престоят на халфа в Англия да го е отказал от огромното му желание да играе зад граница. Както е известно, Гаджев се прочу, докато се подвизаваше в \"Левски\" с постоянните си твърдения, че иска трансфер зад граница. Той няколко пъти се сбогуваше с фенове и съотборници, но в крайна сметка оставаше на „Герена\". Завръщането на Владимир Гаджев ще е само малка част от планираната кадрова промяна, която Николай Митов и Даниел Боримиров готвят през паузата. Треньорът и спортният директор работят по мащабна селекция, която включва най-вече попълнения от чужбина. Отборът ще се подсили във всички линии, а новите футболисти може да стигнат дори двуцифрена бройка. Междувременно Георги Косдтадинов по всичко личи ще продължи кариерата си в чужбина. Друг полузащитник на \"сините\" Де Ноойер също е близо до изхода на \"Герена\". Така се очакват сериозни промени в халфовата линия на гранда. Гаджев пък не може да се похвали с много успешни изяви зад граница. Той игра в 14 мача на Ковънтри този сезон в Първа лига като отбеляза един гол. В мачовете за различни купи и дори в проверките Владо също не съумя да си извоюва статут на лидер при островитяните. Като номер 13 не донесе особен късмет на полузащитника. Ето все пак и кадри от един от най-добрите мачове на Владо за Ковънтри. Халфът дори бележи след пробив през центъра и хубав изстрел в левия ъгъл на вратата.", "date": "2017.05.04", "title": "Рокада на \"Герена\"! Култов халф се завръща в \"Левски\", Мечката аут от \"сините\"!? (ВИДЕО)"}
{"url": "http://pik.bg/%D1%86%D1%81%D0%BA%D0%B0-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89%D0%B0-%D0%BE%D1%84%D0%B5%D1%80%D1%82%D0%B0-%D0%BA%D1%8A%D0%BC-%D0%BC%D0%B0%D1%88%D0%B8%D0%BD%D0%B0%D1%82%D0%B0-news654804.html", "text": "Николай Бодуров ще получи впечатляващо предложение за нов договор от ЦСКА. Както е известно, националът парафира с \"червените\" през зимата, като контрактът му е до края на сезона. Опитният бранител определено заздрави отбраната на \"армейците\" и е с важно значение за силните игри на тима напоследък. Той дори успя да се върне в националния отбор, където не се бе появявал почти година и влезе като резерва при победата с 2:0 над Холандия. Бодуров нямаше отбор почти през цялата есен, като по това време неговата половинка бе бременна и го дари с наследник в началото на 2017 година. Играчът осъзнава, че сега е може би последният му шанс да опита отново късмета си зад граница и не бърза да приема предложението на \"армейците\". Неговият мениджър опитва да му уреди трансфер в Турция или Кипър, отбелязва \"Меридиан мач\". През септември благоевградчанинът бе близо до преминаване в състава на Касъмпаша, където играят Страхил Попов и Васил Божиков, но до трансфер не се стигна. Сигурно е обаче, че ако Бодуров не намери подходящ отбор от чужбина, в който да продължи кариерата си, ще остане поне още 6 месеца в ЦСКА. Припомняме, че зад граница в един момент Николай се сдоби с прозвището  - \"Машината\".", "date": "2017.05.04", "title": "ЦСКА с впечатляваща оферта към \"Машината\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news654830.html", "text": "\"Позорно звучи от тази висока трибуна, че в българския парламент вече нямало патриоти. Искам да ви уверя, че в този парламент може да сме малко, но в следващия ще сме повече и ще защитаваме интересите на българския народ\". Това заяви лидерът на Воля Веселин Марешки в първото си изказване преди клетвата на новото правителство. Марешки заяви, че при консултациите с президента ясно са заявили, че няма да подкрепят правителство в което има крайни националисти. Все пак той допълни, че от Воля са склонни да простят грешките и да дадат втори шанс, но не могат да простят действията. За това неговата парламентарна група щяла да следи под лупа всяко действия на министрите. Марешки се обърна директно към Борисов, като го призова да оправдае доверието на Воля, което днес им дават в аванс и да изпълни голяма част от изчетената по-рано програма, за да остане в историята най-успешния министър-председател. Давам ви това което казвам сега в писмен вариант и дори ще ви го разпишем, заяви Марешки и потвърди подкрепата си за това правителство.", "date": "2017.05.04", "title": "ИЗВЪНРЕДНО В ПИК TV! Марешки подкрепя Борисов и правителството - гледайте НА ЖИВО"}
{"url": "http://pik.bg/%D0%BF%D0%B8%D0%BA-tv-%D0%BC%D1%83%D1%81%D1%82%D0%B0%D1%84%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%84%D0%BE%D1%80%D0%BC%D1%83%D0%BB%D0%B0%D1%82%D0%B0-%D0%B7%D0%B0-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B5-%D0%BB%D0%BE%D1%88%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news654831.html", "text": "Ние ще гласуваме против. Въпросът е: Накъде и сега, след изборите? Трябва да се фокусираме и в Европейските проблеми, но и трябва да ги решаваме, подреждайки ги по приоритети. Формулата на мнозинството е лоша. ГЕРБ пак прави коалиция. Сега коалиция с формация от националистически партии, а това не е добре. Това заяви лидерът на ДПС Мустафа Карадайъ от трибуната в парламента. „Сега виждаме лицемерен национализъм. Излъгаха хората. Едно преди изборите, сега друга. Ярък пример за цинизъм е националист да отговаря за демографията. Ще извадим стенограми. Ще си припомним. Народът реши ГЕРБ да води. Но с кого? Това вече е тяхно решение. Ще видим. Никъде в Европа не се допускат националисти във властта. ГЕРБ го правят за втори път, въпреки че това не е нужно. ДПС ще пита за този двоен стандарт. Програма за управление няма, има общи фрази. Това се писа месец, а обществото се облъчваше, че се договаря“, каза още лидерът на ДПС.", "date": "2017.05.04", "title": "ПИК TV! Мустафа Карадайъ: Формулата за мнозинство е лоша (ОБНОВЕНА)"}
{"url": "http://pik.bg/%D0%B1%D0%B5%D0%B7%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D0%B8-%D0%BD%D0%B0%D0%BF%D1%8A%D0%BB%D0%BD%D1%8F%D0%B2%D0%B0%D0%BD%D0%B5-%D1%81%D1%8A%D0%B1%D0%B8%D1%80%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%B4%D0%B8%D0%B5%D1%82%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-news654813.html", "text": "\"Диети за здраве. Пътеводител на здравословното хранене\" на д-р Стоян Бахчеванов е книгата, която ви гарантира, че ще научите всичко най-важно, когато искате да промените физическата си форма. Може да намерите безценния справочник на всички вестникарски павилиони. Освен конкретни режими за отслабване, а и за напълняване, ще научите още: Сред препоръчаните диети са: Японското чудо, Четиридневната диета на супермоделите, Четиринадесетдневата диета \"Чудо\", Стъпаловидната диета, Зодиакална диета, диети с лимонова вода; с чай, кисело мляко и мед; с краставици; с круши, с дини; Житена, Морковена. Ще намерите още пречистващ и разтоварващ режим и много други. А тези, които напротив - искат да качат килограми, ще се сдобият със съвети за тази цел - ще научат кои храни и вещества способстват за трупането на маса, и ще получат редица подходящи кулинарни рецепти за това, например: салата \"Апетит\", пица и бисквити за пълнеене, отвара за качване на килограми и билкова смес за регулиране на метаболизма. Книгата \"Диети за здраве\" се продава в промоционален комплект със сборника \"365 рецепти от българската традиционна кухня\" на обща цена от 4 лв. Само 4 лв. е и цената на кулинарния наръчник на готвача на Тодор Живков \"Ловните рецепки на Бай Данчо. 100 кулинарни идеи за най-вкусен дивеч\", който също се предлага по вестникарските павилиони.", "date": "2017.05.04", "title": "Безценни съвети за отслабване и напълняване събира книгата \"Диети за здраве\""}
{"url": "http://pik.bg/%D1%82%D0%B5%D0%B6%D0%BA%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%89%D0%B5-%D0%B8%D0%BC%D0%B0-%D0%BB%D0%B8-%D0%BC%D0%B0%D1%87-%D0%B4%D0%B6%D0%BE%D1%88%D1%83%D0%B0---%D0%BF%D1%83%D0%BB%D0%B5%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D0%B5%D0%B4%D0%B8-%D1%85%D1%8A%D1%80%D0%BD-news654841.html", "text": "\"Преговорите с Международната боксова федерация и промоутърите на Кубрат Пулев от \"Тийм Зауерланд\" са в ход. През уикенда ще има повече яснота, но ситуацията е много сложна. Ние не искаме да се отказваме от световната титла на Международната боксова федерация, но ако се наложи - ще го направим. Не съществува проблем в това отношение. Идеалният вариант е да успеем да обединим всички титли\", коментира агентът на Антъни Джошуа - Еди Хърн, пред \"Сън\". Интересно е дали ще се стигне до бой между Ей Джей и Кобрата. При овакантяване на пояса Кубрат най-вероятно ще играе с Карлос Такам. Съществува и минимален вариант за втора среща между Владимир Кличко и Пулев. За Джошуа най-приоритетни са мачове с Дионтей Уайлдър и Джоузеф Паркър (също шампиони при свръхтежките). Както и двубой с Тайсън Фюри.", "date": "2017.05.04", "title": "Тежки преговори! Ще има ли мач Джошуа - Пулев? Ето какво разкри Еди Хърн"}
{"url": "http://pik.bg/%D0%B2%D1%80%D0%B0%D0%BD%D1%87%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D0%BF%D0%BE%D0%BC%D0%BD%D0%B8-%D0%B7%D0%B0-%D1%81%D0%B5%D0%B1%D0%B5-%D1%81%D0%B8-%D1%81-%D1%82%D1%80%D1%83%D1%81-%D0%BE%D1%82-41-%D0%BF%D0%BE-%D1%80%D0%B8%D1%85%D1%82%D0%B5%D1%80-news654843.html", "text": "Земетресение разлюля Вранча тази сутрин в 08:59 часа. Трусът е с магнитуд 4.1 по скалата на Рихтер. По данни от Европейския сеизмологичен център епицентърът на земетресението е на 130 км северно от столицата на Румъния - Букурещ, съобщи \"Дунав мост\". Трусът е с дълбочина 134 км. на 45.57 северна ширина и 26.50 източна дължина. Няма данни за жертви и разрушения.", "date": "2017.05.04", "title": "Вранча отново напомни за себе си с трус от 4,1 по Рихтер "}
{"url": "http://pik.bg/%D1%82%D0%B5%D0%B7%D0%B8-%D0%BD%D0%B5%D1%89%D0%B0-%D1%8F%D0%B4%D0%BE%D1%81%D0%B2%D0%B0%D1%82-%D0%B2%D1%81%D0%B5%D0%BA%D0%B8-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-news654834.html", "text": "Искате да проверите избухливостта на българина за около минута? Е, можем да ви предложим перфектен начин да го направите. Това са 10 начина, по които да успееш да го вбесиш бързо и ефективно.", "date": "2017.05.04", "title": "Тези неща ядосват всеки истински българин"}
{"url": "http://pik.bg/%D0%B7%D0%B0%D1%81%D0%B5%D1%87%D0%BA%D0%B0-%D1%80%D0%B0%D0%BC%D0%B7%D0%B0%D0%BD-%D0%BA%D0%B0%D0%B4%D0%B8%D1%80%D0%BE%D0%B2-%D1%81%D1%87%D1%83%D0%BF%D0%B8-%D0%BA%D1%80%D0%B0%D0%BA-%D0%BD%D0%B0-%D0%BC%D0%B0%D1%87-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D1%83%D0%B1%D0%B0-%D0%B8%D0%B3%D1%80%D0%B0-%D0%BD%D0%B0-%D0%BF%D1%80%D0%BE%D1%82%D0%B8%D0%B2%D0%BD%D0%B8%D0%BA%D0%B0-news654812.html", "text": "Рамзан Кадиров счупи крак по време на футболен мач вчера, съобщи РИА Новости. Чеченският президент пострада след като играчи на противниковия отбор се нахвърлиха върху него при борба за топката. \"В сряда от Специалния отряд за бързо реагиране \"Терек\" ни предложиха да се срещнем на зеления терен. Ние приехме. Футболистите от другия отбор играха грубо и аз пострадах. Имам фрактура на крака\", написа лидерът на южната руска автономна република в социална мрежа. Въпреки травмата си Кадиров, призова хората да не се отказват от активните спортни занимания.", "date": "2017.05.04", "title": "ЗАСЕЧКА! Рамзан Кадиров счупи крак на мач заради груба игра на противника "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%BD%D0%B0-7-%D0%BC%D0%B0%D0%B9-news654825.html", "text": "Гръцките синдикати обявиха извънредна стачка в неделя - 7 май. Магазините няма да отворят и протести ще блокират всеки отворен търговски обект. Работещите в търговската мрежа в Гърция не желаят да работят в неделя. Синдикатите подозират, че правителството защитава интересите на големите международни вериги, които могат да си позволят да заплащат извънреден труд. Малките частни магазини ще фалират, коментират от синдикатите. Часове след предложението на правителството синдикатите реагират със стачка на работещите в търговията. Няма да отвори нито един магазин, категорични са протестиращите и дори призоваха да не се пазарува от работещи в неделя магазини. Синдикатите настояват да се спазва решението на Върховния съд, съгласно което принудителната седемдневна заетост е в нарушение на Конституцията. С помощта на синдикатите много от работещите в големите търговски вериги водят съдебни дела срещу работодателите, които ги принуждават да работят извънредно без заплащане. В обръщението във връзка с обявената за 7 май стачка се настоява всички лидери на партиите в парламента да заявят публично подкрепата си към работниците.", "date": "2017.05.04", "title": "ВАЖНО! Извънредна стачка в Гърция на 7 май"}
{"url": "http://pik.bg/%D1%87%D1%83%D0%B4%D0%BE-%D0%B2-%D0%B1%D0%B5%D0%BB%D0%B3%D0%B8%D1%8F-%D0%BC%D0%B8%D1%81%D0%BB%D1%8F%D1%82-%D0%B7%D0%B0%D0%BA%D0%BE%D0%BD-%D0%BA%D0%BE%D0%B9%D1%82%D0%BE-%D1%89%D0%B5-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0-%D0%B8-%D0%BD%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B8-%D1%85%D0%BE%D1%80%D0%B0-%D0%B4%D0%B0-%D1%81%D1%82%D0%B0%D0%B2%D0%B0%D1%82-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87%D0%B8-news654832.html", "text": "Белгийското министерство на правосъдието подготвя закон, с който възможностите на контраразузнаването да бъдат разширени с участието на гражданите, съобщиха местни медии. Засега единствено полицаи са упълномощени да се внедряват на прикритие в престъпни мрежи. Недостатъкът на този ред е, че невинаги полицаите са в състояние да извличат информация от такива структури, когато става дума например за китайската или албанската мафия. Често се случва внедрените да не разбират диалекта, който подобна затворена група ползва при общуването си. Ако законовите промени бъдат въведени, белгийци ще могат да участват в операции на прикритие, като ще им бъде позволено да извършват престъпления. Това ще бъде възможно само за леки закононарушения и единствено с предварителното разрешение на полицията и съда. Не се предвижда внедряването на малолетни и непълнолетни белгийци. Когато престъпник е станал доносник на службите и е предоставил доказателства за извършено престъпление, законът ще предвижда намаляване на присъдата при строги условия. Предвижда се измененията на закона да подкрепят борбата срещу тероризма и организираната престъпност, особено по отношение на незаконната търговия с оръжие.", "date": "2017.05.04", "title": "ЧУДО! В Белгия мислят закон, който ще разрешава и на обикновени хора да стават разузнавачи "}
{"url": "http://pik.bg/%D0%B1%D1%81%D0%BF-%D0%BB%D1%8A%D0%B6%D0%B5-%D1%87%D0%B5-%D0%B5-%D1%81%D0%BE%D1%86%D0%BF%D0%B0%D1%80%D1%82%D0%B8%D1%8F-news654857.html", "text": "Един често задаван въпрос е: Защо хората критикуват БСП, а не ГЕРБ и другите партии? Не е вярно – критикуват всички! Но докато другите партии си ги знаем, а и те не крият какво са, БСП се представя за социалистическа партия, без да е била и да е такава. И манипулира лековерния народ, че е наследница на БКП, а никога не е била и явно никога няма да бъде! Лидерите на ГЕРБ и на почти всички други партии не крият лакомията си за кариера и пари, докато лидерите на БСП се представят за ангелчета невинни, но и те като другите нехаят за беднотията на народа и работят главно за егото си и за личното си забогатяване! Жестока истина! Дали някога ще я разберат всички? Дано! Защото само тогава би могло да бъдат създадени нови правила и за избори, и за задълженията на овластените към народа, който ги е овластил, и за заплащането във властта! Или казано по-простичко – защото БСП е лъжливото овчарче, вече 27 години сме на тоя хал! Емилия СТОЯНОВА, София", "date": "2017.05.04", "title": "БСП лъже, че е соцпартия"}
{"url": "http://pik.bg/%D1%81%D1%82%D1%80%D0%B0%D1%85-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B4%D0%B5%D0%B1%D0%BD%D0%B5-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B8%D0%BC%D0%B0%D0%BB%D0%B0-%D1%81%D0%B8%D0%B3%D0%BD%D0%B0%D0%BB-news654785.html", "text": "Имаме данни, че в това заведение ще бъде поставено взривно устройство! Това е съобщил полицай на служители на известен бар в Слънчев бряг. В момента в заведението тече ремонт, за да може то да отвори в близките дни и да е готово за сезона. Информацията е стреснал строителите, които се надяват по-бързо да приключат и да се махнат от обекта, научи ПИК. Припомняме, че само преди дни имаше опити да бъде съборен бар „Оксижен“. Според администратори заведението имало неправомерна надстройка, за която имало предписания за премахване. В същия момент се оказва, че тежките машини дошли да събарят всичко. Само бърза намеса на адвокати предотвратило рухването на бара. Също така се оказва, че за последните три дни барът е бил обект на три проверки на униформените, като в един от дните няколко работници, които не са носили лични документи в себе си, са били откарани в районното за освидетелстване. Всичко това се случва в близост до фаталния ресторант „ФорЮ“, който бе запален преди дни. Както е известно, в това заведение преди година бе прострелян Димитър Желязков, известен като Митьо Очите. Интересно е и това, че към момента няма развръзка около инцидента в ресторант „ФорЮ“, въпреки че е видно, че той бе запален умишлено. Както ПИК вече съобщи, от записите на охранителните видеокамери се видя ясно, че две лица палят ресторанта, а други две наблюдават да не дойде някой.", "date": "2017.05.04", "title": "СТРАХ В СЛЪНЧАКА! Полицията дебне за бомба в заведение, имала сигнал"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D1%80%D0%B5%D0%B4%D0%BD%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D0%BA%D0%B0%D1%80%D0%B0%D1%83%D0%BB%D0%B0-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82---%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B2%D1%8A%D1%80%D0%BD%D0%B0-%D0%BD%D0%B0-%D0%B2%D0%BB-news654732.html", "text": "Приключи втората смяна на караула в Министерския съвет за тази година. Министър-председателят Бойко Борисов се върна на власт с третия си кабинет и пое управлението на държавата от служебния премиер проф. Огнян Герджиков. \"Искам да ви поздравя с избирането за трети път за министър-председател. Но за да стане това, трябваше да се проведат едни демократични и честни избори. Ние успяхме да ги подготвим, подготвихме и председателството на България в ЕС, успяхме да ви оставим и една пълна хазна\", сподели при предаването на властта Герджиков. \"Благодаря ви, че проведохте честни избори. Ако не бяха честни, наистина нямаше да сме ние на власт. Благодаря, че по някои сектори нещата се придвижиха напред. Благодаря на служебното правителство и на президента Радев. Свършихте доста работа\", обяви от своя страна Борисов. \"Последните, които могат да бъдат упреквани, че искат да управляват за власт, това съм аз и колегите ми. Виждате, че нямаме повод за радост. Считаме, че демокрацията е най-хубавото, което се случва на България. Народът подреди нашите партии, за да управляваме. Ние им дадохме властта на БСП на тепсия\", сподели новият министър-председател. \"Спокойно можеше г-жа Нинова и всички от БСП да са министри и да управляват 5 месеца. Но народът каза друго. Ние твърдо казахме с кого може да управляваме\", обясни той. \"Знаем колко ежедневни неща има да се довършват и се надявам предаването на властта да стане плавно и мъдро и да продължим с контактите\", обърна се Борисов към служебния кабинет. \"Обръщам се към колегите ми - да проявим старание и мъдрост, за да избегнем хаоса в България. Ако имаше по-добри, щяха да са в парламента и да са ни победили\", коментира новият министър-председател.", "date": "2017.05.04", "title": "ИЗВЪНРЕДНО В ПИК TV! Поредна смяна на караула в Министерския съвет - Борисов се върна на власт с третия си кабинет (ОБНОВЕНА)"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D0%BD%D0%B8%D0%BC%D0%BA%D0%B0-news654822.html", "text": "Меркел не си сложи забрадка или друго покривало, за да е „в тон“ с религиозните порядки в Саудитска Арабия. Местна телевизия намери начин да си отмъсти на канцлера. Този ход бе описан като забавен, но в същото време и изключително тъжен, защото по решителен начин се погазват правата да жените от страна на властите. Ироничното в случая е, че Саудитска Арабия е най-новият член в комисията за защита правата на жените към Организацията на обединените нации. В Рияд Ангела Меркел се срещна с крал Салман. След срещата тя заяви пред немските журналисти, че е повдигнала въпроса за спазване правата на жените, пише \"Фактибг\". Ангела Меркел, която бе на работно посещение в Саудитска Арабия и не се съобрази с дрес-кода бе цензурирана от местна телевизия.", "date": "2017.05.04", "title": "Саудитска телевизия цензурира прическата на Ангела Меркел (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0%D1%82-%D0%BC%D0%B5-%D1%81%D0%B0%D0%BC%D0%BE-%D1%85%D0%BE%D1%80%D0%B0%D1%82%D0%B0-%D0%BE%D0%B1%D0%BD%D0%BE-news654858.html", "text": "Интересуват ме само хората. Съжалявам, че победих БСП. Дадох им властта на тепсия, за какво ме обвиняват. Това заяви в кулоарите на парламента новият министър-председател Бойко Борисов. \"Ситуацията е такава, че трябва да управляваме с Обединените патриоти. Иначе сме поставени пред тежки времена на нестабилност\", каза още той. \"Истински се извинявам на колегите от БСП, че съм ги победил и единствената дума, която нямат право да казват е, че се борим за власт\", добави той. \"Да си сложат ръката на сърцето и ще се сетят, че им дадох цялата власт на тепсия, с оставката, с изказванията“, коментира той. \"5 месеца щяха да са управлявали БСП сега, да сме им видели резултатите, да са спечелили изборите и да управляват те“, обясни Бойко Борисов. „За каква власт ни говорят на нас - ясно бяхме казали с кой може и с кой не може да управляваме“, заяви той. „Единственото, което ме интересува са очакванията на хората, това е демокрацията“, посочи лидерът на ГЕРБ. „Явяваш се на избори, който спечели прави правителство“, каза още той.", "date": "2017.05.04", "title": "ИЗВЪНРЕДНО И ПЪРВО В ПИК TV! Премиерът Борисов с първи думи: Интересуват ме само хората (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%83%D1%80%D0%B0%D0%BD%D1%8A%D1%82-%D0%B5-%D0%B2-%D0%BD%D0%BE%D1%80%D0%BC%D0%B0-%D0%BD%D0%BE-%D0%B2%D0%BE%D0%B4%D0%B0%D1%82%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BF%D0%B8%D0%B5-news654823.html", "text": "И във водата в Хасково уранът бил в норма, но остава препоръката водата да се ползва само за хигиенно-битови цели, според неокончателните резултати от изследванията. Препоръката е до получаване на крайните резултати, съобщиха от МС. Към момента, след като бе променено водоподаването в града, показателите за съдържанието на естествен уран при краен потребител са в границата на нормата съгласно изискванията на Наредба № 9 за качествата на водата, предназначена за питейно-битови цели. Резултатите от изследването на общата алфа активност показват превишения на контролните нива. Предприети са действия за установяване на причината за повишената алфа активност, като се изследват проби от питейна вода за радионуклиди. Резултатите от тези изследвания ще позволят окончателната оценка на риска. Това става ясно от доклада на междуведомствената работна група с резултатите от последните анализи на питейната вода в Хасково. Документът бе приет от трима служебни министри, които ще го предадат на приемниците си в редовното правителство, увериха от МС. Тримата министри са вицепремиерът и министър на здравеопазването (МЗ) д-р Илко Семерджиев, министърът на околната среда и водите (МОСВ) Ирина Костова и министърът на регионалното развитие и благоустройството (МРРБ) Спас Попниколов. Припомняме, в края на април по време на служебния кабинет \"Герджиков\" бе открито повишено наличие на уран във водата в Хасково. По-късно се появиха съмнения за качеството на водата в Първомай и Велинград. След това се появи информация, че тези данни са били укрити и широк скандал, включително и създаване на временна комисия в парламента, която да проучва замърсяването на водата с уран.", "date": "2017.05.04", "title": "ЕКСПЕРТИ: В Хасково уранът е в норма, но водата да не се пие"}
{"url": "http://pik.bg/%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81%D0%B8%D0%B3%D1%83%D1%80%D0%BD%D0%B0-%D1%81%D1%8A%D0%BC-%D1%87%D0%B5-%D1%89%D0%B5-%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%B4%D1%8F%D0%B2%D0%B0%D0%BC%D0%B5-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B4%D0%B0-%D0%B5-%D0%B8-news654864.html", "text": "Сигурна съм, че ще работим за България и се надявам и опозицията да е израснала. Това обяви пред ПИК ТВ заместник-председателят на парламента от ГЕРБ Цвета Караянчева. „Национално отговорни сме. Надяваме се и опозицията да е израснала, за да бъдем на едно мнение по национални теми. Нали помните, че променихме конституцията в миналия парламент с 240 гласа, защо да не е отново така“, добави Караянчева.", "date": "2017.05.04", "title": "ПИК TV! Цвета Караянчева: Сигурна съм, че ще работим за България, надяваме и опозицията да е израснала"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%BA%D0%BE%D0%B9-%D0%B5-%D0%B8%D1%81%D0%BA%D0%B0%D0%BB-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%82%D0%BE%D0%B9-%D0%B4%D0%B0-%D0%B1%D1%8A%D0%B4%D0%B5-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news654866.html", "text": "Цветан Цветанов призна в ефира на ПИК TV, че е фигурирал в листата с имена за министър на вътрешните работи. Дори самият Борисов е бил склонен да подкрепи подобно негово присъствие в МВР. \"Трябва да кажа, че патриотите бяха най-много \"за\" аз да бъда вътрешен министър. Можете да питате Валери Симеонов. Но има моменти, в които националното трябва да бъде над-личното \", каза Цветанов. Той допълни, че за първи път се прави правителство с едно мнозинство, което ще успее да изкара своя пълен мандат.", "date": "2017.05.04", "title": "ПЪРВО В ПИК TV! Цветанов призна кой е искал най-много той да бъде вътрешен министър"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%BF%D0%B0%D0%B4%D0%B0-news654814.html", "text": "Цeнитe нa пeтpoл в нaчaлoтo нa тъpгoвиятa в чeтвъpтъĸ cлaбo ce пoнижaвaт. Инвecтитopитe пpoдължaвaт дa ce тpeвoжaт зa виcoĸитe cтoйнocти нa cтoĸoвитe зaпacи oт cypoвинaтa в cвeтa, съобщава мънибг. B CAЩ ce зacилвa бeзпoĸoйcтвoтo, чe тpaдициoнния пoдeм в тъpceнeтo нa бeнзин пpeз лeтния ceзoн тaзи гoдинa щe бъдe пo-cлaбo изpaзeнo.Πpeз пocлeднитe чeтиpи ceдмици пpoдaжбитe нa гopивo в cтpaнaтa ca cпaднaли c 2,7% cпpямo aнaлoгичния пepиoд нa минaлaтa гoдинa. Koнтpaĸтитe зa copтa Вrеnt c дocтaвĸa пpeз юни нa лoндoнcĸaтa бopca ІСЕ Futurеѕ cyтpинтa пoeвтинявaт c $0,09 (0,18%) - дo $50,70 зa бapeл. Юнcĸитe фючъpcи зa aмepиĸaнcĸия eтaлoн WТІ в cъщoтo вpeмe нa eлeĸтpoннитe тъpгoвe нa Hюйopĸcĸaтa cтoĸoвa бopca (NYМЕХ) ce тъpгyвaт пo $47,69 зa бapeл, c $0,12 пo-мaлĸo oт вчepa. B ĸpaя нa пpeдишнaтa cecия Вrеnt пocĸъпнa дo $50,79 зa бapeл, a WТІ - дo $47,82 зa бapeл. Лeĸият пoдeм в цeнитe ce дължи нa peaĸциятa oт зaceдaниeтo нa Фeдepaлния peзepв нa CAЩ, ĸoйтo зaпaзи лиxвитe нa пpeдишнoтo им paвнищe. Cъглacнo oфициaлнaтa cтaтиcтиĸa нa eнepгийнoтo миниcтepcтвo нa CAЩ, зaпacитe oт cypoвинaтa пpeз минaлaтa ceдмицa ca ce cъĸpaтили ca ce 930 xил. бapeлa. Toвa e пoнижeниe зa чeтвъpтa ceдмицa пopeд, ĸaтo aнaлизaтopитe oчaĸвaxa ceгaшнoтo дa бъдe дocтa пo-гoлямo - oĸoлo 3 млн. бapeлa. Дoбивът нa пeтpoл в CAЩ пpoдължaвa дa нapacтвa вeчe 11 ceдмици пopeд. A eĸcпopтът oт cтpaнaтa ce пoвишaвa c бъpзи тeмпoвe, зaщoтo пeтpoлът WТІ cтaвa вce пo-ĸoнĸypeнтeн пo oтнoшeниe нa цeнaтa. Πo дaнни нa Ѕ&Р Glоbаl Рlаttѕ, cpeднoднeвнитe дocтaвĸи нa пeтpoл oт CAЩ зa чyжбинa пpeз изминaлия мeceц ca били c 38% пoвeчe oт тeзи пpeз пocлeднитe oceм ceдмици нa 2016 гoдинa.", "date": "2017.05.04", "title": "Цената на петрола пада! "}
{"url": "http://pik.bg/%D0%BE%D1%82-08-%D0%B4%D0%BE-%D0%B2%D0%B8%D1%80%D1%82%D1%83%D0%BE%D0%B7%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%81%D0%B8%D0%BB%D0%B0-%D1%83%D0%B4%D0%B8%D0%B2%D0%B8-%D0%B5%D0%B2%D1%80%D0%BE%D0%BF%D0%B0-news654872.html", "text": "Биляна Дудова се класира за финала на европейското първенство по борба в Нови Сад. В категория до 55 килограма нашето момиче постигна страхотен обрат на полуфинала над Альона Колесник от Азербайджан. Българката губеше с 0:8, но след много концентрация и воля стигна до успеха с 12:10 над възпитаничката на треньора Симеон Щерев в последните пет секунди, съобщава \"Спортал\". Преди това Дудова се разправи за по-малко от минута с представителката на домакините Мерима Галетин с технически туш. На финала довечера Биляна ще се изправи срещу Катарина Янушкевич от Беларус. Това ще е трети двубой за титлата за България от шампионата в Нови Сад. Преди това Тайбе Юсеин и Борилав Новачков стигнаха финали, но там се поздравиха със сребърните медали.", "date": "2017.05.04", "title": "От 0:8 до виртуозна победа! Българската сила удиви Европа"}
{"url": "http://pik.bg/%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D0%BF%D0%B8%D0%BA-%D0%BF%D0%BB%D0%B0%D1%82%D0%B5%D0%BD%D0%B8%D1%8F%D1%82-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%E2%80%9E%D0%B1%D0%BE%D1%80%D0%B8%D1%81%D0%BE%D0%B2-3%E2%80%9C-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D1%81%D0%BB%D0%B0%D0%B2%D0%B8-%D1%81%D0%B0%D0%BC%D0%BE-%D1%81-%D0%B4%D0%B5%D1%81%D0%B5%D1%82%D0%B8%D0%BD%D0%B0-%D0%B4%D1%83%D1%88-news654860.html", "text": "Платеният бунт срещу кабинета „Борисов 3“ пропадна. Така за пореден път се доказа силата на Агенция ПИК да пуска изпреварваща информация (ВИЖТЕ В \"ОЩЕ ПО ТЕМАТА\"). Хранениците, които бяха готови да скандират срещу 15 лева, останаха гладни и едва десетина души са дошли да подкрепят учиндолският шоумен Слави Трифонов, който също пристигна на площад \"Народно събрание\", както се закани по-рано в писмо до медиите. Бунтът бе насрочен за 13,30 часа. Идеята бе пред парламента да се съберат клакьори, които да скандират срещу правителството \"Борисов\" 3. Това разкриха пред ПИК столичани, пожелали анонимност, но вербувани да участват. След като излезе публикацията на ПИК, бунтовниците масово са били отзовани по телефона от организаторите. На всички тях са предлагани по 15 лева за час, за да се включат в \"мероприятието\". Средствата идвали от някой си \"Витанов\", за когото се знаело, че работел за БСП. \"Витанов\" пък бил в тясна координация с хора от екипа на Слави Трифонов, което се доказа с идването на шоумена в уречения час. \"Народният човек\" Слави изненадващо се отдели от народа и бе заварден от четири-пет яки момчета, които го отделяха и пазеха от тълпата. След като пуснахме изпреварващо новината, сега „на правилното място“ има едва 10-15 човека. Междувременно стана ясно, че на протеста е дошъл и приближения на банкера-беглец, издирван за фалита на КТБ, Цветан Василев - Георги Кадиев. Повечето от „вербуваните“ се отказали, което ще ги остави гладни.", "date": "2017.05.04", "title": "СИЛАТА НА ПИК! Платеният бунт срещу кабинета „Борисов 3“ пропадна, Слави само с десетина души пред парламента (СНИМКИ/ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%BA%D0%BB%D0%B5%D1%82%D0%B2%D0%B0%D1%82%D0%B0-%D0%B9-%D0%BA%D0%B0%D1%82%D0%BE-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news654856.html", "text": "\"Ще работя без резки движения, но с ускорени темпове в изработването на антикорупционното законодателство, което е наш ангажимент от предходния състав и разбира се онова което всички български граждани искат е продължаване с по-висока скорост на съдебната реформа.\" Това заяви в първото си изказване новият министър на правосъдието Цецка Цачева минути след като се закле пред народните представители. Бившият председател на парламента заяви още, че в политиката има върхове и спадове. \"Аз опитах от всичко и днес това ме прави по-силна, по-здраво стъпила на земята, в ново амплоа и нови надежди. На въпрос дали й липсва Народното събрание и как ще се чувства на парламентарен контрол, когато самата тя е водила такъв, Цачева отговори: Ще се видите, много комфортно и в новата роля. За изказването й в Китай, че съдебната реформа е била приключила, Цачева заяви, че това изключително невярно твърдения. \"Казах, че в конституционната част и промяната на Конституцията, да в 43-то Народно събрание успешно с квалифицирано мнозинство направи промяна в Конституцията по отношение на съдебната реформа. Не в едно мое изказване съм заявявала, че това не е едностранен акт и процес, той продължава и повтарям, че имам амбицията с ускорени темпове да се случва реформата в съдебната система.", "date": "2017.05.04", "title": "ЕКСКЛУЗИВНО В ПИК! Цецка Цачева с първи думи след клетвата й като правосъден министър"}
{"url": "http://pik.bg/%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%BF%D0%BE%D0%B4%D0%B2%D0%B8%D0%B3-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BD%D0%B0%D1%82%D0%B8%D1%81%D0%BA%D0%B0%D1%82-%D1%88%D0%B2%D0%B5%D1%86%D0%B8%D1%8F-%D0%B8-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news654865.html", "text": "Родните \"лъвове\" остават на 55-о място в ранглистата на ФИФА. Нашите не са играли официални срещи в периода от 6-и април досега и имат 614 точки, с толкова е и тимът на Словения. Лидер в ранглистата остава Бразилия. Българските национали са в подем като записаха престижен успех над Холандия и запазват шансове за класиране на Мондиал 2018. Основната надежда е, че родният тим ще съумее да надвие холандските и шведстките национали в борба за класиране на бараж. Разликата между \"лъвовете\" и въпросните отбори в ранглистата на ФИФА не е голяма. 1. Бразилия 1672 точки 2. Аржентина 1603 3. Германия 1464 4. Чили 1411 5. Колумбия 1384 6. Франция 1294 7. Белгия 1281 8. Португалия 1259 9. Швейцариря 1212 10. Испания 1204 - - - 32. Холандия 792 - - - 34. Швеция 768 - - - 55. БЪЛГАРИЯ 614 - - - 78. Беларус 428 - - - 147. Люксембург (146) 185", "date": "2017.05.04", "title": "Готови за подвиг! \"Лъвовете\" натискат Швеция и Холандия"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D1%82%D1%8F%D0%B3%D0%B0-%D0%B7%D0%B4%D1%80%D0%B0%D0%B2%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-news654861.html", "text": "Изпълнителният директор на \"Левски\" Красимир Иванов заяви, че предпочита Даниел Боримиров да обяви бъдещето на двама от основните футболисти на “сините” Георги Костадинов и Сърджан Лукин. Напоследък непрестанно се появяват информации, че през лятото двамата ще се разделят с тима от “Герена”, тъй като не могат да се разберат с клуба за личните си условия. “Предпочитам Даниел Боримиров или старши треньорът на отбора да обяви как ще се процедира с двамата играчи и какво ще е тяхното бъдеще. Не искам от мен да излиза подобна информация”, заяви Иванов пред \"Спортал\". “В \"Левски\" има пари за селекция и вече работим по привличането на нови футболисти. Санкцията, която бе наложена на \"Левски\", е неприятна. Това мога да кажа по този въпрос. Предпочитам първо да проведем среща с феновете и после да коментирам публично какви мерки ще предприемем, за да може да предотвратим бъдещи наказания заради действията на част от нашите привърженици”, добави шефът на “сините”.", "date": "2017.05.04", "title": "\"Левски\" стяга здрава селекция"}
{"url": "http://pik.bg/%D1%80%D0%B0%D1%88%D0%BA%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%B7%D0%B0-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D1%81-%D0%BD%D0%B5%D0%B3%D0%BE%D0%B2%D0%B8%D1%8F-%D0%B8%D0%B7%D0%B1%D0%BE%D1%80-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D1%89%D0%B5-%D0%B8%D0%BC%D0%B0-%D0%BF%D0%BE-%D0%B4%D0%BE%D0%B1%D1%80%D0%BE-%D0%B1%D1%8A%D0%B4%D0%B5%D1%89%D0%B5-news654882.html", "text": "С избора Боил Банов да стане министър на културата съм обзет с надежда, че културата ще има по-добро бъдеще. Това каза служебният министър Рашко Младенов по време на церемонията по предаването на поста министър на културата, съобщи „Фокус”. Служебният министър посочи, че е работил три месеца заедно с Боил Банов и му дължи големи благодарности за съвместната работа. „Доскоро бях оклюмал за бъдещето на нашата култура и Министерство на културата. Сега след този избор аз съм много радостен и обзет с надежда, че културата ни ще има по-добро бъдеще”, подчерта Младенов. Рашко Младенов символично връчи на новия министър на културата Боил Банов препис на прочутата Манасиева хроника. Той пожела на добър час на новия министър на културата, както и да бъде добър с работещите във ведомството.", "date": "2017.05.04", "title": "Рашко Младенов за Боил Банов: С неговия избор културата ще има по-добро бъдеще "}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D0%BE%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-news654883.html", "text": "Вярвам, че летният туристически сезон ще бъде изключително успешен. Това каза министърът на туризма Николина Ангелкова, която прие поста от служебният министър Стела Балтова. „Радвам се, че отново се събираме в тази сграда. Благодаря на Стела Балтова, че води последователна политика по отношение на рекламата, така че именно да се постигнат тези резултати, както в областта на зимния туризъм, така и на тези, които очакваме през летния. Един от основните приоритети на моята работа е именно свързан с летния туристически сезон. Да видя какво е състоянието на плажовете, колко могат да се дадат под наем. Имаше доста съдебни процедури. Най-важното е да бъде осигурено безпроблемното протичане на летния сезон“, заяви Ангелкова. По думите й следващата седмица ще направи среща с бранша по отношение на дългосрочните цели, които са заложили. „Важно е какъв ще бъде и самият продукт, който се предлага. Заедно с премиера Бойко Борисов и вицепремиера Валери Симеонов ще обсъдим стъпките, така че Законът за трудовата мобилност и трудовата миграция да бъде приложен на практика. Важно е да продължим работата за това България да бъде представена добре по време на председателството на Съвета на ЕС“, допълни Ангелкова. Според нея това дава възможност да покажем всичко, което прави страната ни уникална. „Вярвам, че това, което е направено до момента, ние ще го продължим. Председателството ни дава възможност не само да се представим, но и да движим политиките“, каза още Николина Ангелкова.", "date": "2017.05.04", "title": "Николина Ангелкова пое Министерството на туризма"}
{"url": "http://pik.bg/%D1%85%D0%B0%D0%BF%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-%D0%B8-%D0%BA%D0%BE%D0%B6%D0%B0%D1%82%D0%B0-%D0%B2%D0%B8-%D1%89%D0%B5-%D0%B7%D0%B0%D1%81%D0%B8%D1%8F%D0%B5-news654845.html", "text": "Когато стане въпрос за кожа, която сияе естествено, без помощта на грим, на помощ идва храната. Изчистването на кожата от несъвършенствата – било то пъпки, сухи и грапави участъци, блед тен и всякакви други недостатъци, е свързано със спазването на правилен режим – както за грижа, така и за хранене. Идеално почистената, мека и овлажнена кожа е основата, но за да я поддържаш такава, хапвай от тези храни: Подправката е мощно противовъзпалително средство, което също е богато на куркуминоиди – антиоксидантни фитохимикали. Тези антиоксиданти борят свободните радикали и предотвратяват появата на бръчки и тъмни петна. Също така се справят с възпаленията, зачервяванията и подпухването. Лесен начин да включиш куркумата в диетата си е да я поръсваш върху напитки (най-вече смутита или кафе), както и да я добавиш към бърканите си яйца или зеленчуците. Те са полезни за теб по множество причини, но влияят върху здравословния блясък на кожата заради съдържанието на цинк. Този минерал има свойството да контролира производството на себум и минимизира появата на пъпки. Също така играе основна роля в производството на колаген – главният белтък в съединителната тъкан, който поддържа кожата стегната и изпълнена отвътре. Няма значение под каква форма ще хапваш яйцата, стига да присъстват в менюто ти. Този сорт зелен чай помага за доброто хидратиране на кожните клетки и се бори с възпаленията, които иначе дразнят кожата и влияят отрицателно на тена. Доброто овлажняване на кожата помага на обновяването на клетките, а новите клетки подобряват тонуса и общото състояние на кожата. Ако не си падаш по матчата, поне се опитвай да пиеш повече зелен чай или просто вода с лимон, защото те също помагат за хидратацията. Най-общо казано, сьомгата е суперхрана за блестяща кожа! Богата е на омега 3 есенциални мастни киселини, които работят за намаляване на бръчките и възпаленията, възпрепятстват разрушаването на колагена, за да изглежда кожата ти млада, гладка и здрава. Сьомгата също така намалява появата на пъпки. Независимо дали я добавяш към салата си или я хапваш като основно ядене, опитай се да я включваш в диетата си 2-3 пъти седмично. Те са страхотен източник на витамините от група B, които работят за възстановяване на вредите от слънцето. С гъбите ще си набавиш още селен (антиоксидант за по-хидратирана, блестяща и плътна кожа). Можеш да ги хапваш в салати или леко запържени. Полезният зеленчук съдържа фитохимикали, които действат като мощни противовъзпалителни средства. Хапвай артишок под форма на салата или печен. Има причина то да е основна съставка в много маски за лице. Освен че е пълно с фибри, протеини, магнезий, витамин B6, E и K, то съдържа още биотини. Това вещество, познато още с наименованието витамин B7 е от изключителна важност за здравето на ноктите и косата. Биотинът влияе изключително благотворно и на сухата кожа. За разлика от останалите зеленчуци, авокадото съдържа и омега 9 мастни киселини, които оказват възстановяващо действие на кожата. В кожата има големи количества витамин А и бета каротин. Когато организмът приема външно бета каротин, той го превръща във витамин А (важен за поддържането на здрава кожа, коса и зъби). Другото преимущество от яденето на храни, богати на бета каротин е, че те помагат за образуването на те. Само не прекалявай твърде много с тях. Прекрасен източник на витамини А и C, които ти помагат да се справиш с акнето и повишават обновителните процеси в кожата. Фините линии и бръчки избледняват, когато в организма има високи нива на витамин А, защото той има мощни антиейдж свойства. От своя страна, витамин C помага за производството на колаген.", "date": "2017.05.04", "title": "Хапвайте тези храни и кожата ви ще засияе"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8-%D1%80%D0%B0%D0%B7%D1%82%D1%8A%D1%80%D1%81%D0%B8%D1%85%D0%B0-%D0%BC%D0%B0%D0%B4%D1%80%D0%B8%D0%B4-%D0%BB%D0%B8%D0%BD%D0%B5%D0%B9%D0%BA%D0%B8-%D0%BB%D0%B5%D1%82%D1%8F%D1%82-%D0%BA%D1%8A%D0%BC-%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D1%82%D0%BE%D0%BA%D1%81%D0%B8%D1%87%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-news654886.html", "text": "Серия от експлозии са станали преди минути в завод за токсични отпадъци на 30 километра от Мадрид, има 15 ранени, съобщи RT. Гъстите облаци черен дим  се виждат от почти всички райони на града. Населеното място на инцидента се казва Арганда дел Рей. Три училища в близост до фабриката са евакуирани. Превод: ПИК", "date": "2017.05.04", "title": "ИЗВЪНРЕДНО! Експлозии разтърсиха Мадрид, линейки летят към фабрика за токсични отпадъци "}
{"url": "http://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0%D0%B1%D0%B8%D1%85%D0%B0-%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-%D0%BD%D0%B0-%D1%81%D1%82%D0%B5%D1%84%D0%BA%D0%B0-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2%D0%B0-%D0%BD%D0%B0%D1%88%D0%B8-%D1%81-%D0%B3%D0%B0%D1%84%D0%B0-%D0%BD%D0%B0-%D0%B2%D0%B5%D0%BA%D0%B0-%D0%B2%D0%B8%D0%B4%D0%B5%D0%BE-news654851.html", "text": "Леката атлетика изживява исторически дни. Шефът на Европейската атлетическа асоциация (ЕАА) Свен Арне Хансен направи предложение за ревизиране на световните рекорди. Подобна революция може да се окаже ключова в спорта. \"Предложението на ЕА е свидетелство, че ние вършим много надеждна работа по антидопинговата система през последните 10-15 години. Разбира се, че ще има спортисти, които ще останат недоволни от такова решение, но това е крачка в правилната посока. Ако всичко бъде направено при добра организация, ние ще имаме добри шансове да възстановим доверието на хората в сферата на борбата с допинга\", заявява президентът на ИААФ Себастиан Коу по казуса. Появи се информация, че почти всички федерации по лека атлетика на Балканите ще подкрепят въпросно предложение. Включително, че президентът на роднатта федерация Добромир Карамаринов казва \"ДА\" на ревизирането на световните рекорди. Тук обаче съществува една огромна скоба. Дали Карамаринов подкрепя отнемане рекорда на Костадинова. Припомняме, че върховото постижение на великата шампионка е постигнато на голям форум. И тогава са спазени всички изисквания относно това дали шампионката е чиста откъм забранени вещества. Самата Костадинова реагира на предложението с пламенно обръщение. Сега ситуацията става още по-скандална. Може ли да бъде отнет този рекорд (уникални 209 сантиметра) и дали българи ще кажат \"ДА\" на подобно искане. След 30-годишна доминация на родно постижение в сектора за височина - ще подеме ли българска федерация инициатива по нулиране постижението на великата Стефка Костадинова! Гафът на века в леката атлетика с роден нюанс?", "date": "2017.05.04", "title": "МЕГА СКАНДАЛ! Забиха нож в гърба на Стефка Костадинова!? Наши с гафа на века? (ВИДЕО)"}
{"url": "http://pik.bg/%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%B2-%D0%B0%D1%82%D0%B8%D0%BD%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B3%D0%B0%D0%BD%D0%B3%D1%81%D1%82%D0%B5%D1%80-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BC%D1%83-news654850.html", "text": "Добре познат на полицията мъж беше убит а една жена беше ранена след атака на въоръжени мъже тази сутрин в квартал Глика Нера, Атина. Мъжът е Василис Гривас, който току-що изпратил сина си в училище, когато убийците го изненадват пред колата му и го убиват на място под дъжд от куршуми, разказват от \"Български новини\". Жената е улучена случайно, тъй като не е била целта. Според лекарите тя има късмет, защото куршумът влязъл в гърдите й, без да навреди на жизненоважен орган. Според полицията касапницата е част от мафиотската война в Атина. Това, от което се притесняват сега от властите, е, че бруталното убийство на гангстера, едва ли не пред очите на детето му, ще доведе до истинска мафиотска война през следващите месеци.", "date": "2017.05.04", "title": "МАФИОТСКА ВОЙНА В АТИНА! Застреляха гангстер пред очите на детето му "}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BB%D0%B0%D0%B2%D0%B8-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B8%D0%BC-%D0%BF%D1%80%D0%B8-%D0%B3%D0%B5%D1%80%D0%B3%D0%BE%D0%B2-%E2%80%93-%D1%83%D0%B3%D0%BE%D0%B2%D0%B0%D1%80%D1%8F%D0%BB%D0%B8-%D0%BB%D0%B8-news654884.html", "text": "Поръчков заговор срещу властта върви през последните седмици и ПИК доказа това и с предварителното си разкритие за платения протест пред Народното събрание днес. Наши източници съобщиха в аванс, че са събирани срещу 15 лв. протестиращи, за да бунят легитимно избраното правителство. Те разкриха, че някой си Витанов от БСП е събирал агитки и това заявиха пред камерата на ПИК TV и част от хората пред парламента, които казаха, че протестът е опорочен и платен. След като стана ясно, че Борисов става премиер за трети път, по думите им основният му опонент Корнелия Нинова явно побърза да намери съмишленик в това да очерни новото правителство. Лидерката на БСП сама призна преди ден, че се е виждала със Слави Трифонов. Срещата се провела при познатия на всички организатор на скандални тайни срещи Георги Гергов. След тези разкрития и поръчковият протест, главният прокурор Сотир Цацаров трябва спешно да извика на разпит Корнелия Нинова, Слави Трифонов и Георги Гергов, които да обяснят участват ли в заговор срещу властта, какво са си говорили на срещата и как ще обяснят информацията на ПИК, че хора от БСП са събирали платени протестиращи. Ако това е така, знаем, че е напълно противозаконно и е умишлена дестабилизация, както и за начин да се свали легитимно избраната от народа на законни избори власт. Трифонов обаче не стигнал само до срещи с Нинова. Той сам показа, че е близък с друг от главите на позорния окпопод, бунещ държавата – банкера-беглец Цветан Василев, чиито паж Георги Кадиев застана до него на протеста. Именно човекът довел до фалита на КТБ, който избяга позорно от страната, отдавна е сочен като главен финансов източник за подобни протести, целящи не само абсолютна дестабилизация на държавата, сваляне на правителства, а и отместване на фокуса от скандалите с БСП в последните седмици. Време е прокуратурата освен да влиза за проверки в основни институции да провери и това и най-сетне да стане истината за разследванията, които прави ДАНС и за които ПИК алармира от месеци насам - за пране на пари от страна на Слави Трифонов. Междрувренно Слави Трифонов продължава да стои пред парламента, седейки на стол под обилния дъжд и правейки се на мъченик, след като отказа на репортера Васил Иванов да му услужи с чадър. Пред водещата на ПИК TV Ива Николова той обясни, че няма да го уплаши пороя. Изненада се, че ПИК TV излъчва на живо и реши да се възползва от трибуната ни, като започна да обяснява за своя среща с Георги Близнашки, който пръв му обяснил колко било важно да се въведе мажоритарния вот, но след като влязъл в редиците на ДПС като съветник, се изметнал. Същото се случило по думите му и с проф. Герджиков, след като станал служебен премиер. \"В тази държава спазването на закона е на много ниско ниво и това е ясно за всички. За да се промени това трябва да се започне от главата и е добре да пробваме с друг начин на избиране на народни представители\", заяви той. Трифонов обаче категорично отрече да има намерения да се кандидатира за депутат, президент или въобще да влиза в политиката. \"Имах удобна възможност, но нямам амбиции за власт. Имам амбиция да си свърша добре работата като гражданин и да си търся правата\", категоричен бе Трифонов пре камерите на ПИК TV. \"Искам да кажа нещо на Ива Николова - на въпроса дали утре продължаваме, отговарям с: \"Оооо, да!\" Виж, кво, с много голяма симпатия към теб, смятам, че бягането с препятствия е точната метафора, която мога да дам. Аз съм човек, който обича да има визия за бъдещето, правя всичко възможно, за да мога да прогнозирам правилно, но се подчинявам единствено на логиката и затова действам с препятствията едно по едно\", заяви със самочувствие Трифонов. Той изтъкна, че той и хората му, ангажирани с референдума, са \"направили всичко възможно\", за да стане ясно, че това е волята на 2,5 милиона души. \"Резултатът е този. Сега като гражданин единственото, което ми остава е, да дойда пред парламента. И понеже много ме боли кръстът, откакто си счупих крака, седя тука на един стол и пиша това, което мисля... Ще има и следващ ход. И той, уверявам те, госпожо  Николова, ще е неприятен за политическата конюнктура. След като изчерпам възможността да кисна на този стол, дали вали или грее, ще има следваща възможност. Каква ще е тя - ще видишшшшш\". Трифонов се обърна към хората си и заобяснява, че е \"въпрос на избор на родителите ти, които са те възпитали по този начин\" - затова той постъпвал така. Трифонов се сравни с човек от \"Априлското въстание\" и допълни, че ще седят пред парламента до края на работния ден. \"Не знам защо народните представители не работят днес до 5-6 часа. Мисля, че те трябва да работят на ползу роду непрекъснато. Не знам защо днеска нямат основание да са на работа в момента и на знам за чий не приеха за две седмици да разгледат волята на 2,5 милиона българи\", коментира Трифонов. На въпрос на зрител защо Трифонов е с охрана и дали се страхува от нещо, той заяви, че бил с екипа си, не се страхувал от нищо и нямал охрана. Запитан дали довечера ще има предаване, Слави Трифонов каза: \"Не мога да отговоря със сигурност\" и допълни, че утре пак ще има протест - по същото време. На въпрос дали ще направи своя партия, той отговори: \"Бих направил много неща, стига те да са морални и правилни\". На коментар: \"Слави, отивай си при Сорос\", той коментира: \"При кой?!\". Услужливите сценаристи на Дългия зачитаха един след друг въпроси, публикувани в социалната мрежа, а той отговаряше с по няколко думи. \"Ако ще протестираме, ще протестираме и през празниците. Иначе за какво е протестът? Вярвам, че в България може нещо да се промени. Задължително в Народното събрание трябва да бъде приет законопроект за мажоритарното гласуване\", заяви Трифонов. Въпросите очевидно изчерпаха политическия спектър и хората започнаха да го питат други неща - защо няма жена например. \"Ами защо нямам... Сложен въпрос\", опита да отговори Дългия. \"Май само шоу правим тука\", заяви отегчено Трифонов, след като очевидно спадна интересът към протеста му. След минути той вдигна транспаранта си и заяви, че утре пак ще се съберат пред парламента в 16 ч., след което се качи в джипа си, съпроводен от най-верните си хора.", "date": "2017.05.04", "title": "Прокуратурата да разследва Слави и Корнелия Нинова за срещата им при Гергов – уговаряли ли са платени протести (ОБНОВЕНА)"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BA%D1%83%D0%BB%D1%82%D1%83%D1%80%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE%D1%82%D0%BE%D0%B2-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%BE%D1%82%D0%BE-news654887.html", "text": "Новият културен министър Боил Банов е готов да даде всичко от себе си за българската култура и изкуство. Това бяха първите му думи по време на церемонията по предаване на поста му. Банов заяви, че независимо от упоритата работа, трите месеца, в които е работил заедно с Рашко Младенов, са от изключително значение за него. \"Прави чест за българската култура, че Рашко Младенов е управлявал културата през последните три месеца, подчерта Банов, цитиран от \"Фокус\". „За мен е удоволствие да работя в Министерство на културата, тъй като познавам всички във ведомството и се радвам, че ще продължим съвместна си работа. Гарантирам, че ще дам всичко от цялото си сърце за улесняване на вашата работа и да се опитаме да допринасяме за развитието на българската култура и изкуство, както и да създаваме условия за хората да творят и да дават добавена стойност към бъдещето на тази държава”, посочи Банов.", "date": "2017.05.04", "title": "Новият културен министър готов да работи за развитието на изкуството "}
{"url": "http://pik.bg/%D1%83%D0%B6%D0%B0%D1%81-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B8-%D0%B4%D1%8E%D0%BD%D0%B5%D1%80%D0%B8-%D1%81-%D0%BA%D0%BE%D0%B6%D0%B0-%D0%B8-%D0%BF%D0%B5%D1%80%D1%83%D1%88%D0%B8%D0%BD%D0%B0-news654839.html", "text": "Пилешки дюнер с кожа и перушина е купил клиент от \"Дюнер Савана\" на бул. \"България\" - пред СУ \"Пейо Яворов\" в Пловдив. Сигнал за това е подаден на горещия телефон на Българската агенция по безопасност на храните, съобщава Марица. „Шишовете зареждам от базата на Аладин в Съединение. Вече 8 години работя с него и досега не съм имал проблем. Няма да се учудя, ако оплакването е дело на мои конкуренти, което често се случва. Дори и това месо да е било от моя обект, работникът, който го прави, днес е тук, утре го няма. И едва ли е обърнал внимание какво слага, въпреки че тук се хранят много ученици“, коментира собственикът Димо Димов. Собственикът на \"Аладин фуудс\" коментира, че с този бизнес вече се занимавал синът му, но ще нареди спешна проверка на партидата и ще проучи кой е приготвил въпросния шиш чрез задължителната системата за проследяване. По-късно допълни, че месото с кожа и перушина може да е некачествено, но не е опасно. Очаква се от регионалното звено на БАБХ да започнат проверка на \"Аладин\" и \"Савана\".", "date": "2017.05.04", "title": "УЖАС! Продават ни дюнери с кожа и перушина"}
{"url": "http://pik.bg/%D0%BE%D1%82%D0%B8%D0%B4%D0%B5-%D1%81%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news654879.html", "text": "Почина последният министър на отбраната на Източна Германия, Хайнц Кеслер, съобщи \"Шпигел\".Бившият армейски генерал издъхна на 97-годишна възраст във федералната столица Берлин. Кеслер оглавяваше военното министерство на бившата ГДР в периода 1985-1989 г. Той бе член на Политбюро, най-висшият партиен орган на Германската единна социалистическа партия. Автор на книгата „Без стената щеше да има война“, публикувана от издателство \"Ойленшпигел\", което съобщи първо за смъртта на бившия генерал. Кеслер бе арестуван през май 1991 г. Две години по-късно бе осъден на седем години лишаване от свобода, след като бе признат за виновен по обвинение за подбуждане към убийства заради внедрената от него политика \"стреляй, за да убиваш\" на границите на Източна Германи", "date": "2017.05.04", "title": "Отиде си последният военен министър на Източна Германия "}
{"url": "http://pik.bg/%D0%B3%D0%B0%D0%BB%D1%8A%D0%BF-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news654888.html", "text": "В хода на новата политическа криза в югозападната ни съседка, още преди последните тревожни развития, „Галъп интернешънъл“ провери нагласите на българското общество по темата. Мнозинство от 52% възприема, че случващото се в Македония е много важно за България. Малко над една трета не са дали еднозначен отговор, а само една десета смятат, че това което се случва в югозападната ни съседка не е важно за нас. Запознатостта не е висока, но усещането за важност, съответно тревога, преобладава и тази тенденция ще се задълбочи след последните събития. Във въпроса умишлено не е уточнено какво се има предвид под „това, което се случва в Македония“ - за да се измери едновременно чувствителността към тревожни събития и отношение към тази близка за България страна. Запознатостта и загрижеността растат в синхрон с възрастта и образованието. Колкото повече житейски опит има респондентът, толкова повече проявява интерес към събитията в Македония. Историческата близост между двете страни също оказва влияние върху нагласите. „Галъп интернешънъл“ наскоро провери и общото отношение на българските граждани към други страни. Македония се подреди в първата десетка на страните, които усещаме като близки - сред 42 държави. Когато бяха попитани кои страни чувстват най-далечни, българите отново показаха, че Македония не е сред тях. В ежемесечните изследвания на „Галъп интернешънъл“ обаче недоверието на българските граждани към съвременната република Македония е видимо – вероятно заради десетилетните политики на съзнателно раздалечаване на хората от двете страни на границата. Това означава, че у нас отношението към политическия елит на югозападната ни съседка е закономерно заредено по-скоро с недоверие, но отношението към самите хора на Македония и към страната като цяло е като към близки. Доказателство за последното беше експерименталният въпрос, който зададохме през 2015 г., в тогавашния пик на политическата криза в съседната страна. Тогава беше актуална темата за евентуални бежанци от Македония, Украйна и т.н. Данните ясно показаха, че у нас хората от Македония не се възприемат като проблем. 67% отхвърлиха твърдението, че бежанци от Македония са проблем за заплаха за националната ни сигурност. Проверихме също какво мислят пълнолетните български граждани за отношенията между двете страни. Картината е недвусмислена – две трети смятат, че тези отношения са по-скоро важни за България. Още от началото на 90-те години на двайсетия век „Галъп интернешънъл“ периодично проверява обществените нагласи по различни въпроси, свързани със съседната страна. Независимата изследователска програма на „Галъп интернешънъл“ ще продължи да следи темата. Според Първан Симеонов отзивчивостта на гражданите на България към Македония е запазена, макар в последните десетилетия да беше подложена на редица предизвикателства. \"В същото време българските медии информират пространно за събитията в Скопие. Тези две предпоставки означават, че тази тема ще става все по-важна за българското общество – особено с оглед на нестабилността на Балканите. Това изправя България пред необходимостта да формира и да следва консистентна политика по отношение на бъдещето на Македония и Западните Балкани, които са в сферата на прекия български външнополитически интерес, включително и в контекста на европейската интеграция\", допълва директорът на \"Галъп\".", "date": "2017.05.04", "title": "Галъп с експресна проверка за кризата в Македония"}
{"url": "http://pik.bg/%D0%BF%D1%80%D0%B8%D0%B2%D0%B8%D0%BA%D0%B0%D1%85%D0%B0-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D0%B2-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D0%BD%D0%B8-%E2%80%9E%D0%B1%D0%BE%D0%B1%D0%BE%D0%B2-%D0%B4%D0%BE%D0%BB%E2%80%9D-news654895.html", "text": "Бившият министър от Тройната коалиция Румен Овчаров беше призован да се яви днес в следствието, за да даде обяснения по делото за \"Мини Бобовдол\", по което е обвиняем. След около 15 минути престой в сградата, Овчаров си тръгна, възползвайки се от правото си да не дава обяснения. През февруари 2017 г. прокуратурата му предяви обвинение за престъпление по служба, заради това, че като министър на икономиката и енергетиката е дал разрешение на директора на \"Мини Бобовдол\" да сключи договор с търговско дружество за добив на въглища. Ексминистърът е и четвъртият обвиняем по делото за АЕЦ \"Белене\", след като му беше повдигнато обвинение за безстопанственост в размер на 193 млн. евро.", "date": "2017.05.04", "title": "Привикаха Румен Овчаров в следствието заради мини „Бобов дол”"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%B0%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%BE%D0%B7%D0%B8-%D0%BF%D1%8A%D1%82-%D0%BF%D1%80%D0%B8%D0%B5%D0%BC%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B2%D1%8A%D0%B2-%D0%B2%D1%8A%D0%BD%D1%88%D0%BD%D0%BE-news654897.html", "text": "„Имам доверие на човека, на който оставям МВнР“, посочи служебният министър Найденов при предаването на властта в ръцете на Екатерина Захариева, която ще го замести във външното министерство. Той определи Захариева като човек, който е постигнал реални, оценени от всички страни резултати в правосъдната реформа, след толкова години и усилия. „Мога само да приветствам, че се захваща с МВнР“, каза още той. Според него България има последователна външна политика. „Професията е консервативна, но изисква иновации. Благодарен съм на екипа, с който работих“, допълни Найденов. По думите му служебното правителство в една необичайна среда е успяло да се справи добре с провеждането на изборите. „Машинното гласуване беше от проблемите, с който се сблъскахме. Той се реши от само себе си“, посочи той. „Въпросът за сигурността, бежанската криза, бъдещето на ЕС, отношенията със съседите – това са елементи, които ни предстои и да дебатираме по време на нашето председателство. България има интерес от развитие на отношенията и с други държави“, коментира служебният външен министър. Според него са важни респектът към институциите и добрата комуникацията между институциите. „МВнР е департизирано и е едно от министерствата, които са повлияни и от вътрешнополитическите процеси в страната. Радвам се, че начело на министерството застава и изявена политическа личност“, каза Найденов. Той посочи, че и в бъдеще ще помага на новия външен министър, съобщава \"Фокус\". Екатерина Захариева каза, че с Ради Найденов винаги са били съмишленици относно начина, по който трябва да се води външната политика. „Работила съм с голяма част от колегите в МВнР. Надявам се, че ще продължим да работим все така успешно. Човек без екип е нищо“, поясни тя. Според нея България трябва да бъде добре представена в международната политика. „Това е една консервативна система, това не означава липса на надграждане, модернизация и подобряване на работата на системата. Приоритетите са ясни, очаквайте от мен да ги продължим“, каза новият външен министър. По думите ѝ един от приоритетите на българското председателство е нашия регион. „Не е лесно, виждате какво се случва в съседни на нас държави. Много е важно българската политика да бъде балансирана“, коментира", "date": "2017.05.04", "title": "Захариева пак министър, този път приема властта във външно"}
{"url": "http://pik.bg/%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B8-%D1%81%D0%B2%D0%B0%D0%BB%D0%B8%D1%85%D0%B0-%D1%81-%D0%BB%D0%B5%D0%B2-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B0%D0%B3%D0%BD%D0%B5%D1%88%D0%BA%D0%BE%D1%82%D0%BE-%D0%B7%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news654877.html", "text": "Животновъди в Пиринския край се принудиха да свалят цената на агнета и ярета в навечерието на Гергьоведн. Стопани признават, че няма пазар на стоката им. За разлика от други години купувачите са по-малко. Затова живото тегло на животните вече не е 6 лева за килограм, а само 5 лева. „В същото време по магазините е три пъти по-скъпо. За нас е само работата и мъката. Но по-добре да пласирам петте си агнета. Че останат ли, ще трябва да харча пари за отглеждането им. А няма как да си го позволя, фуражът поскъпна 2-3 пъти, а цената на агнета и ярета не мърда нагоре от 10 години”, твърди животновъдът Георги от благоевградското село Логодаж. Животновъдите с повече стока разчитат единствено на редовни клиенти от региона и от Гърция. Признават, че тази година им останали повече от половината животни, няма пазар за тях. Те също са свалили с лев цената на стоката си, за да могат да я продадат преди Гергьовден, че после трудно ще я продадат. Липсата на пари у купувачите също преди на търговията. Повечето търсят по-малки животни – по 18-20 килограма, защото нямат достатъчно средства. Нямат пари да купят животни по 25-30 килограма. Цената се подбива и от стопани от Северна България, които продават стоката си за по 5 лева килограм живо тегло. Внасят се и животни от Румъния, а на пазара се продават за български. „Прекупвачите също удрят по нас. Обикалят високопланинските села, стигат да най-отдалечените махали и изнудват старите стопани, купуват им стоката за по 4 лева. Затова нашата стока не върви”, оплакват се животновъди от благоевградски села, пише \"Кметабг\".", "date": "2017.05.04", "title": "Животновъди свалиха с лев цената на агнешкото за Гергьовден"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81%D0%B8-%D1%81-%D1%83%D1%87%D0%B5%D0%BD%D0%B8%D1%86%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D0%B2-%D0%BC%D1%8E%D0%BD%D1%85%D0%B5%D0%BD-%D0%B1%D1%80%D0%BE%D1%8F%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D1%85%D0%BB%D0%B0%D0%BF%D0%B5%D1%82%D0%B0-news654859.html", "text": "Няколко ученически автобуса се удариха в околностите на Мюнхен, съобщи  ТАСС. Пътнотранспортното произшествие стана тази сутрин на магистрала край югозападния германски град. Властите в Бавария съобщиха за пострадали, но все още не могат да определят колко са ранените. \"Ние смятаме, че сред ранените има и деца\", каза говорител на местната полиция. Движението в района на инцидента е затворено.", "date": "2017.05.04", "title": "Автобуси с ученици катастрофираха в Мюнхен, броят ранените хлапета "}
{"url": "http://pik.bg/%D0%BA%D1%80%D1%8A%D0%B2-%D0%B2-%D0%BD%D0%B5%D0%B1%D0%B5%D1%82%D0%BE-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D0%B8%D0%BB%D0%BE%D1%82%D1%8A%D1%82-%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%BE%D1%82-%D0%B5%D0%BA%D0%B8%D0%BF%D0%B0%D0%B6%D0%B0-news654898.html", "text": "Manila Bulletin, цитиран от \"Фокус\" Хеликоптер на Военновъздушните сили на Филипините се е разбил в района на Рисал, съобщава вестник . Пилотът на машината и двама души от екипажа за загинали. Пострадал е още един човек, който е настанен в медицинско заведения за оказване на помощ. Говорител на военните съобщи, че на база получената към момента информация може да се каже, че инцидентът се е случил около три часа следобед в четвъртък (местно време). Малко преди катастрофата пилотът и екипажът на машината HD-1D са завършили тренировъчен полет. В ученията са участвали около 60 военнослужещи и 12 полицейски служители.", "date": "2017.05.04", "title": "КРЪВ В НЕБЕТО! Хеликоптер се разби, загинаха пилотът и двама души от екипажа"}
{"url": "http://pik.bg/%D0%BE%D1%82-250-%D0%BB%D0%B2-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BE%D1%84%D0%B5%D1%80%D1%82%D0%B8%D1%82%D0%B5-%D0%B7%D0%B0-%D0%B5%D0%BA%D1%81%D0%BA%D1%83%D1%80%D0%B7%D0%B8%D0%B8-%D0%B4%D0%BE-%D0%B3%D1%8A%D1%80%D1%86%D0%B8%D1%8F-%D0%B8-%D0%B8%D1%82%D0%B0%D0%BB%D0%B8%D1%8F-%D0%BE%D0%BA%D0%BE%D0%BB%D0%BE-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news654905.html", "text": "Oколо 20% повече хора са решили да пътуват в дните около Гергьовден спрямо 2016 г. Това показват данните на туристическата агенция „Посока“. Най-предпочитаните дестинации за този период са Гърция и Италия и по-точно - Халкидики, о-в Крит, о-в Санторини, о-в Тасос, Римини, Соренто, о-в Сардиния и о-в Сицилия. Цените за почивка там със собствен транспорт в тризвезден хотел и включени 5 нощувки започват от 250 лв. на човек и варират според услугите, които са включени в съответния турпакет. От „Посока“ отбелязват още нарастващ интерес към дестинации като Коста Бланка, Коста Брава, Коста дел Сол и Палма де Майорка в Испания, както и  към все по-предпочитаните курорти в Португалия - Алгарве, Ещорил и други. Не на последно място е и Хърватия с курорти като Ровин, Умаг, Пореч, о-в Крък и Опатия От 350 лв. започват офертите за пътувания до там. „Ако трябва да се сравняват пътуванията по Великден и Гергьовден, те определено са повече по Великден. С идването на лятото обаче все повече хора започват да се ориентират към българското черноморие и курортите в Гърция и резервиват сега. Именно в този период са най-атрактивни и предложенията за летни почивки, защото се включват отстъпки при ранно резервиране“, категоричен е Пламен Иванов, мениджър „Изходящ туризъм“ в „", "date": "2017.05.04", "title": "От 250 лв. започват офертите за екскурзии до Гърция и Италия около Гергьовден"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%BE%D1%8F%D0%B2%D0%B0%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0--news654863.html", "text": "Главният секретар на МВР ще бъде назначен от правителството. Не мога да ви кажа дали това ще бъде Младен Маринов, тъй като не съм в правителството. Това заяви пред в парламента съпредседателят на \"Обединени патриоти\" Волен Сидеров. \"Аз поканих бившият главен секретар Светлозар Лазаров, той ще бъде гост в една от комисиите в парламента. Той няма да бъде съветник на Красимир Каракачанов. Лазаров ще бъде мой сътрудник\", каза още той. Бившият главен секретар по времето на кабинета \"Орешарски\" Светлозар Лазаров е отказал няколко сладки поста във властта - на МВР министър, на зам.-министър във вътрешното ведомство и на главен секретар, но пък е приел друг.", "date": "2017.05.04", "title": "ЕКСКЛУЗИВНО В ПИК! Сидеров с горещи разкрития за появата на Светлозар Лазаров в парламента! Изненадата е голяма"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BF%D0%B8%D1%8F%D0%BD-%D1%82%D1%80%D0%B0%D0%BA%D1%82%D0%BE%D1%80%D0%B8%D1%81%D1%82-%D1%81-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%D1%82%D1%80%D0%B0%D0%BA%D1%82%D0%BE%D1%80-%D0%B2-%D1%80%D0%B0%D0%B7%D0%BB%D0%BE%D0%B3-news654881.html", "text": "Пиян тракторист е спипан вчера в Разлог. Полицейски служители са го установили към 17:30 часа на улица \"Екзарх Йосиф\" в града. Направената на място проба за алкохол отчела 1,78 промила в издишания въздух от 60-годишния А.Т. от Разлог. Оказало се, че не само водачът, но и тракторът бил нередовен, тъй като бил без регистрационни табели. Срещу А.Т. е образувано бързо производство.", "date": "2017.05.04", "title": "Спипаха пиян тракторист с нередовен трактор в Разлог"}
{"url": "http://pik.bg/%D0%BE%D1%82%D1%80%D1%8F%D0%B4-%D0%BA%D0%BE%D0%B1%D1%80%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%BF%D0%B5%D1%88%D0%BE-%D1%82%D1%8A%D0%BF%D0%BE%D1%82%D0%BE-%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B0%D0%B4%D0%B5%D0%BD%D0%B8-%D0%BA%D0%BE%D0%BB%D0%B8-news654875.html", "text": "Автокрадците Пешо Тъпото и Асен Н. бяха задържани при спецоперация на МВР, в която участва и специализирания отряд „Кобра”.Двамата са арестувани половин час след полунощ на 1 май в столичния ж.к. „Манастирски ливади”, след като направили опит да укрият във взета под наем гаражна клетка откраднат от кв. „Редута” лек автомобил „Мазда 6”, съобщиха от пресцентъра на МВР. При задържането 32-годишният Петър К., известен като Пешо Тъпото и 43-годишният Асен Н. са оказали яростна съпротива, което наложило употреба на физическа сила и белезници. От жилищата им криминалистите са иззели множество технически средства, включително устройства за заглушаване на GPS сигнали, ключове за автомобили, мобилни телефони, компютри, метално устройство за взломяване тип „тирбушон” и множество части от МПС. Двамата задържани са с множество криминални прояви, свързани с моторни превозни средства. Повдигнати са им обвинения и са им наложени мерки за неотклонение „задържане под стража“ за 72 часа. Работа по документиране на цялостната им престъпна дейност продължава. Само преди няколко месеца Асен Н. бе арестуван, след като в двора на дома му бяха установени множество укрити крадени автомобили от марките „Мазда”, „Пежо” и „Ситроен”, някои от тях цели, други разфасовани на части, допълват от МВР.", "date": "2017.05.04", "title": "Отряд \"Кобра\" задържа Пешо Тъпото и компания в столицата заради крадени коли "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B4%D0%B5%D1%82%D0%B5-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%B8-%D0%B8%D0%B7%D0%B3%D1%8A%D0%BB%D1%82%D0%B0-%D1%85%D0%B0%D0%BF%D1%87%D0%B5%D1%82%D0%B0%D1%82%D0%B0-%D0%BD%D0%B0-%D0%B1%D0%B0%D0%B1%D0%B0-%D1%81%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B5-news654885.html", "text": "Дете на 2 години е изгълтало хапчетата на баба си в Петрич. Сигналът за инцидента е получен днес около обяд. Веднага екип на Спешна помощ е реагирал, а детето е транспортирано в лечебното заведение. Момченцето на възраст 1 година и 8 месеца е изпило успокоителните хапчета на баба си. Това е казала тя, след като претърсила къщата и не ги е открила. Паникьосала се и веднага повикала Бърза помощ. Детето е настанено в Детско отделение на лечебното заведение в Петрич. Направена му е промивка на стомаха и е в добро общо състояние.", "date": "2017.05.04", "title": "ДРАМА! Дете на 2 години изгълта хапчетата на баба си, в болница е"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BD%D0%B0%D0%BD%D0%BA%D0%BE%D0%B2-%D0%B3%D0%BE%D1%82%D0%BE%D0%B2-%D1%81-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%BF%D1%80%D0%B5%D0%B4%D1%81%D1%82%D0%BE%D0%B8-%D1%81%D0%BC%D1%8F%D0%BD%D0%B0-%D0%B2-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BF%D0%B8-news654915.html", "text": "По думите му това ще бъде съгласувано с премиера, но вече има имена на членове на управителния съвет, които се обсъждат. „Нека да мине днешният ден. В утрешния ден ще говорим конкретно за имена. Факт е, че в Пътната агенция има изключително много неща, които трябва да свършим и забавени такива“, коментира той и допълни, че утре най-вероятно ще станат ясни и заместник-министрите във ведомството, съобщава \"Фокус\". „Водим разговори с коалиционните партньори, с ръководството за евентуалните заместници, обсъждат се имена, но изчакайте още 1 ден“, отбеляза той, като уточни, че те ще бъдат експерти и хора от бранша, доказали се в Европа и национално ниво. „Ще създадем един отличен екип в министерството, с глобалната цел да продължим със същите темпове да развиваме инфраструктурата на страната“, заяви министър Нанков. Новият министър на регионалното развитие вече е готов с важните промени в АПИ. Николай Нанков обяви при встъпването в министерството, че още утре е готов да смени цялото ръководство на АПИ и да назначи ново такова. По думите му приоритетна остава и програмата за санирането. „Продължаваме програмата, ще видим какво са направили колегите за тези три месеца. Доста бяхме критикувани по темата, доста предложения имаше. Моето лично мнение е, че програмата би трябвало да бъде оптимизирана “, заяви министър Нанков. \"Няма да бъде ревизьори, ще се запознаем какво наследяваме\", каза още той.", "date": "2017.05.04", "title": "ЗАПОЧНА СЕ! Нанков готов с промените: Предстои смяна в ръководството на АПИ"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B0-%D1%82%D1%80%D0%BE%D0%B3%D0%BD%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%BC%D1%83-%D0%B4%D0%B5%D0%BD---%D0%BE%D0%B1%D1%8F%D1%81%D0%BD%D0%B8-%D0%BC%D1%83-%D1%81%D0%B5-%D0%B2-%D0%BB%D1%8E%D0%B1%D0%BE%D0%B2-%D1%81-%D0%BF%D0%B5%D1%82%D1%8A%D1%80-%D0%B4%D1%8A%D0%BD%D0%BE%D0%B2-news654917.html", "text": "\"Когато те срещнах през 2006 г., никога не съм предполагала, че ще прекараме следващото десетилетие плътно един до друг. Въпреки, че съм го усещала, защото наистина Андреа в своя \"Фейсбук\". Фолк дивата Андреа отправи трогателна честитка към Кубрат Пулев, който днес има рожден ден. Най-успелият ни боксьор става на 36 години. хората усещат, когато срещнат човека, който ги допълва във всяко отношение. Петър Дънов е казал: \"Който с когото е свързан, носи последиците от неговия живот!\". Имаше и трудности, имаше и успехи, но аз знам, че ти предстоят велики дела, защото носиш тази сила в себе си, която малко успяват да съхранят и развият. Обичам те! Честит Рожден Ден!\", написа", "date": "2017.05.04", "title": "Андреа трогна Кобрата за рождения му ден - обясни му се в любов с Петър Дънов"}
{"url": "http://pik.bg/%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D0%BC%D1%83%D1%82%D0%B0%D1%84%D1%87%D0%B8%D0%B9%D1%81%D0%BA%D0%B8-%D0%B5-%D0%BD%D0%BE%D0%B2%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B2%D0%BC%D0%B0-news654931.html", "text": "Полк. проф. д-р Венцислав Мутафчийски стана шеф на Военномедицинска академия, след като досегашния ѝ директор проф. Николай Петров стана здравен министър, съобщиха от лечебното заведение. „За мен беше чест да работя във ВМА. За мен ВМА остава моята майка, моят роден дом и в бъдеще”, заяви проф. Николай Петров. Той благодари на членовете на своя екип, като им пожела да надминат постигнатите до момента резултати и им завеща: „Бъдете смирени, бъдете праведни, кураж и с Бога напред”. „Приемам със смесени чувства високата чест и отговорност. Извървяхме много труден път, но резултатите са видими. Благодаря на ген. Петров - Вие показахте какъв човек трябва да бъде началникът на ВМА. За мен това е безценно”, заяви проф. д-р Венцислав Мутафчийски и обеща, че ще продължи традициите.", "date": "2017.05.04", "title": "Венцислав Мутафчийски е новият шеф на ВМА"}
{"url": "http://pik.bg/%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-%D1%84%D0%B0%D0%BB%D0%B8%D1%80%D0%B0-%D1%82%D1%80%D1%8A%D0%BC%D0%BF-%D0%BE%D1%82%D0%BA%D0%B0%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%BC%D0%BE%D1%89-news654906.html", "text": "Пуерто Рико потвърди своята несъстоятелност и това е най-големият фалит, обявяван някога в САЩ, съобщи Си Ен Ен, цитирана от „Блумбърг”. Понастоящем Пуерто Рико дължи на своите кредитори огромната сума от 70 млрд. долара, много по-голяма от тази, която дължеше Детройт през 2013, а именно - 18 млрд. долара. „Имайки предвид дефицита, който наследихме, е моя отговорност да гарантирам интересите на пуерториканския народ“, заяви вчера Рикардо Росело, губернаторът на Пуерто Рико. Самият процес не е лесен: фалитът трябва да се потвърди от съдия. Множество изтъкнати фирми от Уолстрийт притежават облигациите на страната. Фалитът е притеснителен за тях, тъй като той поражда страх, че може да не получат дължимите суми. Икономическото състояние на острова не е добро: той е в икономическа рецесия от около десетилетие, а нивото на безработица е 11,5%. Финансовата криза там е толкова сериозна, че Конгресът назначи Борд за финансов надзор, за да подобри ситуацията. Бордът обаче спря опитите за преговор с кредиторите тази седмица и обяви несъстоятелност. „Не се заблуждавайте: бордът е решил да превърне Пуерто Рико в следващата Аржентина“, това каза Андрю Розенберг, адвокат,  който съветва някои от облигационерите на Пуерто Рико. По време на президентската кампания Доналд Тръмп заяви, че няма да \"спасява\" Пуерто Рико. Същото становище повтори в скорошна публикация в Tуитър. Мик Мълвани, директор на административно-бюджетната служба, заяви вчера, че Белият дом упорито се опитва да гарантира, че нито един федерален долар няма бъде похарчен за изплащане на дълговете на острова в най-новата бюджетна сделка на Конгреса. Хората буквално бягат от Пуерто Рико, за да отидат и да живеят в континенталната част на САЩ, особено във Флорида. Населението на острова е намаляло с 350 хил. през последните 10 години.  Всеки ден по един лекар е напускал Пуерто Рико, а това е причинило сериозен недостиг на медицински кадри в момент на борба срещу вируса Зика. Докато хората и фирмите продължават да напускат острова, ще има все по-малко пари, които да се върнат на кредиторите. Най-новият бюджетен план на Пуерто Рико включва само 800 млн. долара годишно за изплащане на кредити. А това е само 20% сумата, която островът изплащаше на кредиторите досега.", "date": "2017.05.04", "title": "Пуерто Рико фалира, Тръмп отказа финансова помощ"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%82%D0%B5%D1%84%D0%B0%D0%BD-%D1%8F%D0%BD%D0%B5%D0%B2-%D0%BD%D0%B0%D0%B7%D0%BD%D0%B0%D1%87%D0%B8%D0%BB-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BD%D0%B0-%D0%B1%D0%B0%D1%81%D0%BD%D0%BE%D1%81%D0%BB%D0%BE%D0%B2%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news654908.html", "text": "Стефан Янев е командировал заместника си Михаил Михайлов в Того. Интересното е, че командировката започва от 4 май, когато новият кабинет ще положи клетва пред Народното събрание - факт, който е известен на обществото от поне един месец, съобщава \"Епицентър\". Михайлов де факто излита като зам.-министър и каца като безработен, коментира във Фейсбук депутатът от ГЕРБ Христо Гаджев, който показа заповедта на Янев. Според документа, командировката ще продължи до 10 май, поемат се всички разходи, включително и издаване на паспорт. Целта й е \"установяване на контакти в областта на военнотехническото сътрудничество с Тогоанската република\". Заповедта е подписана на 28 април, а тогава се знаеше, че утре ще е смяната на властта. Христо Гаджев съобщи още, че миналия петък Янев е назначил съветниците си на граждански договори за по 2700 лв. до 31.10.2017 г. „Днес в Парламента проведохме изслушване на министрите на вътрешните работи и отбраната да може да се запознаем какво точно са свършили през изминалите 3 месеца. Все пак гаранция за провеждането на прозрачни, отговорни и дългосрочни политики в сектор сигурност е парламентарния контрол. Единственото добра новина е че границата се охранява добре и защитното съоръжение върши работа. На българо-турската граница натиска е намалял с 80%, а на българо-сръбската с 30% спрямо първите пет месеца на 2016г. За съжаления Янев е изтеглил специалните части на армията, въпреки изричното отрицателно становище на Гранична полиция. Надявам се следващия министър бързо да поправи тази грешка. По ресурсното осигуряване стана ясно, че за 4 месеца почти нищо не е свършено за усвояване на 320 млн.лв помощ от ЕС, които са именно за защита на границата. Усвояването е 3%, а поръчката за автомобилите бе възложена на завод в несъстоятелност и може да се провали. Това поставя следващия министър в много тежко положение, т.като ако не бъдат усвоени до края на годината ще бъдат загубени. Янев не каза думичка по въпроса. Стана ясно, че министър Узунов е освободил 155 полицейски служители за три месеца ( или по над двама на ден…). Нищо не е предприето за справяне с недокомплекта в двете системи. Напротив в системата на отбраната са извършени такива кадрови кадрили, които могат да блокират дейността с месеци напред. Министър Янев не даде никакво обяснение за аргументиране на тези си действия. Напротив обясни че за постоянен секретар от трима кандидати е предпочел началник кабинета си, защото единия директор не го харесвал, а другия бил на „млада дирекция” (нищо че е полковник от резерва). Да не говорим, че до ден днешен продължават заповедите му за назначаване. Миналия петък назначил съветниците си на граждански договори за по 2700лв до 31.10.2017г. А днес иска да сменя представителя на МО в българската делегация в НАТО. Напрово ме е страх какво ще сътвори до утре. Впрочем най-забавното е че като вицепремиер е командировал заместника си Михайлов за 7 дни от 04.05 (смяната на правителството) в Того да търси контакти за развитие на военно-техническото сътрудничество. Забавното е че той де факто излита зам.-министър и каца безработен. А тази екскурзия ще струва десетки хиляди левове на данъкоплатеца…", "date": "2017.05.04", "title": "СКАНДАЛНО! Стефан Янев назначил съветниците си на баснословни заплати"}
{"url": "http://pik.bg/%D1%83%D1%82%D1%80%D0%B5-%D0%B5-%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D1%80%D0%B0%D0%B7%D0%B1%D0%B5%D1%80%D0%B8-%D0%BA%D0%BE%D0%B8-8-%D1%85%D1%83%D0%B1%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%BC%D0%B5%D0%BD%D0%B0-%D0%B8%D0%BC%D0%B0%D1%82-%D0%B8%D0%BC%D0%B5%D0%BD-%D0%B4%D0%B5%D0%BD-%D0%B8%D0%BC%D0%B5%D0%BD%D0%BD%D0%BE-%D1%83%D1%82%D1%80%D0%B5-news654934.html", "text": "На 5-ти Май имен ден празнуват всички с имената Ирина, Ирена, Иринка, Ириней, Мира, Мирослав, Мирослава, Мирчо. Да им е живо и здраво името! Да им донесе много успехи! За всички, които не знаят, именно на този ден честваме паметта на Св. мъченица Ирина. Пенелопа, както се казвала светицата до покръстването си, била дъщеря на знатни езичници от Магедон. Баща и построил за нея чуден дворец извън града, далече от светския свят и развлечения. Наел хора да се занимават с обучението и възпитанието и. Един от тях бил християнина Апелиан. Той учил девойката на християнски ценности. Когато Пенелопа станала пълнолетна, баща и и съобщил, че и е избрал съпруг, за когото да се омъжи. Момичето помолило за време за размисъл и се обърнало към Христос за съвет. Бащата се разярил и заповядал дъщеря му да бъде прегазена от стадо коне. Вярата спасила момичето и конете побегнали към бащата. Той се убедил в правотата на дъщеря си и приел християнството заедно със семейството си. Ирина започнала да приучава и други граждани. След време в града имало нов управител, който като разбрал за Ирина я извикал при себе си и я подложил на свирепи мъчения. Вярата и този път запазила девойката, а управникът измислял все нови и нови мъчения. Народът виждайки несправедливостта въстанал и прогонил управителя с камъни. Властта поел сина му, който продължил делото на баща си. В краката на момичето били забити пирони и в това състояние била развеждана из града в огромни мъки. Тогава Ангел Божий се смилил и погубил мъчителите, а нея освободил. От тогава народът започнал още повече да почита девойката, а тя разпространявала вярата все по-надалеч. След време Ирина получила известие, че скоро Бог ще си я прибере. Тогава заедно с учителя си Апелиан отишла до пещера в гората и наредила да я затрупат вътре. Света Ирина починала в началото на II в.", "date": "2017.05.04", "title": "Утре е голям празник! Разбери, кои 8 хубави български имена имат имен ден именно утре!"}
{"url": "http://pik.bg/%D1%80%D1%83%D1%81%D0%B8%D1%8F-%D1%82%D1%83%D1%80%D1%86%D0%B8%D1%8F-%D0%B8-%D0%B8%D1%80%D0%B0%D0%BD-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%B8-%D0%B7%D0%BE%D0%BD%D0%B8-%D0%B2-%D1%81%D0%B8%D1%80%D0%B8%D1%8F-news654904.html", "text": "AFP, цитирана от \"Фокус\" Съюзниците на режима в Дамаск – Русия и Иран, и подкрепящата опозицията Турция подписаха в четвъртък меморандум за създаването на сигурни зони в Сирия, предава . Репортер на агенцията, който присъства на мирните преговори в казахската столица Астана, съобщи, че документът е подписан от представителите на трите държави.", "date": "2017.05.04", "title": "Русия, Турция и Иран подписаха меморандум за създаването на сигурни зони в Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B5-%D1%81%D1%8A%D0%BC-%D0%B1%D0%B0%D0%B1%D0%B0-%D0%B2%D0%B0-news654929.html", "text": "\"Новото правителство е съставено от експерти, затова очаквам от него добри резултати. Но какво ще се случи точно, ще проличи във времето. Зависи какъв обществен натиск ще бъде оказан срещу него. Ето Слави Трифонов вече цъфна пред парламента. И той е прав, защото трябва да се зачете волята на хората, гласували на референдума\", заяви пред ПИК проф. Божидар Димитров. Ако правителството бъде оставено да работи спокойно, то щяло да даде добри резултати, категоричен е професорът. Дали този път Бойко Борисов и правителството му ще изкарат целия си мандат - на този въпрос проф. Божидар Димитров отговори: \"Не съм баба Ванга\". \"Знам обаче какво трябва да направи вицепремиерът Валери Симеонов. С няколко поправки в Закона за българското гражданство ще реши демографския проблем\", поясни проф. Божидар Димитров. Поправките трябвало да улеснят даването на българско гражданство на българи от Македония, Русия, Гърция и други страни.", "date": "2017.05.04", "title": "ЕКСКЛУЗИВНО В ПИК! Божидар Димитров с култов коментар за новото правителство: Не съм баба Ванга, но Борисов и екипът му ще имат успех"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BD%D1%81%D0%B1-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%B6%D0%B5%D0%BB%D0%B0%D0%BD%D0%B8%D1%8F-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BC%D0%B0%D0%BD%D0%B4%D0%B0%D1%82-news654943.html", "text": "Президентът на КНСБ Пламен Димитров изпрати поздравителен адрес до лидера на ГЕРБ Бойко Борисов по случай поредното му избиране за министър-председател на Република България. В писмото се посочва, че КНСБ високо ценят уважителното отношение на Борисов към стремежите и целите на организацията. „През изминалия Ви мандат като министър-председател осъществихме редица разумни стъпки и реализирахме решения, които бяха в полза на наемния труд в страната. Очакваме от третия кабинет, който оглавявате, да покаже още по-мъдро управление в посока на исканията на работеща България!“, се посочва в писмото. Синдикатите изразяват увереността си, че бъдещето сътрудничество и диалог ще продължат в дух на толерантност, добронамереност и взаимно зачитане при търсене на верните социални решения. „Убедени сме, че при разработването на управленската Ви програма ние – национално представителните синдикати и работодателски организации, ще можем да предложим конкретни виждания и решения в сферата на социално-икономическата политика, а след това да я обсъдим в НСТС“, пише още в писмото на КСНБ. Ръководството на КНСБ пожелава успех на Бойко Борисов, който поема този високо отговорен пост в една изключително сложна и тежка международна обстановка. „Искрено се надяваме, че ще намерите верния и балансиран път в името на доброто на хората на България“, се посочва в поздравителния адрес.", "date": "2017.05.04", "title": "ПЪРВО В ПИК! КНСБ със специални пожелания към Борисов за новия мандат"}
{"url": "http://pik.bg/%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-14-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%83%D1%87%D0%B5%D0%BD%D0%B8%D0%BA-%D0%BE%D1%82-%D1%81%D0%BB%D0%B0%D0%B2%D1%8F%D0%BD%D0%BE%D0%B2%D0%BE-%D0%B5-%D1%87%D0%B5%D1%80%D0%B5%D0%BF%D0%BD%D0%BE-%D0%BC%D0%BE%D0%B7%D1%8A%D1%87%D0%BD%D0%B0-%D1%82%D1%80%D0%B0%D0%B2%D0%BC%D0%B0-news654893.html", "text": "Черепно-мозъчна травма след удар с тежък предмет е причината за смъртта на 14-годишния Радослав Димитров от гр. Славяново, Плевенско, който издъхна вчера по време на час по биология, след като бе ударен от свой съученик. Това съобщи днес покрусеният баща на починалото дете. Резултатите от аутопсията, извършена от Съдебна медицина към Медицинския университет в Плевен, са били съобщени на семействотот преди обед по телефона. Становището на медиците променя версията, че Радослав е починал заради удар в корема или в гръкляна, причинил глътване на езика. Правеха се и неверни предположения, че е получил епилептичен припадък или пък е страдал от друга болест. \"Радослав си беше съвсем здраво дете, не е старадал от епилепсия и ли от каквото и да е друго. Освен това беше много добро и спокойно момче\", разказват местни хора, които обвиняват за случилото се лошата дисциплина в училището. След като става ясно, че смъртоносният удар е бил нанесен не с гола ръка, а \"с тежък предмет\", това води до предположението, че съученикът, причинил смъртта на Радослав, е държал бокс или нещо друго. \"Ние не възпитаваме децата си по този начин. Филмите с жестокости и агресия, които ни облъчват отвсякъде, превръщат тийнейджърите в убийци\", са част от коментарите след последното разкритие.", "date": "2017.05.04", "title": "Причината за смъртта на 14-годишния ученик от Славяново е черепно-мозъчна травма"}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%BC%D0%B5%D1%80%D0%B0%D0%BA%D0%BB%D0%B8%D0%B8-%D0%B7%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BF%D0%BA%D0%BA-news654913.html", "text": "Anadolu Agency, цитирана от \"Фокус\". Набиранията на членове за „Работническата партия на Кюрдистан“ (ПКК) са паднали с 90 % през последните четири месеца в сравнение с данните за същия период през миналата година. Това се казва в съобщение от Министерството на вътрешните работи на Турция, предава „През първите четири месеца на миналата година към ПКК са се присъединили 415 души, но това число падна с 90 % през същия период на 2017 г. до 41 души“, твърдят от вътрешното ведомство в Анкара. В периода януари-април на турските сили за сигурност са се предали 229 членове на ПКК, се казва още в съобщението.", "date": "2017.05.04", "title": "ЧИСТКА! В Турция вече няма мераклии за членове на ПКК"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D0%BF%D1%80%D0%B5%D0%B6%D0%B4%D0%B5%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%BC%D1%8A%D1%80%D1%82-news654911.html", "text": "Безработицата увеличава с 50% риска от преждевременна смърт при пациенти със сърдечни проблеми, предупреждават датски учени, които са направили заключенията си след анализ на 20 000 пациенти. Според тях липсата на работа е по-опасна и от предишни случаи на инфаркти или диабет. „Способността за запазване на работа дава ценна информация за статуса на здравето и работата“, посочва водещият автор на изследването д-р Расмус Рьорт от Университетската болница в Копенхаген. „Изключването от работната сила се свързва с увеличен риск от депресия, психологични проблеми и дори убийство“, допълва той, цитиран от научното издание „Сайънс алърт“. Според него работният статус на млади хора със сърдечни проблеми може да е потенциално средство за определяне на смъртността и заболеваемостта. В проучването е взета информация от работещи хора на възраст между 18 и 60 години, които за първи път са били хоспитализирани в Дания между 1997 г. и 2012 г. От всички 21 455 пациенти 55% или 11 880 души са имали работа. В рамките на следващите 1005 дни 16% от заетите и 31% от безработните пациенти са починали, докато повторно в болница са били приети 40% от работещите и 42% от безработните. След като са взети предвид възрастта, пола, образованието, здравния статут и сърдечните проблеми рискът от смърт е стигнал до 50%, а този от повторно хоспитализиране заради сърдечни проблеми е станал 12%. Д-р Рьорт заяви, че механизмът за това как безработицата засяга смъртността е сложен и по всяка вероятност зависи от много фактори. „На способността за работа може да се гледа като мярка за представяне и да се интерпретира като това дали пациентът отговаря на физическите изисквания за работа на пълно работно време или не“, посочи още той. Според него заетостта, освен физически, се отразява и на качеството на живот и на психическото здраве, пише БГНЕС.", "date": "2017.05.04", "title": "Проучване: Безработицата увеличава риска от преждевременна смърт"}
{"url": "http://pik.bg/%D0%B2-%D1%81%D0%B0%D1%89-%D0%BF%D1%80%D0%B8%D0%B5%D1%85%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%80%D1%83%D1%81%D0%B8%D1%8F-news654909.html", "text": "В Конгреса на САЩ бе одобрен законопроект, увеличаващ финансирането на мерки за  противодействие срещу Русия, съобщи „Дойче веле”. Предвижда се създаване на специален комитет, който да се занимава с блокиране на дестабилизиращи дейности на Русия, насочени към западни държави. Увеличават се и мерките срещу дейността на руските спецслужби в САЩ. Държавният департамент, заедно с ФБР и Националното разузнаване ще подготви правила за поведението на руските дипломатически представители и персоналът на руските мисии. Те трябва да информират службите, ако искат да се придвижват из страната. Особено внимание се обръща на региона на Източна Европа и Балканите. Предвидено е да се увеличи финансирането на структури на гражданското общество във всички държави от тези региони, да се поддържа правовия ред в държавите и демократичните им институции, както и средствата за масово осведомяване. Предвидени са и средства за страните от Източното партньорство, които ще получат нови споразумения за свободна търговия с Европейския съюз. Целта ще бъде намаляване на икономическата им зависимост от Москва.", "date": "2017.05.04", "title": "В САЩ приеха закон за противодействие на Русия"}
{"url": "http://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D0%BC%D0%B5-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B4%D0%B6%D0%B0%D1%84%D0%B5%D1%80%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news654916.html", "text": "„Алсат М“, цитиран от \"Фокус\". Парламентът на Македония трябва да работи безпроблемно и при това всички депутати, включително и от опозицията, да бъдат конструктивни, а не да създават затруднения. Това е очакването на Европейския съюз, предадено на новия председател на Събранието на Република Македония Талат Джафери от Йоханес Хан, европейски комисар за добросъседска политика и разширяване, предава телевизионният канал В писмено съобщение след среща в Брюксел се посочва, че еврокомисарят приветства избора на Джафери за председател на македонския парламент и изразява готовността на ЕС да работи с него за насърчаване на европейския дневен ред, включително прилагането на Договора от Пържино спешните реформи.", "date": "2017.05.04", "title": "Йоханес Хан: Приветстваме избора на Джафери за председател на парламента в Македония"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%83%D0%B4%D0%B0%D1%80%D0%B8-%D0%B4%D0%BF%D1%81-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BC%D0%B5-%D0%B7%D0%B0%D1%81%D0%B5%D0%B3%D0%BD%D0%B0%D1%82-%D0%BA%D0%BB%D0%B5%D0%B2%D0%B5%D1%82%D0%B8-%D0%B7%D0%BB%D0%BE%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D1%81%D0%BB%D1%83%D1%85%D0%BE%D0%B2%D0%B5-%D0%B8-%D0%B0%D1%82%D0%B0%D0%BA%D0%B8-news654947.html", "text": "Трябваше да има гарантирано присъствие на Обединените патриоти в кабинета. Това бе една от причините да приема поста на вицепремиер, заяви вицепремиерът Валери Симеонов. Той поясни, че не е искал \"особено\" да поеме този пост, но тъй като бил дисциплиниран човек, приел. \"Нямам конкретно министерство, но има доста широк спектър на сборните части от обществено-политическия живот. Защото зад демографията са социалното министерство, министерството на здравеопазването, работата на българите в чужбина, ако щете. Тепърва ще бъдат разпределени конкретните ресори съгласно структурата на МС, но и аз настоявах за тях, тъй като те са един от основните приоритети от програмата на Обединените патриоти. Аз не съм тук, за да се кича с титлата вицепремиер, а за да съдействам за максималното реализиране на тази програма\", заяви Симеонов пред Цветанка Ризова. Той иронизира \"смута\" на ДПС от конфигурацията на новия кабинет и кандидатурата му: \"Отговорността е изключително тежка и мащабна и след като съм натоварен да се ангажирам с проблема с демографския срив, трябва да поема своята отговорност... Аз съм предмет на доста клевети и злонамерени слухове и атаки от доста време. Така че съм свикнал... Позата е престорено поведение, някаква игра. Много трудно могат да ме засегнат медийни атаки, клевети, квалификации и прочее. ДПС просто не са спрели да ни клеветят. И когато някой от техните приятели от АЛДЕ (известни със своята мъжка лява ориентация) каже нещо, те веднага го носят в ЕС и ЕП. Голяма работа! Страшно съм притеснен! Тази нощ няма да мога да спя! Съкрушен съм направо!\", иронизира Симеонов \"заплахите\" от ДПС. Той заяви, че ще носи отговорност за четирите поста, заети от хора на Обединени патриоти. \"До момента нищо не съм гарантирал. Какво означава да гарантираш? Предлагаш един кадър и носиш отговорност за поведението му. Но какво значи гаранция? Нима някой може да гарантира, че ще остане същият след четири години?... Ще направя всичко тези хора да не ни посрамят!\", заяви Валери Симеонов. \"Извън нашите хора на всички имам доверие в този кабинет. Приемаме ги като хора, които са влезли, за да понесат една споделена отговорност. Не мога да се съмнявам в когото и да било. Гледам на тях като на един екип, който трябва да изнесе една огромна тежест\", добави той. Симеонов отново коментира и темата за прословутата ограда по границата ни с Турция: \"Президенътт беше в Хасково, но някой го налъгал и подвел. Това, че той е казал нещо, не значи, че е светата истина. Президентът не е Господ бог! Завели са го при една едноредова ограда. И аз му казвам - на определени места оградата е двуредова - там, където има огромин бежански потоци и едноредова - където потокът е минимален. Така е по проект - в него е заложено къде да е едноредова и къде двуредова ограда. И в това отношение президентът Радев прибърза\".", "date": "2017.05.04", "title": "Валери Симеонов удари ДПС: Не могат да ме засегнат клевети, злонамерени слухове и атаки!"}
{"url": "http://pik.bg/%D0%B3%D1%83%D1%89%D0%B5%D1%80%D0%BE%D0%B2-%D1%81%D0%B8%D1%8F%D0%B5-%D0%BE%D1%82-%D1%89%D0%B0%D1%81%D1%82%D0%B8%D0%B5-%D0%BF%D0%BE%D0%BB%D0%B8%D0%B2%D0%B0-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81%D0%B8-%D1%81-%D0%BC%D0%B0%D1%80%D0%B8%D1%8F-news654919.html", "text": "Xpиcтиян Гyщepoв нe caмo нe cтpaдa, нo дopи пoливa paзвoдa cи c пeвицaтa. Hacлeдниĸът нa Дoбpoмиp Гyщepoв гo e yдapил нa живoт и бyĸвaлнo гpee oт щacтиe. „Xpиcи oпpeдeлeнo живнa cлeд ĸaтo ce paздeли c Mapия. Bиждaмe гo пo-cпoĸoeн, пo-eнepгичeн, пo-жив няĸaĸ cи. Cpeщa ce c пpиятeли, oбядвaт, вeчepят, пътyвaт. Paзбиpa ce, paбoтaтa мy пpoдължaвa c пълнa cилa и бизнec дeлaтa въpвят ĸaтo пo вoдa. Cъcpeдoтoчeн e в ĸapиepaтa и в caмия ceбe cи, ĸoeтo e дoбpe“, ĸoмeнтиpaт близĸи дo нeгo изтoчници.", "date": "2017.05.04", "title": "Гущеров сияе от щастие, полива раздялата си с Мария"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB-%D0%B2-%D0%B4%D0%B5%D0%B1%D0%B0%D1%82%D0%B0-%D1%81-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-news654920.html", "text": "Заключителните телевизионни дебати между двамата кандидати за президент на Франция завършиха с категорична победа на Еманюел Макрон срещу Марин Льо Пен, съобщи социологическата агенция Elabe след приключването на предаването вечерта в сряда. Според допитването до наблюдавали дебата, Льо Пен има симпатиите на 34% от хората, докато Макрон е със 63% подкрепа. Основната теза на лидерката на „Национален фронт” бе отказ от еврото, затваряне на границите на страната за мигранти и борба с исламизма. Макрон определи своята опонентка като „жрица на страха” и заяви, че отказ от еврото ще бъде фатална крачка за Франция. Той се обяви за запазване на стратегическото партньорство със САЩ, както и реформирането и укрепването на Европейския съюз.", "date": "2017.05.04", "title": "СОЦИОЛОЗИ: Еманюел Макрон е категоричен победител в дебата с Марин Льо Пен"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%82%D1%80%D0%B5%D1%82%D0%B8%D1%8F-%D0%BC%D1%83-%D0%BC%D0%B0%D0%BD%D0%B4%D0%B0%D1%82-news654957.html", "text": "Федералният канцлер на Германия Ангела Меркел поздрави Бойко Борисов за избирането му за министър-председател на България. По думите й, феноменалният успех на Борисов за трети път да бъде начело на правителство е показателно за доверието в него и за това, че е куражлия човек. В телефонен разговор канцлерът изрази своята убеденост, че двамата ще продължат отличното си сътрудничество и занапред. Меркел отбеляза, че разчита предстоящото Българско председателство на Съвета на ЕС да бъде конструктивно и полезно за Съюза. Премиерът Борисов запозна канцлера Меркел с основните приоритети, с които ще стартира работата си новото правителство. Той изтъкна значението на финансовата дисциплина и политиката за намаляване на дефицита от 2017 г. с цел достигане на балансиран бюджет през 2020 г. и на ускоряването на икономическия растеж за значително увеличаване на БВП и доходите на гражданите. Продължаваме по пътя на евроатлантическата интеграция на страната и ще работим за реформиране на ЕС в името на неговото успешно развитие и разширяване, добави министър-председателят. Борисов подчерта също, че правителството ще бъде гарант за етническия мир в страната и всички права на хората ще бъдат уважавани и спазвани еднакво. Канцлерът Ангела Меркел покани премиера Борисов да посети Германия в удобно за него време.", "date": "2017.05.04", "title": "ПЪРВО В ПИК! Ангела Меркел поздрави премиера Борисов за третия му мандат "}
{"url": "http://pik.bg/%D1%81%D0%BE%D0%BF%D0%BE%D0%BB%D0%B0%D0%BD%D0%BA%D0%BE%D1%82%D0%BE-%D0%B8-%D0%B4%D0%BE%D0%BB%D0%B0%D1%80%D0%B0-%D0%BE%D1%82%D0%B8%D0%B2%D0%B0%D1%82-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA-news654921.html", "text": "С обвинителен акт на Окръжната прокуратура в Шумен на съд са предадени четирима мъже, които придобили и държали с цел разпространение прекурсори за производство на наркотици, извършено в съучастие като подбудители и помагачи. 42-годишният Е. А., 53-годишният Е. К., и двамата от Нови пазар, и 45-годишният Р. Н. и 26-годишният му син А. А. от Добрич ще отговарят пред съда и за контрабанда през границата на прекурсорите в особено големи размери, съобщават от пресцентъра на Апелативната прокуратура във Варна. Оттам посочват, че петият участник – М. М., починал по време на разследването. От АП отказаха да посочат пълните имена на обвиняемите. По информация на Topnovini.bg, това са Росен Асенов, известен в Добрич с прякора си Сополанкото, и синът му Асен Асенов – Долар. Според обвинителния акт, групата закупила от Истанбул 14 000 блистера лекарство на стойност 25 000 евро, което възнамерявали да изнесат в Полша. Стоката била транспортирана през границата до Нови пазар. При извършено претърсване след доставката полицията иззела доставеното лекарство. Назначени били физико-химична, комплексна химическа и оценителна икономическа експертиза. От заключенията на вещите лица намерените и иззети 194 264 бели таблетки съдържали псевдоефедрин хидрохлорид с тегло 23, 312 кг, от които можело да се произведе 23,079 кг метамфетамин. Псевдоефедринът е прекурсор, поставен под контрол по Закона за  контрол над наркотичните вещества и прекурсорите. Стойността на псевдоефедрин хидрохлоридът е в размер на близо 500 000 лева, като стойността му надхвърля 1398 пъти минималната работна заплата, което определя и особено големият размер на контрабандата. Трима от подсъдимите – Е.А., Р.Н. и А. А., са извършили престъпленията в изпитателния срок на предишни техни осъждания. По информация на Topnovini.bg, на 18 април 2013 г. на бензиностанция ОМВ и пред магазин “Пени” в Добрич бащата и синът в съучастие с 42-годишен мъж са причинили средна телесна повреда на добричлия и са повредили Мерцедеса му. Асен е съден и по друго дело за побой. И двамата са получавали условни присъди или пробация за извършените предишни престъпления. През април 2014 г. Асен Асенов беше пуснат под домашен арест, а баща му остана в ареста.", "date": "2017.05.04", "title": "Сополанкото и Долара отиват на съд за наркотрафик"}
{"url": "http://pik.bg/%D1%82%D0%B0%D0%BD%D1%8F-%D0%BA%D0%B5%D0%BD%D0%BE%D0%B2%D0%B0-%D0%B5-%D1%80%D0%BE%D0%B4%D0%B8%D0%BB%D0%BA%D0%B0%D1%82%D0%B0-%D0%BE%D1%86%D0%B5%D0%BB%D1%8F%D0%BB%D0%B0-%D0%B2-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D0%B0-%D0%B1%D0%B5%D0%B1%D0%B5%D1%82%D0%BE-%D0%B9-%D0%B2%D0%B5%D1%87%D0%B5-%D1%81%D0%B8-%D0%B8%D0%BC%D0%B0-%D0%B8%D0%BC%D0%B5-news654923.html", "text": "От болницата в Монтана съобщиха нови подробности за състоянието на  35-годишната Таня Кенова от Ружинци, която е сред пострадалите от тежката катастрофа край село Смоляновци. Жената била бременна в осмия месец и се наложило докторите спешно да извадят бебето. Малкото момченце е с тегло 2600 грама и вече е добре, заяви шефката на неонатологията в МБАЛ „д-р Стамен Илиев“ д-р Антонета Блажева. „Вече диша сам. Има си и име – Цветелин, кръстен е на баща си. Ние в болницата си го бяхме нарекли Георги, защото се появи в навечерието на Гергьовден, но родителите са имали планове и нашият герой взе името на татко си”, допълни д-р Блажева. В момента малкият Цветелин преминава през прегледи, за да бъдат сигурни докторите, че е добре, успокоиха от болницата, цитирани от \"Бул Нюз\". Момченцето е дошло на бял свят с помощта на д-р Захари Николов и целия екип на акушеро-гинекологичното отделение, който бил повикан по спешност в сряда през нощта. Майката е стабилна, като това е първата й рожба. В момента усилията на медиците са насочени към нея. Таня Кенова живее във видинското село Ружинци. Жената има висше икономическо образование. Прибирала се е вкъщи за празниците, но решила да пътува по-рано, защото обикновено в петък в автобуса нямало места. Планирала да роди към края на май в болницата във Враца, но съдбата решила друго. „Трагедията е голяма, но все пак малкият Цветелин ни кара да се усмихваме”, коментират лекарите от монтанската болница.", "date": "2017.05.04", "title": "Таня Кенова е родилката, оцеляла в адското меле край Монтана, бебето й вече си има име"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D1%80%D0%BE%D0%BA%D0%B0%D0%B4%D0%B8-%D0%BD%D0%BE%D0%B2%D0%B8%D1%8F%D1%82-%D0%BC%D0%B2%D1%80-%D1%88%D0%B5%D1%84-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BC-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%BE-%D1%81%D1%8A%D0%BC-%D1%81%D0%B8-%D1%85%D0%B0%D1%80%D0%B5%D1%81%D0%B0%D0%BB-%D1%87%D0%BE%D0%B2%D0%B5%D0%BA-news654953.html", "text": "Станах министър по волята на премиера Борисов. Сега, заради международното положение е важно двете силови ведомства - министерството на отбраната и на вътрешните работи - да работят в добър синхрон, а аз съм бил в отбраната и сега ще мога да съдействам за това. Това каза пред Цветанка Ризова Валентин Радев. „Бях в МВР, видях се с колегите, с някои съм работил от доста години. Има човек, който съм одобрил за главен секретар-това е шефа на СДВР Младен Маринов, ще му предложа този пост. Но последната дума е на премиера, той одобрява назначенията”, посочи вътрешният министър. Според него, това, което съобщава, ще е изненада за Цветан Цветанов, но първо ПИК днес съобщи тази новина. Той бе категоричен, че ще работи добре с вицепремиера Красимир Каракачанов, с когото се познавят от дълго време. „Той е разумен човек, приема доводи, ако са разумни. Не се притеснявам за неговата евроатлантическа ориентация. Ще преразгледаме и решението за връщането на част от армейския контингент на границата, ако е оправдано, ще го потвърдим”, каза още Радев. „Не отивам В МВР да правя реформи и промени. Който е направил нещо полезно, ще го оставим и ще го разширим. Където има нужда, ще правим промени. Например, ще увеличим приема в Академията на МВР”, посочи министърът. Според него, важно е да има еднина информационна система за борба с престъпността и ще направи всичко, за да придвижи работата по нея.", "date": "2017.05.04", "title": "КЛЮЧОВИ РОКАДИ! Новият МВР шеф Валентин Радев: Ще изненадам Цветанов, но съм си харесал човек за главен секретар"}
{"url": "http://pik.bg/10-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B8-160-000-%D0%BB%D0%B5%D0%B2%D0%B0-%D0%BA%D1%80%D1%8A%D0%B2%D0%BD%D0%B8%D0%BD%D0%B0-%D0%B7%D0%B0-%D0%B8%D0%B7%D1%80%D0%BE%D0%B4%D0%B0-%D1%82%D0%B0%D0%BD%D0%B4%D0%B6%D0%B5%D1%80-%D0%BA%D0%BE%D0%B9%D1%82%D0%BE-%D1%83%D0%B4%D1%83%D1%88%D0%B8-%D0%B8-%D0%B7%D0%B0%D1%80%D0%BE%D0%B2%D0%B8-%D0%BA%D0%B0%D1%82%D1%8F-news654928.html", "text": "Окръжната прокуратура в Разград постигна ефективна присъда от 10 години лишаване от свобода при строг режим за 24-годишния Танджер Т. от село Желязковец, който бе предаден на съд за убийство на момиче от селото – престъпление по член 115 от Наказателния кодекс. Подсъдимият призна вината си пред състав на Разградския окръжен съд и поиска делото срещу него да се гледа при условията на съкратено съдебно следствие с цел да получи наказание, намалено с една трета. Съдът му наложи наказание за убийството от 15 години лишаване от свобода, което намали с една трета. Тъй като убийството е извършено в 5-годишния изпитателен срок, който му бил определен по друга присъда, съдът приведе в изпълнение наказанието по нея и му наложи общо наказание 13 години лишаване от свобода при строг режим. Уважени бяха и гражданските искове на родителите на убитата Катя в размер на по 80 000 лева за всеки от тях. Престъплението е било разкрито след продължили година и половина издирвателни действия на ОД на МВР в Разград под ръководството на наблюдаващ заместник-окръжен прокурор от Окръжната прокуратура в Разград. Авторството на деянието се потвърдило от събраните доказателства, както и от самопризнанията на 24-годишния Танджер. ДНК-експертиза доказала, че  намерените човешки останки в землището на село Желязковец принадлежат на безследно изчезналата Катя  А. същото село. На 17 юли 2015 год. обвиняемият Танджер се срещнал с момичето, което познавал от 3-4 години с прякора Бубуш, въпреки че бил приятел с нейния брат.  Около 22 часа на този ден двамата тръгнали към махалата, където живеел мъжът, тъй като момичето се страхувало да не ги види някой познат, тъй като имало сериозен приятел. След срещата двамата отишли на възвишение около селото. Танджер поискал сексуални ласки, но момичето отказало. Тогава 24-годишният подсъдим хванал момичето за гушата, стискал я няколко секунди по обясненията му. Чул, че Катя хълца и по пулса й открил, че е мъртва. Пренесъл мъртвото й тяло в близката борова гора. Захвърлил  го там, като го покрил с борови игли и шума. Присъдата на Разградския окръжен съд подлежи на обжалване пред Апелативния съд във Варна.", "date": "2017.05.04", "title": "10 години затвор и 160 000 лева кръвнина за изрода Танджер, който удуши и зарови Катя"}
{"url": "http://pik.bg/%D1%80%D1%83%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D1%81%D0%B5-%D0%B4%D0%BE%D0%B1%D0%BB%D0%B8%D0%B6%D0%B8%D0%BB%D0%B8-%D0%BE%D0%BF%D0%B0%D1%81%D0%BD%D0%BE-%D0%B4%D0%BE-%D0%B0%D0%BB%D1%8F%D1%81%D0%BA%D0%B0-news654936.html", "text": "Fox News, цитиран от \"Фокус\". Руска военновъздушна формация беше ескортирана от двойка американски изтребители F-22, които са патрулирали югозападно от американския щат Аляска, съобщава телевизионният канал Това е първият случай, при който американските военновъздушни сили виждат модерни руски изтребители Су-35 да придружават руски бомбардировачи от епохата на Студената война край Аляска. Руските изтребители обаче са били невъоръжени и са останали в пределите на международното въздушно пространство. Миналия месец руски бомбардировачи прелитаха близо до Аляска в продължение на четири дни подред за първи път от 2014 г. Случаят от четвъртък идва ден, след като американският президент Доналд Тръмп разговаря по телефона с руския си колега Владимир Путин.", "date": "2017.05.04", "title": "Руски бомбардировачи се доближили опасно до Аляска"}
{"url": "http://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%BE%D1%82%D1%81%D0%BB%D1%83%D0%B6%D0%B8-%D0%B2%D0%BE%D0%B4%D0%BE%D1%81%D0%B2%D0%B5%D1%82-%D0%B7%D0%B0-%D1%83%D1%81%D0%BF%D0%B5%D1%85-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news654949.html", "text": "С благословението на Българския патриарх Неофит водосвет бе отслужен от Негово Високопреосвещенство Западно- и Средноевропейски митрополит Антоний в кабинета на премиера Бойко Борисов. Веднага след като новите министри положиха клетва в Народното събрание и поеха своите отговорности, по молба на премиера в Министерския съвет бе отслужен водосвет и отправена молитва за успех на новия кабинет. Митрополит Антоний отправи молитва към Бога да благослови доброто намерение на премиера и членовете на новото ни правителство, и да им помогне в предстоящата им работа. \"Да им даде мъдрост, сръчност и умение, та лесно и успешно да вършат своята работа и да я доведат до успешен край\", пожела митрополитът. Архиереят благопожела още на премиера Бойко Борисов, ръководеният от него съвет на министрите и сътрудниците му, с Божията благодатна подкрепа да съумяват с лекота да преодоляват неизбежните трудности, мъдро да изпълняват възложените им задължения, а радостите и поводите за удовлетворение да бъдат повече от неприятностите и огорченията, съобщи БГНЕС. В отговор Бойко Борисов отправи благодарност към Българския патриарх Неофит, че в негово лице, и в лицето на архиереите и духовенството на БПЦ, управляващите страната имат ревностни молитвеници и мъдри наставници.", "date": "2017.05.04", "title": "Митрополит Антоний отслужи водосвет  за успех на правителството на Борисов (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%BE%D1%84-%D0%B1%D0%B0%D0%BB%D1%82%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BD%D1%8F%D0%BC%D0%B0-%D0%B0-%D1%81%D0%B0%D0%BC%D0%BE-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D0%B8-%D1%81%D1%8A%D1%81-%D1%81%D1%82-news654933.html", "text": "Изненадваща информация в някои медии, че в \"Пирогов\" днес е имало протест на лекари, стана повод репортер на ПИК да потърси за коментар и разяснение по темата директорът на лечебното заведение проф. Асен Балтов. Той първоначално бе изненадан от \"новината\", че се е случвало нещо такова в болницата и след проверка коментира пред медията ни ситуацията. - Протест не е имало. Искам да уточня, че това е много стара снимка и не е вярно. Сложено е нарочно, за да създава напрежение. - Протест нямаше, имаше разговор между реанимациите, част от персонала и ръководството на болницата в мое лице и проф. Габровски. Всъщност това за което те негодуват е, че ние сме им намалили доходите, като не сме се съобразили с това, че те имат едни 18 процента от техните реанимационни процедури, които ние трябва априори да им даваме, защото така било записано в рамковия договор. Само, че това нещо предишното ръководство го е вкарало в една заповед за разпределение на допълнително материално стимулиране. Там е записано, че това се дава до 18 процента от тези процедури, единствено ако болницата има добър финансов резултат. Ние влизаме в един порочен кръг, в който те не са доволни от това, че ние в момента искаме да стане ясно какви разходи правят реанимациите, какви са приходите от процедурите, а те искат приходите да бъдат априори само за тях и никой друг да не участва в разпределянето им. - Точно там е проблемът - че са само за реаниматорите. Атаката срещу нас е именно за това, че ние сме посегнали на тези 18 процента. Март месец аз дадох 10 процента от тези приходи, а не 18. Като казах, че давам тези проценти като една базова стойност, която естествено винаги може да бъде допълнена с останалите 8 процента, но искаме все пак да стане ясно какви пари се харчат и какви са печелят от тези реанимации. - Така е редно, но според тях това е най-острия наболял проблем. Следващата седмица ще се опитам да си уговоря среща с новия здравен министър ген. Николай Петров и евентуално да обсъдим с него точно тази наредба. Освен това там пише, че може да бъдат давани до 40 процента от реанимационните процедури, което е прекалено много. Тогава аз ще искам евентуално, да се обсъди и да се види, дали трябва да им се дават тези 18 процента и, ако трябва аз ще го правя задължително всеки месец. Сега понеже има голямо напрежение заради това, ние решихме утре да се проведе отново среща с директорите на петте реанимации в \"Пирогов\", на която ще предложим нашето временно решение, а вече след това ще чакаме решението на принципала относно това разпределение. Защото все пак принципала е този, кото може да ни каже дали аз да продължавам да давам тези пари при недобър финансов резултат или трябва да направя някаква промяна. - Има го този момент според мен. Не бих искал да влизам в подробности, защото всички знаем, кой работи в тези структури на \"Пирогов\" и откъде идват тези протести. Както казахте и вие самата, именно те - проф. Милан Миланов и проф. Стоян Миланов, работят в централна реанимация на болницата. Тук бих искал да кажа, че проф. Милан Миланов специално е на една пределна възраст, той е пенсиониран, работи и към Лекарския съюз като председател на софийския клон БЛС. Единственото, което сме направили на добра воля и, това че оценяваме какво е направил той за болницата е, че му предложихме да остане на граждански договор за една година със съответното възнаграждение. Всъщност ние направихме жест на добра воля към него, независимо, че той е пенсиониран, го оставихме да работи, като помага и консултира колегите си от реанимацията. Това, че той в момента е начело на \"протеста\" и държа изключително неприятен тон и се държа меко казано неколегиално е вече друг въпрос. - Имам честта да го познавам повече от 10 години. Преди да се върна в \"Пирогов\" преди 4 години, аз работих шест години и половина във ВМА. Работили сме изключително добре, в много добра колаборация, особено при тежките политравми, които се е налагало да бъдат най-експедитивно лекувани и да бъдат възможно най-бързо вкарани в кондиция, доколкото е възможно. Мисля, че като работа сме били в добра колаборация. - Той е човек, който има желязна дисциплина, наложи я във ВМА заедно с проф. Венцислав Мутафчийски и мисля, че резултатите са видими от това. Аз лично мисля, че ако той постави ясни и точни правила, той ще съумее да направи всичко, което е необходимо. Защото има много наболели проблеми, като започнем от с \"Фонда за лечение на деца\". Там се оказа, че ние сме в една патова ситуация и пак ще искаме решението на министъра какво да се прави от тук нататък. - Не спират защото има един огромен пропуск. На 3-ти септември миналата година се е направил промяна на правилника, което е задължило да се слагат медицински изделия след провеждане на обществена поръчка. До този момент няма болница, която да е направила това нещо и сега с новото ръководство д-р Троева изпадаме в един абсурд, където нито те, нито ние можем да направим нещо, докато ние не направим обществената поръчка. Една такава поръчка, която засяга изключително много медицински изделия, а при нас шест специалности в които се лекуват деца, които изискват такова финансиране и ще ни бъде изключително трудно, тези следващите два месеца, докато успеем да приключим нашата обществена поръчка. Направихме всичко необходимо тя да стартира следващата седмица, но въпреки това се изисква време. - Не мога да кажа, но при всички случай не е добре за децата. Трябва да има обаче временно решение или поне да се даде някаква възможност за някаква отсрочка, за да направят болниците, които искат да работят с фонда своите обществени поръчки, да се даде гратисен период или възможност, тези които са започнали да им се каже, че след като е стартирала, през това време държавата да даде отстрочка или лимит. - Едно от нещата, но това е наболял проблем, защото всеки ден има нови и нови случаи. Всъщност тук другия проблем е, че става дума за млади пациенти, които понякога са в спешно състояние, а понякога забавянето на решението на Фонда за лечение на деца е до един месец. Особено в нашата болница, която е за спешна медицинска помощ, това е изключително трудно и какво точно трябва да правим в тези случаи. Защото живота е много скъп и всички правим каквото можем, дори и невъзможното за децата, но такива финансови пречки ще доведат до едно допълнително загробване на болницата. След като е станала промяната в правилника до този момент ние имаме не взети 70 хиляди лв. от фонда. Лошото е, че от тук нататък ние може да получаваме откази за спешни случаи, защото фонда е в правото си да отказва, след като ние нямаме проведена обществена поръчка, а съответно ние не можем да направим нищо, докато те се проведе поръчката.", "date": "2017.05.04", "title": "САМО В ПИК! Шефът на \"Пирогов\" проф. Балтов: Протести в болницата няма, а само спекулации със стари снимки! Ползва се смяната на министрите, но ген. Петров е опитен и няма да се поддаде"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BF%D0%BE%D0%B7%D0%B4%D1%80%D0%B0%D0%B2-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BD%D0%BE%D0%B2%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D1%81%D0%BD%D0%B8%D0%BC%D0%BA%D0%B0-news654974.html", "text": "Не спират поздравите от Европа и света за старта на новия кабинет на Бойко Борисов. Председателят на ЕНП Манфред Вебер написа специално на страницата си във Фейсбук: Поздравления за третото правителство на Бойко Борисов - за по-просперираща България в ЕС, политическа стабилност и сигурност! Успех!", "date": "2017.05.04", "title": "ПЪРВО В ПИК! Манфред Вебер със специален поздрав за Борисов и новия кабинет (СНИМКА)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8%D1%8F%D1%82-%D0%BA%D1%80%D0%B0%D0%B4%D0%B5%D0%BD-%D0%B4%D0%B6%D0%B8%D0%BF-e-%D0%BD%D0%B0-%D1%89%D0%B5%D1%80%D0%BA%D0%B0-%D0%BD%D0%B0-%D1%84%D0%B0%D1%82%D0%B8%D0%BA-news654945.html", "text": "Откраднатият джип, който вчера беше изоставен на кръстовище в столичния квартал \"Манастирски ливади\", е на една от дъщерите на Филип Найденов-Фатик, съобщава Би Ти Ви. Луксозният автомобил е бил откраднат на 1 май от паркинг в квартал \"Лозенец\". Два дни е престоял в клетка и след \"инкубационния\" период, бандитите са го подготвили за изкарване от столицата. Джипът е трябвало да бъде разфасован и продаден на части в автоморга. За целта са сменени номерата му и е избран час пик, за да не се привлича внимание. По средата на кръстовището на булевард \"Тодор Каблешков\" и една от кварталните улици обаче колата е блокирала. Автокрадците не успели да запалят джипа отново. Отворили са прозорците, за да попречат да бъдат взети мирисови следи от там. Филип Найденов-Фатик (Фатик Исмет Шабан) е син на покойния Исмет Шабан Фатик, един от най-големите оръжейни търговци преди 10 ноември 1989 година. Разстреляният през 2003 година бизнесмен има две дъщери - Адриана и Александра Тюркмен, но все още не е ясно на коя от двете е бил джипът. По паспорт обаче носи имената на бащата на убития президент на \"Мултигруп\" Илия Павлов. Фатик бе застрелян на 19 август 2003 година на бул. \"България\" в София. Името му се свързва основно с трафик на наркотици, на коли и контрабанда.", "date": "2017.05.04", "title": "РАЗКРИТИЕ! Изоставеният краден джип e на щерка на Фатик"}
{"url": "http://pik.bg/%D1%80%D0%B0%D0%B7%D0%B2%D0%B5%D0%BD%D1%87%D0%B0%D1%85%D0%B0-%D0%BC%D0%B8%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news654954.html", "text": "Не се носи особено добра репутация за социалните умения на Девите, но истината е, че когато компанията им е приятна, представителите на тази уникална земна зодия могат да бъдат повече от очарователни и забавни събеседници. Тяхното остроумие и сарказъм прави разговорите с тях приятни и стимулиращи. На Везните незаслужено им биват приписвани най-различни недостатъци, като например лицемерие. Оооо, я стига крайности. Разбира се, тяхната спокойна и възпитана природа, която винаги се стреми към хармония и баланс, може да сътворява по някоя и друга бяла лъжа, за да не ви засегне, но когато разговорът стане наистина задълбочен и сериозен, може да бъдете напълно сигурни, че няма по-честен и откровен събеседник от една Везна. При първа среща с представител на зодия Скорпион неминуемо придобивате впечатлението, че е студен и резервиран, което веднага ви навява мисълта, че хората и общуването с тях не е от любимите им занимания. В действителност не е лесно да спечелиш доверието на един Скорпион, но щом веднъж сте го постигнали, вие вече притежавате най-надеждния и лоялен приятел, за когото можете да мечтаете. Четете още: 3 неща, с които всяка зодия може да се фука Ако имате приятели Стрелци, знаете че при тях няма кофти дни и винаги ще намерят положителното във всяка една ситуация. Реалността обаче е съвсем различна. И те са хора и имат своите моменти на депресия и отчаяние, но просто прикриват чувствата си зад маската на клоуна. Малцина са избраните, които виждат истинското им лице, когато шоуто приключи и завесите паднат. Козирозите не са от хората, които ще ходят всяка вечер на дискотека или ще направят спонтанно пътуване до Дубай през уикенда. И това не е, защото не обичат забавлението, а предпочитат да планират своето време и ресурси. Когато е време за работа – е време за работа, когато е време за купон – нямат равни. Не отричаме, че Водолеите са саможиви и по-трудно се вписват в компанията, но не правете грешката да мислите, че не преминават задълбочени мисли през главата им, а сърцата им са сковани в лед. Те просто функционират по-добре, когато са сами. Това не означава, че са мизантропи, а просто хаосът в света им идва малко в повече. Представителите на зодия Риби несъмнено са най-уникалните представители на зодиака, но това не означава, че различието им говори за някаква форма на психическо отклонение. Голата истина е, че имат навика да бягат от реалността и да живеят в техен измислен свят, вместо да се фокусират върху проблемите от сивото ежедневие. Понякога слагаме етикети на определени зодиакални знаци, които невинаги са достатъчно оправдани, за да се смятат за стопроцентова истина. Ето защо днес решихме да развенчаем всички митове и да хвърлим светлина върху реалните мотиви, които стоят зад поведението на всяка зодия. Безразсъдното поведение на Овните и нежеланието им да толерират несправедливостта често може да бъде прието от събеседниците им като прекалено агресивен подход на общуване и склонност към конфронтация. Ако бъде предизвикан и въвлечен в спор, да, Овенът няма да отстъпи и ще защити подобаващо позициите си, но никога няма той да инициира кавгата, съобщава \"Уомън.Хотнюз\". Всички възприемат Телците като хора, които обичат да си угаждат и да си подремват, което не може да бъде по-далеч от истината. Вярно е, че ще изберат най-красивата рокля и най-вкусната вечеря за себе си и своите приятели, но преди това ще са прекарали един напрегнат ден в офиса, за да могат да си позволят подобни разхищения. Понякога многоликата същност на Близнаците и желанието им за промяна биха могли да се объркат с лицемерие и злина. Въпреки всичко те са едни очарователни създания, които се славят със своята общителност, интелектуални способности и добри обноски. Близнаците могат изключително бързо и лесно да се адаптират към нови хора и ситуации и постоянно еволюират. Сензитивната и емоционална природа на Раците често се възприема като проява на слабост. Тези, които мислят по този начин, са на светлинни години от истината за този невероятен зодиакален знак. Раците са пословично устойчиви и могат да понесат и най-силните житейски бури, без дори за миг да се прекършат. Ха-ха-ха, не съм чувала по-голяма измишльотина. Естествено, когато в стаята влиза представител на зодия Лъв, гордата му и внушителна осанка по нищо не подсказва, че той е човек като всички останали и зад тази фасада се крие несигурност, позната на всеки един от нас. Всъщност душевността на Лъва е безкрайно чувствителна и нежна и винаги разбират и осъзнават емоциите на другите.", "date": "2017.05.04", "title": "Развенчаха митовете за всяка зодия!"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-7-%D0%B7%D0%B0%D0%B1%D0%B0%D0%B2%D0%BD%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B0%D0%B2%D0%B8%D1%88-%D0%BD%D0%B0-%D1%82%D1%8A%D0%BC%D0%BD%D0%BE-news654894.html", "text": "Ако си толкова обсебена от грижата за кожата, тогава разбираш защо това е първата точка от нашия списък. Избери любимата си маска за лице, запали няколко свещи и си организирай СПА ритуал в домашни условия! Възрастта е само число и няма причина да не можеш да си го напомниш! Ние никога не слушаме, но сънят е от съществено значение за нашето здраве. Докато спим, всички клетки в нашето тяло се ремонтират! Нека си го кажем направо - с натоварения график едва ли имаш време да поглезиш тялото си през седмицата. Разтвори соли, добави ароматно масло и отвори бутилка вино. Няма нищо по-хубаво да останеш за момент в собствената си компания. Очевидно е, че можеш да направиш това и на светло, но ако все още не се чувстваш уверена, да ходиш гола, докато е напълно тъмно, може да те накара да преодолееш несигурността си. Дори да си начинаеща, има нещо супер успокояващо в това да правиш йога в тъмното. Чувстваш се по-малко забележима и изложена на критика, дори от себе си. Загаси лампите и разгледай и опознай тялото си! Разкърши се, никой не те гледа! Знаеш ли, че докосваме телефоните си почти 3000 пъти на ден? Кога неусетно станахме толкова заявисими от тях? Не ти ли се иска понякога просто да излезеш от мрежата и известно време да си офлайн? Ако искаш да си починеш от социалните медии и други технологични разсейвания, изключи светлините и пробвай някое от нашите предложения ...на тъмно!", "date": "2017.05.04", "title": "Само за жени! 7 забавни неща, които може да правиш на тъмно"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BC%D1%8A%D0%B6-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BB-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news654944.html", "text": "Районният съд в Гоце Делчев осъди на 7 години затвор мъж, осъществил блудствени действия с малолетна девойка. Магистратите в Гоце Делчев постановиха най-строгата присъда за това престъпление на подсъдимия заради тежкото му криминално минало. Осъденият има куп ефективни присъди за най-различни престъпления, сред които и 10 години затвор за убийство, които той е излежал в периода от 2005 до 2013 година. Поредното престъпление рецидивистът извършил на 26 февруари 2015 година в дома си в Гоце Делчев. Там той подмамил 14-годишно момиче, след което осъществил блудствени действия след употреба на сила, информира \"Дарик\". През 2014 година двамата се запознали във Фейсбук и комуникирали онлайн. Една вечер през лятото на същата година пострадалата била в градския парк. Около 20:00 часа там отишъл и подсъдимият, който я заплашил с нож и я подгонил, но тя успяла да избяга. След това, за дълъг период от време, двамата нямали кореспонденции в социалната мрежа. Около 14:30 часа на 26 февруари през следващата година подсъдимият се обадил на 14-годишното момиче по мобилния телефон и й се извинил за случая в парка, казал й, че иска да се срещнат, за да й се извини лично очи в очи. Девойката се съгласила да се видят пред дома на мъжа. Когато тя стигнала до къщата му, подсъдимият я хванал с едната ръка за косата, а с другата ръка затиснал устата й. Така я завлякал до стая на втория етаж, където осъществил блудствени действия. След като удовлетворил нагона си, той я изгонил. Магистратите бяха категорични, че престъпното деяние е извършено умишлено от подсъдимия. Той е осъзнавал, че пострадалата не е навършила 14-годишна възраст и не е съгласна да участва в осъществяването на блудственото действие. Районният съд наложи най-строгата присъда заради криминалното минало на насилника. Присъдата може да се обжалва пред Окръжен съд-", "date": "2017.05.04", "title": "Осъдиха мъж, преследвал и изнасилил 14-годишно момиче"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D1%89%D0%B5-%D0%BF%D0%BE%D0%BB%D0%BE%D0%B6%D0%B8%D0%BC-%D0%B2%D1%81%D0%B8%D1%87%D0%BA%D0%B8-%D1%83%D1%81%D0%B8%D0%BB%D0%B8%D1%8F-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D0%BE-%D0%B4%D0%BE%D0%B1%D1%80%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B4%D0%B0--news654986.html", "text": "\"Ще положим всички усилия, старание и мъдрост да стане по-добро в България и да избегнем хаоса\", написа току-що в профила си във \"Фейсбук\" премиерът Бойко Борисов. Ето какво написа Борисов в социалната мрежа: Предаването на властта е важно да стане плавно и мъдро, както демокрацията го изисква. Ще положим всички усилия, старание и мъдрост да стане по-добро в България и да избегнем хаоса. Винаги сме считали, че демокрацията е най-хубавото, което се е случило на България, тя не е само привилегия, но и задължение. Благодаря на служебния кабинет за работата, свършена за провеждането на предсрочните парламентарни избори и за подготовката на българското председателство на Съвета на ЕС.", "date": "2017.05.04", "title": "ИЗВЪНРЕДНО! Борисов във Фейсбук: Ще положим всички усилия да стане по-добро в България и да избегнем хаоса!"}
{"url": "http://pik.bg/%D1%80%D1%83%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B1%D0%B0%D1%88%D0%BA%D0%B8%D1%80%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%82%D1%80%D0%B8%D0%BC%D0%B0-news654959.html", "text": "ТАСС, цитирана от \"Фокус\" Общо трима души загинаха при падане на хеликоптер в Република Башкортостан (Башкирия), Руската федерация, съобщи агенция . Сред загиналите е и пилотът на машината. Другите двама загинали са служители на горското стопанство, които са провеждали наблюдение във връзка с възможността за горски пожари. Хеликоптерът е напълно разрушен.", "date": "2017.05.04", "title": "Руски хеликоптер се разби в Башкирия, загинаха трима "}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-news654981.html", "text": "Парламентът ще вземе решение за имунитета на Веселин Марешки. Лидерът на \"Воля\" отказа да уважи искането на главния прокурор Сотир Цацаров и настоя за създаването на Временна анкетна комисия по неговия казус. Имунитетът на Марешки бе поискан за нанасяне на лека телесна повреда на общински съветник от Варна. Срещу настоящия зам.-председател на парламент има и дело за изнудване, съобщава \"Новини.бг\". Марешки обаче отхвърля всички обвинения. Затова утре първа точка в дневния ред ще бъде създаване на Временна комисия по искането на главния прокурор на Република България, за даване на разрешение за възбуждане и провеждане (продължаване) на наказателно преследване срещу бизнесмена. В мотивите към искането се посочва, че това е нормална практика в подобни случай, когато депутат откажа сам да си даде имунитета. Веселин Маришки вече поиска комисия да разгледа материалите по делото и дори заяви, че имало СРС-та.", "date": "2017.05.04", "title": "Парламентът решава за имунитета на Марешки"}
{"url": "http://pik.bg/%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%BD%D0%BE-%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BE%D0%B1%D0%B5%D1%89%D0%B0-%D0%B4%D0%B2%D0%BE%D0%B9%D0%BD%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%83%D1%87%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-news654984.html", "text": "Новият кабинет \"Борисов 3\" вече е факт. Днес новоназначените министри се срещнаха с предшествениците си. В просветното министерство проф. Николай Денков предаде властта на дългогодишния главен секретар на ведомството Красимир Вълчев заедно с училищния звънец, което е традиция от Стефан Воденичаров насам. Призова го да продължи политиката на еднаква важност на всички сектори на образованието и още. \"Да намери тази тънка пътечка, от която има нужда ОП \"Наука и образование за интелигентен растеж\", за да може през 2018 и 2023 г. да се поздравим с успех, заяви проф. Денков. Новият министър каза, че ще работи за ново, по-справедливо разпределение на делегираните бюджети и за обещаното увеличение на учителските заплати. \"В управленската програма на правителството е заложен ангажимент за двойно увеличение на заплатите на учителите в четиригодишен период, това може да стане и като финансист съзнавам колко е трудно това от гледна точка на бюджета, но този ангажимент ще бъде изпълнен\", подчерта Красимир Вълчев. Предаването на властта в Министерството на културата по традиция беше придружено от предаването и на Манасиевата хроника. От днес зам.-министърът от няколко редовни и служебни правителства - Боил Банов вече е начело на ведомството. Той каза, че е доволен да продължи да работи със своите колеги, а неговият предшественик Рашко Младенов му пожела успех.", "date": "2017.05.04", "title": "АМБИЦИОЗНО! Новият министър на образованието обеща двойно увеличение на учителските заплати"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0-%D0%BD%D0%BE%D0%B2%D0%B8-%D0%B4%D0%B2%D0%B0%D0%BC%D0%B0-%D0%B1%D0%B8%D0%B2%D1%88%D0%B8-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%BA%D0%BE%D0%B8%D1%82%D0%BE-%D0%B0%D0%BD%D0%BA%D0%B0%D1%80%D0%B0-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B7%D0%B0-%D1%83%D1%87%D0%B0%D1%81%D1%82-news654950.html", "text": "Anadolu Agency, цитирана от \"Фокус\" Гръцки апелативен съд отказа да екстрадира двама бивши турски войници, които Анкара обвинява за участие в неуспешния опит за преврат през юли миналата година, съобщи . По този начин нито един от общо осемте войниците не е предаден от Атина на Турция. За двамата освободени в четвъртък военнослужещи от Анкара са изпратили второ искане за екстрадиране, след като първото е било отхвърлено през януари.", "date": "2017.05.04", "title": "Гърция отказа да екстрадира нови двама бивши турски войници, които Анкара обвинява за участие в неуспешния опит за преврат"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B3%D0%BE-%D0%B5%D1%82%D0%BE-%D0%B3%D0%BE-%D0%BD%D0%BE%D0%B2%D0%B8%D1%8F-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-news654956.html", "text": "Тодор Крантов е човекът, спечелил близо 8 милиона лева от играта на спортния тотализатор 6/49. Пред Би Ти Ви видимо притесненият от прожекторите и вниманието възрастен мъж призна, че играе тото от 1958 г. - все с едни и същи числа - рождените дати на семейството си. Тодор Крантов сподели, че е и късмет, и вероятно закономерност това да дочака голямата печалба. Той пожела на всички участници да не губят вяра в успеха и... късмет!", "date": "2017.05.04", "title": "РАЗКРИХА ГО! Ето го новия тотомилионер"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BD%D0%BE%D0%B2%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%89%D0%B5-%D0%B8%D0%BC%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BC%D0%B0%D0%B9-news654952.html", "text": "Independent, цитиран от \"Фокус\". Зоран Заев, председателят на македонската партия Социалдемократически съюз на Македония (СДСМ), заяви, че очаква съставяне на ново правителство в Скопие до края на месец май, ако президентът Георги Иванов му даде мандата, предава македонската информационна агенция Заев изрази готовност за среща с Иванов и коалиционните си партньори, за да предостави гаранции относно унитарния характер на страната.", "date": "2017.05.04", "title": "Зоран Заев: Ново правителство ще има до края на май"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B0-%D0%B1%D1%83%D1%80%D1%8F-%D1%83%D0%B4%D0%B0%D1%80%D0%B8-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news654996.html", "text": "Градушка удари врачанското село Бели Извор, съобщи кметът Кирил Илиев, цитиран от \"Булнюз\". През последните минути над Северозападна България времето рязко се влоши  и над отделни места вали проливен дъжд, придружен от гръмотевици. Едно от най-пострадалите населени места е отдалеченото на 12 км от Враца село Бели Извор. Градушката е валяла около 10 минути и е съсипала повечето дръвчета и лозови масиви. Късовете лед не били големи, но са падали интензивно, след което земята побеляла като след снеговалеж. Тепърва от кметството ще събират комисия, която да обиколи имотите, за да види какви са пораженията след градушката.", "date": "2017.05.04", "title": "ИЗВЪНРЕДНО! Гръмотевична буря удари Северозападна България!"}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BD%D0%B0-%D1%85%D0%BE%D1%80%D0%B0-news654963.html", "text": "Прокуратурата в Унгария поиска доживотни присъди затвор за четирима трафиканти на хора, пряко замесени в гибелта на 71 мигранти през 2015 г. – трагедия, в която са замесени и поне 7 български граждани, съобщи „Български новини”. Общо 11 души са обвинени в трафик на хора, но четирима от тях са и с обвинение в убийство. Става дума за ръководителя на престъпната мрежа – живеещ в Унгария 30-годишен афганистанец, за 31-годишен българин, за 51-годишен българин от ливански произход, както и за водача на камиона. Двама от обвинените още се издирват и ще бъдат съдени задочно. Делото ще се води в съда в Кечкемет, тъй като камионът е тръгнал от района на този град. Бандата е прехвърлила на Запад около 1200 души.", "date": "2017.05.04", "title": "Унгария поиска доживотен затвор за българи-трафиканти на хора"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D1%84%D0%BB%D0%B0%D0%B3%D0%BC%D0%B0%D0%BD-%D0%BD%D0%B0-%E2%80%9E%D0%BB%D0%B5%D0%BA%D1%81%D1%83%D1%81%E2%80%9D-%D1%81%D1%82%D1%80%D1%83%D0%B2%D0%B0-100-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-%D0%B2-%D1%81%D0%B0%D1%89-news654968.html", "text": "Дилърите на премиум бранда „Лексус”в САЩ огласиха цените на новото флагманско купе LC. Американските клиенти могат да избират колата между две модификации LC 500 и LC 500h, на цена от 92 995 и 97 505 долара съответно. Според колеги от Северна Америка, които се възползваха от конфигуратора на компанията, този максимално окомплектован двуместен автомобил ще се харчи срещу 108 206 долара, включително 995 долара за доставка. Бензиновото купе е снабдено с 5.0-литров силов агрегат V8 (471 к.с., 540 Нм). Цялата мощ и въртящият момент се предават на колелата от задната ос посредством 10-степенна автоматична скоростна кутия. А хибридната версия на колата е оборудвана с дует елмотори и 3,5-литров ДВГ V6 (354 к.с.).", "date": "2017.05.04", "title": "Новият флагман на „Лексус” струва 100 хил. долара в САЩ"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%88%D0%BE%D1%84%D1%8C%D0%BE%D1%80-%D0%BF%D0%BE%D1%81%D0%B5%D1%87%D0%B5-%D1%81-%D0%B1%D1%80%D0%B0%D0%B4%D0%B2%D0%B0-%D0%BA%D0%BE%D0%BB%D0%B5%D0%B3%D0%B0-%D0%BF%D1%80%D0%B5%D0%B4-%D1%85%D0%B8%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news654990.html", "text": "Шофьор посече с брадва лицето на друг водач днес пред хипермаркет в Хасково, съобщи топновини.бг. Инцидентът станал към 17.30 ч., при опит на двамата шофьори да влязат през бариерата към паркинга на хипермаркета. Водачите се скарали заради отнето предимство. За да паркират автомобилите си, единият шофьор трябвало да направи ляв завой, а другият – десен. При разправията нервите на единия водач не издържали, той грабнал брадва от колата си и посякъл опонента си в лицето, разказаха очевидци. По думите им веднага след това мъжът с брадвата се качил в колата си и отпрашил. На място пристигнала полиция, която изяснява случая. Очаква се утре да бъдат огласени подробности.", "date": "2017.05.04", "title": "ЗЛОВЕЩО! Шофьор посече с брадва колега пред хипермаркет в Хасково"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%B8-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%8F%D1%82-%D1%88%D0%B5%D1%84-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news654967.html", "text": "Balkan Insight, цитиран от \"Фокус\". След неуспешен вот на недоверие срещу министъра на финансите на Хърватия, Здравко Марич, лидерът на партия Мост на независимите листи, Божо Петров, подаде оставка като председател на парламента, съобщи онлайн изданието Марич остана на поста си, след като вотът на недоверие срещу него претърпя провал, тъй като опозицията не успя да събере необходимите 76 гласа. От общо 151 депутати 75 гласуваха за оставката на финансовия министър, но 75 гласуваха срещу такъв ход.", "date": "2017.05.04", "title": "ПОЛИТИЧЕСКА КРИЗА И В ХЪРВАТИЯ! Парламентарният шеф подаде оставка"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D0%B0%D0%BF%D0%B0%D1%82%D0%B0-%D0%BF%D1%80%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%B2%D0%B8%D0%B7%D0%B8%D1%82%D0%B0-%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-news654971.html", "text": "Президентът на САЩ  Доналд Тръмп ще направи през май първата си визита зад граница след влизането му в Белия дом, съобщи „Ройтерс”. Той ще се срещне с папа Франциск на 24 май във Ватикана. Програмата на Тръмп включва още посещение на Израел и Саудитска Арабия. Тези срещи са предвидени преди участието на американския държавен глава в срещата на върха на НАТО в Брюксел на 25 май и срещата на лидерите от Г7, която е планирана за 26-27 май в Сицилия.", "date": "2017.05.04", "title": "Доналд Тръмп се среща с папата при първата си визита зад граница"}
{"url": "http://pik.bg/%D0%BF%D0%BE%D0%B7%D0%B4%D1%80%D0%B0%D0%B2%D0%B8%D1%82%D0%B5-%D0%BD%D0%B5-%D1%81%D0%BF%D0%B8%D1%80%D0%B0%D1%82-%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D1%81-%D0%BF%D0%B8%D1%81%D0%BC%D0%BE-%D0%B4%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%82%D1%80%D0%B5%D1%82%D0%B8%D1%8F-%D0%BC%D0%B0%D0%BD%D0%B4%D0%B0%D1%82-news655003.html", "text": "Председателят на Европейската комисия Жан-Клод Юнкер поздрави Бойко Борисов за избора му за премиер на страната и обяви, че очаква добро представяне на България като ротационен председател на Европейския съвет. Юнкер определи моментът, в който новото правителство встъпва в длъжност като „много важен за България и Европейския съюз”. „Лидерите на Европейския съюз се договориха в Рим, че искат Европейски съюз като безопасно, сигурно и благодатно място, с висока конкурентноспособност, устойчив и социално отговорен”, пише той. Юнкер очаква да работи с новото правителство и лично с Борисов за постигане на всички тези цели. Той посочва и защитата на външната граница на ЕС като една от основните ни задачи.", "date": "2017.05.04", "title": "ПОЗДРАВИТЕ НЕ СПИРАТ! Жан-Клод Юнкер с писмо до Борисов за третия мандат"}
{"url": "http://pik.bg/%D0%B1%D0%B0%D0%BD%D0%BA%D0%B5%D1%80-%D0%BE%D1%82-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B0-%D0%B3%D0%BB%D0%B5%D0%B4%D0%BD%D0%B0-%D1%82%D0%BE%D1%87%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%BF%D1%80%D0%BE%D0%B1%D0%BB%D0%B5%D0%BC-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%B5%D0%B2%D1%80%D0%BE%D1%82%D0%BE-news654982.html", "text": "От техническа гледна точка няма никакъв проблем България да влезе в Еврозоната. Това заяви банкерът д-р Христос Кацанис, който е сред основателите на Гръцкия бизнес съвет в България и бивш негов председател, пред телевизия \"Блумбърг\". „Повечето критерии, може би с малко усилия, ще бъдат изпълнени. Но не става въпрос само за технически фактори. Има и икономически и политически такива, които трябва да бъдат взети предвид“, отчете още гостът в студиото. „Трябва да се вземе в предвид това, че и България, и Гърция, и цяла Европа се намират в една доста сложна ситуация. Само преди 2 месеца Меркел, Оланд, Джентилони и Рахой говориха за Европа на много скорости. Това за мен не е изненада. Европа не може да бъде разглеждана по друг начин – има коренно различни държави, коренно различни икономики. България не може да вземе предвид това, когато взима окончателното си решение“, каза още Кацанис.", "date": "2017.05.04", "title": "Банкер: От техническа гледна точка България няма проблем да приеме еврото"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0-%D0%B2%D0%B7%D0%B5%D0%BB%D0%B8-%D0%B9-%D0%B7%D0%BB%D0%B0%D1%82%D0%B5%D0%BD-%D1%81%D0%B8%D0%BD%D0%B4%D0%B6%D0%B8%D1%80-news655000.html", "text": "Двама въоръжени мъже нападнаха продавачка в плод и зеленчук в София, съобщи Би Ти Ви. Нападението е извършено около 20 ч. на бул. „Европа”. Единият е носел пистолет, а другият нож. Те откраднали златен синджир от жената. Полицията ги издирва.", "date": "2017.05.04", "title": "Двама въоръжени нападнаха в София продавачка, взели й златен синджир"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%BB%D0%B8%D0%B4%D0%B5%D1%80-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news655005.html", "text": "AFP, цитирана от \"Фокус\" Студентски лидер е застрелян във Венецуела в четвъртък по време на събрание, съобщиха от прокуратурата, предава . Инцидентът е станал на фона на избухналата нова вълна от антиправителствени протести в южноамериканската страна. Студентът е бил на събрание в северния щат Ансоатеги когато „един от присъстващите се е приближил до него и е стрелял няколко пъти преди да избяга на мотор“, се казва в изявлението на прокуратурата.", "date": "2017.05.04", "title": "Застреляха студентски лидер във Венецуела"}
{"url": "http://pik.bg/%D1%85%D0%BE%D1%80%D0%B0-%D0%B1%D0%B5%D0%B7-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B8-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D1%82%D1%80%D1%83%D0%B4%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news654985.html", "text": "На пазара на труда във Варна се търсят най-активно хора без образование, показва справка за свободните работни места, обявени от Бюрото по труда в областния център. Дълъг е списъкът със свободни позиции за сервитьори, бармани, пикола, камериерки, пазачи, поддръжка, миячи на съдове и общи работници, съобщи \"Варна утре\". С приближаването на сезона значително нараства нуждата от кадри, които да обезпечат нормалното протичане на работата по летните курорти. Сериозен е и недостигът на готвачи, помощник-готвачи, отговорници на търговски зали, сладкари и администратори с владеене на поне два езика. Прави впечатление, че за повечето свободни длъжности за барман и сервитьор се изисква владеенето на английски, немски или руски език. Някои от хотелите държат и камериерките им да знаят чужд език.", "date": "2017.05.04", "title": "Хора без образование най-търсени на пазара на труда във Варна"}
{"url": "http://pik.bg/%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D0%B0%D1%89-%D0%B4%D0%B0-%D0%BD%D0%B5-%D1%81%D0%B5-%D0%BC%D0%B5%D1%81%D1%8F%D1%82-%D0%B2-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0--news654991.html", "text": "The Korea Times, цитиран от \"Фокус\". Мун Джей Ин, водещият кандидат за президент на Южна Корея, предупреди Съединените американски щати да не се месят в демокрацията на страната, предава вестник Изданието коментира, че това е рядко критичен тон спрямо САЩ, които са най-близкият съюзник на Сеул. Визирайки това, което смята за прибързано разполагане на противоракетната система THAAD в Южна Корея и внезапното изискване на американския президент Доналд Тръмп Сеул също да плати част от цената от един милиард на операцията, Мун Джей Ин коментира, че не е било желателно служебното южнокорейско правителство да избърсва с разгръщането на THAAD на фона на наближаващите президентски избори без демократичен процес, екологична оценка и публично изслушване.", "date": "2017.05.04", "title": "Водещият кандидат за президент на Южна Корея предупреди САЩ да не се месят в демокрацията на страната"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%B2%D0%B0%D0%BD%D0%BE%D0%B2-%D0%BF%D0%BE%D0%BB%D1%83%D1%87%D0%B8-%D0%BF%D0%B8%D1%81%D0%BC%D0%BE%D1%82%D0%BE-%D0%B7%D0%B0-%D0%BD%D0%B0%D0%BB%D0%B8%D1%87%D0%B8%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-news654983.html", "text": "Македонският президент Георге Иванов получи писмото на парламентарния председател Талат Джафери, увериха от кабинета на държавния глава. В писмото Джафери уверява, че е налице парламентарното мнозинство за сформиране на правителство. Той ще постъпи съгласно Конституцията и установената практика, увериха още от президентския кабинет. По-рано днес бе съобщено, че Талат Джафери и изпратил въпросното писмо до Георге Иванов и очаква държавният глава да постъпи съгласно Конституцията.", "date": "2017.05.04", "title": "Президентът Иванов получи писмото за наличие на парламентарно мнозинство"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D1%84%D0%B8%D0%BB%D0%B8%D0%BF-%D0%B0%D0%B2%D1%80%D0%B0%D0%BC%D0%BE%D0%B2-%D1%81%D1%82%D0%B0%D0%BD%D0%B0-%D0%BF%D0%B0%D0%BA-%D0%B6%D0%B5%D0%BD%D1%81%D0%BA%D0%B8-%D1%82%D0%B0%D1%82%D0%BA%D0%BE---%D0%B1%D0%B5%D0%B1%D0%B5%D1%82%D0%BE-%D0%BD%D0%B5-%D0%B5-%D0%BE%D1%82-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-news654811.html", "text": "Филип Аврамов е на седмото небе от щастие, тъй като е станал баща отново. Актьорът е прегърнал пак щерка, но нейната майка не е съпругата му, а новото му гадже Севинч. Наследничката на двойката е била кръстена Ана, след като се е появила в ръцете на колежка на майка си. Севинч е и медицински работник в \"Пирогов\", където е част от екипа в детския център, пише столичен ежедневник. Младата дама е запалена рокаджийка и дори е участвала в групата на Филип \"Джинджифил\". Двамата се познават от няколко месеца и бързо избухва любов помежду им. \"Не беше любов от пръв поглед. Първо станахме приятели, а с времето чувствата ни се задълбочиха. И в един момент осъзнахме, че не може един без друг\", споделя тя. Иначе гордият татко трудна сдържа емоциите си от появата на бебето и черпи приятели и колеги наред. \"Най-щастливият съм\", издава Аврамов.", "date": "2017.05.04", "title": "ЧЕСТИТО! Филип Аврамов стана пак женски татко - бебето не е от съпругата му"}
{"url": "http://pik.bg/%D0%B4%D0%B5%D0%B6%D0%B0-%D0%B2%D1%8E-%D0%B1%D0%B0%D0%B3%D0%B5%D1%80%D0%B8-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%82-%D0%B4%D1%8E%D0%BD%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B2%D0%B8%D0%BD%D0%BE%D0%B2%D0%BD%D0%B8-%D0%BD%D1%8F%D0%BC%D0%B0-news654992.html", "text": "Багери унищожават едни от малкото останали дюни на плажа в Слънчев бряг, съобщи Би Ти Ви, като се позова на сигнал от очевидец. Екоинспекцията в Бургас започна спешна проверка по случая. Иван Колев се разхождал по централния плаж в Слънчев бряг, когато видял багер върху дюните. „Просто си влезна и започна да изравнява. То се вижда колко е отрязано, почти метър и половина”, разказва той. Мъжът подава сигнал в община Несебър. Оттам му казали, че в близост до плажа строят бунгала. Никой от работниците наблизо обаче не е чул, нито е видял багера. Пресните следи от багера скоро след това са заличени от машината за заравняване на плажа. Концесионеръ е категоричен, че на мястото няма да се строи, а за унищожените пясъчни образувания обвинява джиповете и АТВ-тата, които безразборно влизали на плажа. За да установят дали има унищожени дюни, екоинспекторите обходиха мястото с джипиес. Проверката установи, че има около 150 км. м. унищожени бели дюни, но те не били в компетенцията на екоминистерството, защото се намирали извън защитената зона. Като част от концесията на плажа, за тях отговаряло Министерството на туризма, което трябва да реши има ли нарушение.", "date": "2017.05.04", "title": "Дежа вю: Багери унищожават дюни на плажа в Слънчев бряг, виновни няма"}
{"url": "http://pik.bg/%D1%81%D0%B8%D0%BB%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-%D1%83%D0%B1%D0%B8%D1%85%D0%B0-%D0%BF%D0%BE%D0%B3%D1%80%D0%B5%D1%88%D0%BA%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-news654994.html", "text": "BBC, цитиран от \"Фокус\". Сомалийските сили за сигурност застреляха 31-годишен министър от правителството на страната, след като го сбъркаха с войнствен ислямист, съобщава Министърът е бил убит в своето превозно средство близо до президентския дворец в столицата Могадишу. Самият президент на Сомалия е прекъснал свое посещение в Етиопия след информацията за инцидента.", "date": "2017.05.04", "title": "Силите за сигурност в Сомалия убиха погрешка министър"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B5-%D0%B2%D0%BE%D0%B4%D0%B5%D1%89-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%B5%D1%81-%D0%B7%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news654995.html", "text": "Азербайджан е водещ партньор на ЕС за постигане на енергийна независимост и сигурност в доставките на газ, заяви вицепрезидентът Илияна Йотова в интервю за азербайджанската информационна агенция Report в навечерието на посещението си в страната за участие в Световния форум за междукултурен диалог. Илияна Йотова подчерта, че тази година се навършват 25 години от установяване на дипломатическите отношения между България и Азербайджан и в този период са установени добри междуинституционални контакти и договорени важни споразумения. Според вицепрезидента има още перспективи пред двете страни и предстоящото откриване на представителство на Българо-азербайджанска търговско-индустриална палата в Баку ще допринесе за интензификация на търговските връзки. „Азербайджан е водещ партньор на страните от ЕС за гарантиране на енергийна независимост и сигурност на доставките на природен газ, за овладяване на негативните промени в климата, за насърчаване на икономическия растеж и заетостта, като по този начин се реши и най-важната задача – сигурна и достъпна енергия за потребителите”, отговори Илияна Йотова на въпрос, свързан с ролята на Азербайджан за гарантиране на европейската енергийна сигурност. „Страната ни е неразделна част от развитието на Южния газов коридор чрез проектите си за интерконектори Гърция – България и Турция – България”, посочи още тя. Вицепрезидентът обърна внимание и на съвместния проект между двете страни за извършване на реставрационни дейности на хълма Трапезица във Велико Търново. „Това е първият съвместен проект между двете страни за развитието на българското културно наследство. Горещо вярвам, че няма да е последен“, каза Илияна Йотова. Според вицепрезидента сериозен потенциал за сътрудничество има и в туризма, леката промишленост и селското стопанство. На въпрос за конфликта в Нагорни Карабах, Илияна Йотова потвърди принципната българска позиция, че този въпрос може да бъде решен единствено чрез мирни преговори, посредством посредничеството на ОССЕ, съдействието на ЕС и най-вече чрез активен диалог между лидерите на Азербайджан и Армения.", "date": "2017.05.04", "title": "Илияна Йотова: Азербайджан е водещ партньор на ЕС за енергийна независимост и сигурност"}
{"url": "http://pik.bg/5-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D1%8F%D0%BC%D0%B5-%D0%B2%D0%B0%D0%B6%D0%BD%D0%B8%D1%82%D0%B5-%D0%BD%D0%B5%D1%89%D0%B0-news654997.html", "text": "Не помните къде сте си оставили ключовете? Опитайте следващия път да направите нещо странно, например силно да ритнете масата, на която ги слагате, и после по-лесно ще си спомните къде са, посочва скорошно изследване, цитирано от сайта Rodale. Според него, възрастните хора били по-малко склонни да забравят дали са си пили лекарствата, когато са извършвали необичайно действие, например докато се потупват по главата или седят по неудобен начин. През 1956 г. психологът Джордж Милър открива, че хората не могат за запомнят повече от седем неща наведнъж. И въпреки това има трикове, с които можем да си помогнем: 1. Звучи очевидно, но често си мислим, че ще запомним какво трябва да купим, докато не се окажем в магазина. Дори когато сте сигурни, че списъкът е в главата ви, подсигурете се. Може да използвате мобилно приложение за списъци със задачи, но и най-обикновено тефтерче върши работа. 2. . Колкото по-странни, толкова по-вероятно е да запомните това, което искате. Ако например искате да запомните, че трябва да пуснете пералнята и да изведете кучето, представете си как кучето ви върти барабана на машината, тичайки вътре като хамстер - налудничаво, но запомнящо се. 3. . Твърди се, че тази стара техника, известна като \"римска стая\" била използвана още от Цицерон. Изберете стая, която познавате добре и свържете в нея с нещата, които искате да запомните. После ще е лесно мислено да се върнете към познатите предмети. 4. . Както възрастните хора в споменатото изследване, направете нещо необичайно, когато поставите нещо някъде - ритнете масата, например, или се завъртете няколко пъти в кръг. 5. . Изследване, публикувано преди година в American Jounal of Epidemology доказва, че хората, които работят повече от 55 часа на седмица се справят зле на тестове за памет и познавателни способности. Претоварването през седмицата ни кара по-лесно да забравяте домашните задължения през уикенда и ги превръща в източник на допълнителен стрес.", "date": "2017.05.04", "title": "5 начина да не забравяме важните неща"}
{"url": "http://pik.bg/%D1%81%D0%B0%D1%89-%D0%BF%D1%80%D0%B5%D0%B4%D0%BF%D0%B0%D0%B7%D0%BB%D0%B8%D0%B2%D0%BE-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%85%D0%B0-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC%D0%B0-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%B8-%D0%B7%D0%BE%D0%BD%D0%B8-%D0%B2-%D1%81%D0%B8%D1%80%D0%B8%D1%8F-news654998.html", "text": "AFP, цитирана от \"Фокус\" Съединените американски щати изключително предпазливо приветстваха подкрепения от Руската федерация план за създаване на сигурни зони в Сирия, съобщава . От Вашингтон определиха хода като стъпка към края на гражданската война в страната и добавиха, че се надяват споразумението да допринесе за прекратяване на насилието. САЩ обаче изразиха и опасение относно участието на Иран в преговорите за меморандума.", "date": "2017.05.04", "title": "САЩ предпазливо приветстваха меморандума за създаването на сигурни зони в Сирия"}
{"url": "http://pik.bg/%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D0%B2%D0%B7%D1%80%D0%B8%D0%B2%D0%B8-%D1%84%D0%B5%D0%B9%D1%81%D0%B1%D1%83%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B4%D1%8F%D0%B4%D0%BE%D1%82%D0%BE-%D0%B8-%D0%BC%D0%B5%D0%B4%D0%B0-news654757.html", "text": "През последните дни в социалните мрежи снимка на двама полицаи, които стоят пред дядо, продаващ мед, възмути интернет потребители, които сметнаха, че униформените глобяват възрастния мъж. \"Този дядо ли е проблемът на България\", написа Никола Стоев, който публикува снимката на двамата полицаи и дядото. Снимката на Стоев е споделена над 8 хил. пъти и има почти толкова реакции във Фейсбук, пише Офнюз.бг. Масовият извод на потребителите бе, че полицаите искат да изгонят дядото и да му забранят да продава меда. Това предизвика вълна от недоволство. Има ли друга истина? След цял ден хейт към полицаите, друг Фейсбук потребител вчера реши да внесе повече яснота по случая. Саня Александрова твърди, че се е свързала с един от полицаите, който присъства на снимката. Потребителката публикува в своя Фейсбук профил скрийншот от чат с униформения. В него Саня Александрова пита каква е истината зад снимката с меда. Полицаят отговаря не със своя версия по случая, а със снимка на мед - той си е купил от домашното сладко изкушение на дядото и е бил далеч от това да го гони от мястото му за продаване. В разразилия се Фейсбук спор се включи и друг потребител, който твърди, че е автор на кадъра. Мартин Стратиев казва, че е получил смс с молба от един от полицаите да свали снимката, а след това получил и снимка на меда.", "date": "2017.05.04", "title": "Тази СНИМКА взриви Фейсбук! Ето каква е истината за полицаите, дядото и меда"}
{"url": "http://pik.bg/%E2%80%9E%D1%84%D0%B5%D1%80%D0%B0%D1%80%D0%B8%E2%80%9D-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%BF%D1%80%D0%BE%D0%B4%D0%B0%D0%B4%D0%B5-2003-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BE%D1%82-%D1%8F%D0%BD%D1%83%D0%B0%D1%80%D0%B8-%D0%B4%D0%BE-%D0%BC%D0%B0%D1%80%D1%82-news655001.html", "text": "„Ферари” публикува финансовите си резултати от първото тримесечие на 2017 година. Благодарение на засиленото търсене на мощни и скъпи коли, компанията отчете и рекордна чиста печалба от 124 милиона евро, което е с 60% повече от същия период на миналата година. Продадени са 2003 автомобила на обща стойност 821 милиона евро, което Означава, че маржа на печалбата вече е 29.1%. Това е близко до същия показател на „Ейпъл” и много повече от автомобилни гиганти като „Дженерал моторс”, където маржа е 13%. Най-търсени през първите три месеца на годината са 12-цилиндровите модели на „Ферари”, като при тях продажбите са се увеличили с 50% на годишна база. В числото на най-купуваните са GTC4Lusso , с цена 300 000 долара, LaFerrari Aperta с цена 2.1 милиона долата и F12tdf  с цена 380 000 долара.", "date": "2017.05.04", "title": "„Ферари” с рекордна печалба, продаде 2003 автомобила от януари до март"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-81-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BE%D0%B1%D1%81%D1%82%D1%80%D0%B5%D0%BB-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%BF%D0%BE%D0%BA%D1%80%D0%B0%D0%B9%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D0%BC%D0%BE%D1%81%D1%83%D0%BB-news655010.html", "text": "Най-малко 81 човека са загинали, след като училище в западните покрайнини на Мосул е попаднало под ракетен обстрел, съобщава Анадолската агенция, като се позовава на източници от иракските структури за безопасност. Според информацията ударът е бил нанесен по училище в Ел-Вела, в западните покрайнини на Мосул, които са под контрола на бойците от „Ислямска държава“. Сред загиналите има 34 мъже, 29 жени и 18 деца. Хората са се укривали в сградата на училището заради продължаващите в района боеве между иракските сили и „Ислямска държава“. Все още няма информация кой е нанесъл удара.", "date": "2017.05.04", "title": "Трагедия: Най-малко 81 човека са загинали при обстрел на училище в покрайнините на Мосул"}
{"url": "http://pik.bg/%D0%B8%D0%B3%D1%83%D0%BC%D0%B5%D0%BD-%D1%80%D0%BE%D0%BA%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D1%81-%D0%BC%D0%BE%D1%82%D0%BE%D1%80%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news655002.html", "text": "Игумен Флавиан, който на 1 май се разби със спортния си мотор, забивайки се в лека кола, бе погребан в селцето Октябрское, Уляновска област. Свещенослужителят бил опят в храма на света мъченица Татяна, който той сам построил, съобщава \"Блокнот.ру\". Трагедията станала на 1 май на 15-я километър на магистралата Саранск — Сурское — Уляновск. При адската катастрофа загиват трима мъже - на 71, 46 и 36 години. Двама мотористи, изпреварвайки автомобил, излезли в насрещното платно. Един от тях се забил в , другият - във втора лека кола. 46-годишният рокер се оказал свещеник Юрий Лапухов, игумен Флавиан, 36-годишният втори моторист бил брат му, възрастният загинал бил водачът на реното. Возещият се до него 58-годишен мъж по чудо останал жив, но получил сериозни травми. «Рено Логан»", "date": "2017.05.04", "title": "Игумен рокер се разби до смърт с мотора си (СНИМКИ)"}
{"url": "http://pik.bg/5-%D0%BC%D0%B8%D0%BB%D0%B8%D0%BE%D0%BD%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8-%D1%81%D0%B0-%D0%B2%D0%B7%D0%B5%D0%BB%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%BD%D0%B0-%D0%B5%D1%81-%D1%81%D0%BB%D0%B5%D0%B4-2010-%D0%B3%D0%BE%D0%B4%D0%B8%D0%BD%D0%B0-news655004.html", "text": "След 2010 година над 5 милиона чужденци са взели паспорт на страна-членка от ЕС. От тях 87% не са били граждани на общността, съобщи Евростат, цитиран от БГНЕС. През 2015 година придобилите гражданство на страна от ЕС са били 840 000 чужденци, през 2014 г. те са били 890 000, а през 2013-та техният брой бил още по-голям - 980 000 души. През 2015 година граждани на страни от ЕС са станали 10,2% мароканци, 4,2% албанци и 4,2% турци. Общо 86 100 мароканци са станали европейци, като 88% от тях са избрали паспорти на Италия, Испания и Франция. От 48 400 албанци, избрали европейското гражданство, 96% са станали италианци или гърци. В същото време от 35-хилядите турци 56% са предпочели да бъдат германци.", "date": "2017.05.04", "title": "5 милиона чужденци са взели паспорти на ЕС след 2010 година"}
{"url": "http://pik.bg/%D0%B4%D0%BE-%D0%B4%D0%BD%D0%B8-%D0%BD%D0%BE%D0%B2%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D0%B2-%D0%B8%D0%B4%D0%BB%D0%B8%D0%B1-%D0%B3%D1%80%D0%BE%D0%B7%D0%BD%D0%B0%D1%82%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D1%8F-%D0%B2%D0%B5%D1%87%D0%B5-%D0%B5-%D0%B2-%D1%85%D0%BE%D0%B4-news654912.html", "text": "В Сирия са завършили постановъчните снимки на \"поредното използване на химическо оръжие срещу местното население\". За това съобщава РИА Новости, позовавайки се на военно-дипломатически източник. Той е добавил, че поръчителят и спонсор на снимките се намира в една от европейските страни. \"Резултатът на телевизионния спектакъл на \"Белите каски\" с постановката с химическата атака със зарин от сирийските власти в Хан-Шейхун, е вдъхновила терористите за продължаването на постановъчните снимки на \"телесериала\", коментира още източникът. По негови данни снимките са направени вече в населените пунктове Серакаб, Ериха и Джиср-ер-Шугур (провинция Идлиб). В тях са били ангажирани около 30 пожарни коли, както и линейки на Бърза помощ, а също така и 70 жители с децата им, които били изведени от бежански лагер. Информационна агенция \"ПИК\"", "date": "2017.05.04", "title": "ДО ДНИ! Нова \"химическа атака\" в Идлиб! Грозната манипулация вече е в ход! "}
{"url": "http://pik.bg/%D0%B2%D1%82%D0%BE%D1%80%D0%B8-%D1%88%D0%B0%D0%BD%D1%81-%D1%86%D0%B0%D1%80-%D0%BA%D0%B8%D1%80%D0%BE-%D1%81-%D0%BD%D0%BE%D0%B2%D0%BE-%D1%81%D1%8A%D1%80%D1%86%D0%B5---%D1%80%D0%BE%D0%BC%D1%81%D0%BA%D0%B8%D1%8F%D1%82-%D0%B4%D0%B5%D1%80%D0%B8%D0%B1%D0%B5%D0%B9-%D0%BF%D0%BB%D0%B0%D1%82%D0%B8-200-%D0%B1%D0%BE%D0%BD%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news654844.html", "text": "Цар Киро се подложи на операция за трансплантация на сърце, за което се бръкна със 100 хиляди евро! Кирил Рашков, който от години се измъква от съдебните дела заради сърдечни проблеми, е бил опериран в реномирана клиника във Франция. Рашков, сина му Ангел и царица Костадинка бяха засечени от папараци на летището във френската столица. Семейството пътувало в бизнес класа, където билетът е по 1000 евро на човек. \"Докато чакаха куфарите си пред багажната лента, Цар Киро изохка \"Ще се мре, Анчо!\". Синът му обаче го успокояваше \"Тате, ще те спасим, наел съм най-добрите доктори, гаранция \"Франция\", пробва шегичка принцът\", докладва агент на столичен седмичник. Здравословните проблеми на ромския тартор станаха повод за пореден път съдът да отложи делата срещу него. На 26 април в Пловдивския районен съд трябваше да се гледа процесът срещу Рашков за престъпления от преди 3 години. Изданието твърди, че новото сърце бие в Рашков срещу около 100 хиляди евро - толкава струва всяка трансплантация на сърце в реномираните европейски клиники.", "date": "2017.05.04", "title": "ВТОРИ ШАНС! Цар Киро с ново сърце - ромският дерибей плати 200 бона за живота си"}
{"url": "http://pik.bg/%D0%B4%D0%BE%D0%BB%D0%BD%D0%B0%D1%82%D0%B0-%D0%BA%D0%B0%D0%BC%D0%B0%D1%80%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BA%D0%BE%D0%BD%D0%B3%D1%80%D0%B5%D1%81-%D0%BF%D1%80%D0%B8%D0%B5-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%BE%D1%81%D0%BD%D0%BE%D0%B2%D0%BD%D0%B8-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D0%BE%D1%82-%E2%80%9E%D0%BE%D0%B1%D0%B0%D0%BC%D0%B0%D0%BA%D0%B5%D1%8A%D1%80%E2%80%9C-news655008.html", "text": "Камарата на представителите на Съединените американски щати - долната камара на Конгреса - одобри законопроект за отмяна на основни елементи от „Обамакеър“ - законът за достъпно здравеопазване, приет от бившия американски президент Барак Обама, съобщава агенция „Ройтерс“, цитирана от Фокус. Решението на Камарата на представителите представлява най-голямата законодателна победа на настоящия държавен глава на САЩ Доналд Тръмп, но на него сега му предстои тежка битка в горната камара на Конгреса - Сената.", "date": "2017.05.04", "title": "Долната камара на американския конгрес прие отмяна на основни елементи от „Обамакеър“"}
{"url": "http://pik.bg/%D0%BE%D1%82%D0%B2%D0%BB%D1%8F%D0%BA%D0%BE%D1%85%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D0%BA-%D0%BD%D0%B0-%D0%BE%D0%BE%D0%BD-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news655006.html", "text": "Сътрудник на Службата на ООН по наркотиците и престъпността бе отвлечен в сряда в Колумбия, съобщава БГНЕС. \"Мисията на ООН в Колумбия осъжда отвличането вчера в департамента Гуавияре на местен сътрудник на Службата на ООН по наркотиците и престъпността и изисква незабавното му освобождаване\", каза официалният представител на генералния секретар на световната организация Стефан Дюжарик. Той отказва да даде подробности за инцидента. \"Когато има отвлечени, колкото по-малко се говори, толкова по-добре\", заяви представителят на генералния секретар. Както съобщи днес телевизия \"Фокс нюз\", сътрудникът на службата на ООН е бил отвлечен в сряда в село Баранкилита в югоизточната част на на департамента Гуавияре, където е съдействал при изпълнението на държавната програма за замяна на насаждения от кока със законни селскостопански култури. Предполага се, че той е в ръцете на бунтовниците на една от фракциите на групировката \"Революционните въоръжени сили на Колумбия\" (ФАРК), която не иска да се помири с властите. Отвличането на персонала на ООН съвпадна с първото официално посещение в Колумбия на делегацията на Съвета за сигурност на световната организация.", "date": "2017.05.04", "title": "Отвлякоха сътрудник на ООН в Колумбия"}
