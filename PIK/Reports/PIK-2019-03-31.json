{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%81%D0%B5%D0%BB%D1%81%D0%BA%D0%B8-%D1%82%D0%B0%D1%80%D0%B8%D0%BA%D0%B0%D1%82-%D0%BF%D0%BE%D0%BB%D0%B7%D0%B2%D0%B0%D0%BB-%D1%82%D0%BE%D0%BA-%D0%BD%D0%B0-%D0%B0%D0%B2%D0%B0%D0%BD%D1%82%D0%B0-news830614.html", "text": "Полицията е установила тарикат от белослатинското село Комарево, който не плащал за консумирания от него ток, съобщават от ОДМВР-Враца. Проверката в дома на 50-годишния Г.К. е направена съвместно със служители на ЧЕЗ в събота. Установено е, че той се е прикачил към мрежата на дружеството абсолютно незаконно. Срещу нарушителя е образувано бързо полицейско производство. Сподели:", "date": "2019.03.31", "title": "Спипаха селски тарикат, ползвал ток на аванта"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BA%D0%B8%D0%B9%D1%82-%D0%B4%D1%8A%D1%84%D0%B8-%D0%BE%D1%82-%E2%80%9E%D0%B1%D0%BE%D0%B9%D0%B7%D0%BE%D1%83%D0%BD%E2%80%9C-news830585.html", "text": "Популярната в края на миналия век ирландска момчешка банда „Бойзоун“ трябваше да продължи с прощалното си турне в Австралия „Благодаря Ви и лека нощ“ без един от членовете си, съобщава „Фокс нюз“. Кийт Дъфи беше хоспитализиран преди концерта на групата в Банкок с тежка вирусна инфекция и трябваше да остане в Тайланд за лечение. 44-годишният певец се почувствал зле преди да излезе на сцената в тайландската столица и веднага бил откаран в болница, където станало ясно, че няма да успее да спази следващия ангажимент на „Бойзоун“ в Пърт. След първото си шоу на австралийска земя бандата заяви, че е изпитала „горчиво-сладки емоции“ от липсата на Дъфи на сцената. Колегите на певеца обаче споделиха, че той е бил в контакт с тях през цялото време и ще успее да се присъедини за следващата концертна дата в Аделаида. Кийт Дъфи се повлиявал добре от лечението в Тайланд и съвсем скоро популярната ирландска четворка отново ще е заедно за радост на милионите си фенове. Сподели:", "date": "2019.03.31", "title": "Лекари от Тайланд спасяват Кийт Дъфи от „Бойзоун“"}
{"url": "https://pik.bg/%D0%B8%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%83%D1%87%D0%B5%D0%BD%D0%B8%D1%86%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B7%D0%B0-%D1%80%D0%B8%D1%81%D0%BA%D0%BE%D0%B2%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%84%D0%B0%D0%BA%D1%82%D0%BE%D1%80%D0%B8-news830586.html", "text": "Регионалната здравна инспекция във Велико Търново започва изследване на учениците между 14 и 18-годишна възраст за рискови за здравето фактори, съобщи БНР. Изследването е четвърто по ред и се прави по общинската програма „Здрави деца в здрави семейства“, посочи директорът на РЗИ д-р Евгения Недева. „Ще бъдат обхванати 814 ученици на случаен принцип. Изследването включва анкетиране“, обясни тя. Освен това ще се измерва ръстът, теглото и кръвното налягане на учениците. Целта е да се установи до колко е разпространено тютюнопушенето, злоупотребата с алкохол, нездравословното хранене и каква е двигателната активност на гимназистите. Резултатите от изследването ще бъдат използвани за предприемане на действия за профилактика на ученическото здраве. Сподели:", "date": "2019.03.31", "title": "Изследват ученици във Велико Търново за рискови за здравето фактори"}
{"url": "https://pik.bg/%D1%82%D1%80%D0%B8%D1%83%D0%BC%D1%84-%D0%B7%D0%B0-%D1%84%D0%B5%D0%B4%D0%B5%D1%80%D0%B5%D1%80-%D0%B2-%D0%BC%D0%B0%D1%8F%D0%BC%D0%B8-news830653.html", "text": "Роджър Федерер триумфира със твоята титла №101 в кариерата след категорична победа с 6:1, 6:4 над Джон Иснър на финала на \"Мастърс\" турнира в Маями. За швейцареца това е втори трофей през 2019-та година и №28 от \"Мастърс\" надпревари. Той става първият тенисист през настоящия сезон, който печели повече от 1 титла. За него това е общо четвърти триумф в Маями. Маестрото записа шести успех от осем мача срещу Иснър, като по този начин детронира от трона в Маями американеца, който беше шампион от миналата година. Иснър от своя страна наследи именно Федерер, който през 2017-та спечели \"Мастърс\" турнирите в Индиън Уелс и Маями. През този сезон той игра финал в Индиън Уелс, загубен от Доминик Тийм. Федерер изигра брилянтен първи сет. Втората част беше по-равностойна, като швейцарецът показа клинична ефективност и при 5:4 той стигна до 15:40 в подаването на Иснър (САЩ), като взе победата и титлата от втория мачбол. Общо в срещата Федерер спечели 32 от 35 разиграни точки при свой начален удар. Маестрото вече се намира само на 8 титли от вечния рекорд на Джими Конърс от 109 трофея, акцентира \"Тенис 24\". Сподели:", "date": "2019.03.31", "title": "Триумф за Федерер в Маями"}
{"url": "https://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B0-%D0%B2%D0%BE%D0%B4%D0%B5%D1%89%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news830517.html", "text": "Жанин Пиро, която е любимата телевизионна водеща на американския президент Доналд Тръмп, бе върната на работа във „Фокс Нюз”, съобщава The Hollywood Reporter. Телевизонната водеща бе отстранена заради ислямофобски коментари по отношение на представителката на Конгреса от сомалийски произход Илхан Омар. Отбелязва се, че първият гост на Пиро в студиото след завръщането й Рудолф Джулиани приветства горещо завръщането й, като каза, че за него е огромна чест отново да е до нея. „Знаете какво мисля за Вас и за цялата Ви кариера. Вие сте истински борец за справедливост”, заяви Джулиани. По-рано Джулиани публично настоя пред ръководството на „Фокс Нюз” любимата водеща на Доналд Тръмп да бъде върната на работа. Сподели:", "date": "2019.03.31", "title": "Върнаха на работа любимата телевизионна водеща на Доналд Тръмп"}
{"url": "https://pik.bg/%D0%BE%D0%BF%D0%B0%D1%81%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%B8%D1%8F%D1%82-%D0%B0%D0%B2%D1%82%D0%BE%D0%BA%D1%80%D0%B0%D0%B4%D0%B5%D1%86-%D0%BF%D0%B5%D1%80%D0%B8-%D0%B8%D0%BC%D0%B0%D0%BB-%D0%B8%D0%BD%D1%82%D0%B8%D0%BC%D0%BD%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D1%81%D1%8A%D0%B4%D0%B8%D0%B9%D0%BA%D0%B0-news830165.html", "text": "Знаменитият автокрадец Павлин Петров - Пери, който беше арестуван зрелищно в отмъкнат джип \"Нисан\" от специализирания отряд \"Кобра\" след щуро преследване в жк \"Хиподрума\", се е ползвал с подкрепата на съдийка от Софийския районен съд, с чиято дъщеря е имал дългогодишна интимна връзка. Това е и причината 39-годишният рецидивист да е на свобода въпреки солидното си криминално досие, пише столичен седмичник. Кобрите дебнали джигита близо месец, преди да му щракнат белезниците. Още през февруари ченгетата успели да прикрепят към автомобила на Пери проследяващо устройство. Така на 26 март около 18,45 часа, минути след като автоапашът отключил нисан за 90 000 лева в \"Хиподрума\" и успял да го подкара, цивилни, кобрите тръгнали след него. Последвало щуро преследване из квартала, преди патрулка на МВР да препречи пътя на крадения джип. От удара Пери изпаднал за кратко в безсъзнание, но бил свестен и откаран в \"Пирогов\" под конвой. Павлин Петров - Пери е в топ 10 на най-оборотните автокрадци в страната, а специалитет са му японските и корейски джипове, които според криминалистите отключвал със специални джаджи. Месечно Пери задигал поне пет возила и си докарвал 80 000 лева от ударите. Час от парите дижигитът заделял за подкупи на полицаи от районните управления, които даже го ескортирали при набезите му. Пери бил във връзка с прокурори и съдии, като контактите осигурявала майката на неговата приятелка Мария. Сред жертвите на Пери е и фолк певицата Емануела, която през 2011 г. остана без джипа си \"Ауди\" за няколко дни, но си го върна като плати откуп от 10 000 лева. Пери има досие от 11 досъдебни производства за кражби на автомобили, но досега не е лежал повече от 72 часа в ареста. Сподели:", "date": "2019.03.31", "title": "ОПАСНИ ВРЪЗКИ: Знаменитият автокрадец Пери имал интимна връзка с дъщеря на съдийка"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D1%82%D0%B0%D1%80%D0%B0%D1%88%D0%B0%D1%82-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news830647.html", "text": "Мащабна операция на ГДБОП и Специализираната прокуратура се провежда в Казанлък и околните населени места в Долината на розите. Според БНР, става дума за неутрализирането на престъпна група занимаваща се със съхранение и продажбата на нелегално оръжие. До момента са арестувани шест човека. Претърсванията продължават и в момента. Повече подробности ще има след края на акцията. Сподели:", "date": "2019.03.31", "title": "ОТ ПОСЛЕДНИТЕ МИНУТИ: Маскирани ченгета тарашат Казанлък, има арестувани"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B4%D0%BE%D0%BA%D0%B0%D1%82%D0%BE-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BC%D0%B0%D1%80%D0%BE%D0%BA%D0%BE-news830506.html", "text": "По време на първия ден от визитата си в Мароко папа Франциск и крал Мохаммед VI изразиха общото си мнение, че Йерусалим трябва да стане „символ на мирно съвместно съжителство“ за християните, мюсюлманите и евреите, предава „Франс Прес”, цитирана от „Фокус”. Духовният лидер на милиард и 300 млн. католици в света е поканен от краля на северноафриканската държава в името на „междурелигиозния диалог“, както информират мароканските власти. В съвместното им изявление двамата лидери обявиха Йерусалим за „ общо наследство на човечеството и особено на последователите на трите монотеистични религии“. \"Специфичният мултирелигиозен характер, духовното измерение и особената културна идентичност на Йерусалим … трябва да се защити и да се насърчи,\" твърдят те в декларация, разпространена от Ватикана, докато папата е на посещение в Рабат. Мароканският държавен глава председателства комитет, създаден от Организацията за ислямско сътрудничество, за закрила и възстановяване на религиозното, културното и архитектурното наследство на Йерусалим. Общото изявление на двамата световни лидери идва след като президентът на САЩ Доналд Тръмп призна спорния град за столица на Израел. Това предизвика гняв в мюсюлманския свят, особено сред палестинците, които го приемат като столица на своята бъдеща държава. Подобряване на отношенията с другите религии е приоритет за аржентинския понтифик, чието папство е помрачено от вълна на сексуални посегателства срещу деца. Обръщайки се към хиляди мароканци, които не обърнаха внимание на дъжда и отидоха да посрещнат главата на Римокатолическата Църква, Франциск заяви, че „от съществено значение е да се противопостави светът на фанатизма“ и акцентира на необходимостта от „подходяща подготовка за бъдещите религиозни правила“. Католиците са много малка група в Мароко, където 99 на сто от населението е мюсюлманско, а крал Мохаммед VI е почитан в Западна Африка като „водач на вярващите“. Говорейки на церемонията от Кулата на джамията на Хасан в Рабат, монархът също се обяви срещу радикализма. \"Онова, което притежават като обща черта всички терористи, не е религия, то е именно пренебрежение към религията. Време е да стане ясно, че религията не може да бъде алиби … за подобно пренебрежение, за подобна нетолерантност“, каза кралят на Мароко. Сегашното посещение на папа Франциск е първо в Мароко след визитата на папа Йоан Павел II през 1985 година. 17-годишен младеж е бил задържан при опит да се хвърли върху лимузината на краля, в търсене на помощ, са обявили от местната полиция в Рабат. Близо 130 000 души са наблюдавали първия етап от папското посещение, на много места в града са били поставени огромни екрани. Сподели:", "date": "2019.03.31", "title": "Папата подписа Декларация за Йерусалим, докато е на посещение в Мароко"}
{"url": "https://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D0%BC%D1%8A%D0%B6-%D0%B2-%D0%B6%D0%B8%D0%B2%D0%BE%D1%82%D0%B0-%D0%B9-news830535.html", "text": "Най-голямата загуба на мъж в живота ми? Тази на баща ми. Той почина преди 6-7 години. Бяхме подготвени, защото той беше болен от рак. Но всъщност ти никога не си подготвен за смъртта. Това разкри пред Нова телевизия поппевицата Мария Илиева. Мария разкри, че при новината за тежкото състояние на баща си получила паник атака. Но бързо се мобилизирала и впрегнала сили в битката. За съжаление болестта се оказала по-силна. \"Аз съм дете на разведени родители. Установи контакт с баща ми на един по-късен етап. Липсва ми да му кажа: \"Тате, това е моят любим мъж\". Липсва ми да го видя в публиката. Другите раздели се преживяват\", заяви тя. Сподели:", "date": "2019.03.31", "title": "Мария Илиева разкри коя е най-голямата загуба на мъж в живота й"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BD%D0%B5%D0%B1%D0%B5%D1%82%D0%BE-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%84%D1%80%D0%B0%D0%BD%D0%BA%D1%84%D1%83%D1%80%D1%82-news830656.html", "text": "Трима души загинаха при катастрофа на малък самолет, който се разби в градина с аспержи южно от германския град Франкфурт. Шестместният самолет е катастрофирал в село Ерцхаузен. Отломките му са пръснати из зеленчуковите насаждения в радиус от над 20 метра, предава БТА. Асошиейтед прес цитира местната полиция, че са загинали пилотът и двама пътници. Самолетът е излетял от Франция към германския град Егелсбах. Близо до мястото на катастрофата има малко летище. Районът е блокиран. ТАСС съобщи, че акционерът в компанията \"S7 Еърлайнс\" Наталия Филева е загинала в катастрофата на частния самолет \"Epic LT\" при заход към летището в Егелсбах. Според пресслужбата на компанията обстоятелствата на трагедията не са известни. По същото време на няколко километра от самолетната катастрофа са се блъснали челно полицейска кола и друг автомобил и там са загинали двама души, посочва ДПА. Полицейската кола е пътувала с висока скорост към мястото на самолетната катастрофа. Ранени са трима от пътниците в полицейския автомобил, а двамата загинали са били в другата кола, уточнява агенцията. Сподели:", "date": "2019.03.31", "title": "ДРАМА В НЕБЕТО: Трима загинаха в самолетна катастрофа край Франкфурт"}
{"url": "https://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B7%D0%B0-%D0%BC%D0%B0%D1%81%D0%B8%D0%B2%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news830609.html", "text": "Израел няма да изтегли войските си, разположени край Ивицата Газа и е готов за интензивна военна кампания, ако това е необходимо за гарантиране на сигурността му, заяви израелският премиер Бенямин Нетаняху. Той направи това свое изказване, посрещайки на летището бразилския президент Жаир Болсонаро, който пристигна на държавно посещение в Израел, съобщава БТА. \"Президенте Болсонаро, вие пристигнахте в Израел в напрегнат момент\", отбеляза Нетаняху, който е и министър на отбраната. Той заявяви, че по негова заповед силите на израелската армия остават разположени около Ивицата Газа. Те включват танкове, сухопътни и военновъздушни сили. \"Готови сме за всеки сценарий и, ако се наложи - за интензивна кампания. Ще направим това, което се налага за сигурността на Израел\", добави още израелският премиер. Снощи Нетаняху изрази благодарност на въоръжените сили за решителните действия и мащабното разполагане на сили, помогнали да се избегнат масови сблъсъци вчера. На 30 март палестинците отбелязваха годишнината от началото на демонстрациите, наречени \"Големия поход на завръщането\". Сподели:", "date": "2019.03.31", "title": "Нетаняху предупреди: Готови сме за масивна кампания в Ивицата Газа"}
{"url": "https://pik.bg/%D0%BA%D0%BE%D0%BC%D0%B8%D0%BA-%D0%B8-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%BE%D1%82%D0%B8%D0%B2%D0%B0%D1%82-%D0%BD%D0%B0-%D0%B1%D0%B0%D0%BB%D0%BE%D1%82%D0%B0%D0%B6-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%B2%D0%BE%D1%82-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news830654.html", "text": "Комедийният актьор Володимир Зеленски и досегашният президент Петро Порошенко се класираха за втори тур на президентските избори в Украйна. Според предварителните резултати от днешния вот, за Зеленски са гласували 30.4% от участвалите в изборите. Порошенко взима 17.8 на стро от гласовете, а на трето място е бившият министър-председател Юлия Тимошенко, която събира 14.2%. Вторият тур на изборите ще се проведе на 21 април, предава Нова телевизия. И тримата водещи кандидати за президентския пост декларират проевроепейски виждания, но в очите на избирателите корупцията и ниският стандарт на живот са не по-малко важни от конфликта с Русия. Само 9% от украинците декларират, че имат доверие на правителството, което обяснява защо актьор е напът да стане президент. Сподели:", "date": "2019.03.31", "title": "Комик и Порошенко отиват на балотаж в президентския вот в Украйна"}
{"url": "https://pik.bg/%D0%BD%D0%B0%D0%B4-135-000-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%80%D0%B5%D0%B4%D0%B0-%D0%B1%D1%8F%D1%85%D0%B0-%D0%B0%D0%BD%D0%B3%D0%B0%D0%B6%D0%B8%D1%80%D0%B0%D0%BD%D0%B8-%D0%B7%D0%B0-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0--news830536.html", "text": "От Министерството на вътрешните работи на Украйна обявиха, че над 135 000 техни служители са били ангажирани около осигуряването на реда по време на президентските избори днес, съобщава RT, като се позовава на съобщение на Министерството в „Туитър”. „Избирателният маратон е в разгара си и за вашата безопасност днес работят 135 400 сътрудници на Министерството на вътрешните работи. Ако имате проблеми, обърнете се към униформените служители, те ще Ви помогнат”, се посочва в съобщението. В първия тур на президентските избори в Украйна за поста се борят 39 кандидати. Сподели:", "date": "2019.03.31", "title": "Над 135 000 служители на реда бяха ангажирани за осигуряване на безопасността по време на изборите в Украйна"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%B0%D0%BD%D1%82%D1%8A%D0%BD%D0%B8-%D0%B8%D0%B2%D0%B0%D0%BD%D0%BE%D0%B2-%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%B8-%D0%B2-%D1%81%D0%B0%D1%89-news830598.html", "text": "Талантливият български плувец Антъни Иванов продължава с отличните си изяви и на американска земя. Двукратният финалист на 200 метра бътерфлай на световно първенство при мъжете подобри още един рекорд в САЩ. 19-годишният Иванов вече е притежател на рекордите на 100 и 200 ярда бътерфлай на университета си “Вирджиния Тех”. Сподели:", "date": "2019.03.31", "title": "БРАВО: Антъни Иванов чупи рекорди и в САЩ"}
{"url": "https://pik.bg/%D0%B2%D0%B0%D0%BD%D0%B3%D0%B0-%D0%B2%D0%B8%D0%BA%D0%B0%D0%BB%D0%B0-%D0%B4%D1%83%D1%85%D0%B0-%D0%BD%D0%B0-%D0%BB%D0%B5%D0%BE%D0%BD%D0%B0%D1%80%D0%B4%D0%BE-%D0%B4%D0%B0-%D0%B2%D0%B8%D0%BD%D1%87%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D1%8E%D0%B4%D0%BC%D0%B8%D0%BB%D0%B0-%D0%B6%D0%B8%D0%B2%D0%BA%D0%BE%D0%B2%D0%B0-news830655.html", "text": "Не е тайна, че Ванга и Людмила Живкова, дъщеря на първия държавен ръководител, са поддържали близки отношения. Днес за тяхната връзка се носят легенди, голяма част от които не почиват на реални факти. Приживе Ванга е дискретна за своите срещи с Людмила. Знае се, че повечето от тях са на четири очи. Но в разговори със свои близки ясновидката открехва завесата. Людмила е вярвала, че чрез Ванга ще може да общува с духовете на гении като Леонардо да Винчи – казва писателката Рада Добриянова, съпруга на учения Величко Добриянов. По този повод тя често канела Ванга да ѝ гостува в нейната резиденция в София. Известно е, че Людмила Живкова издигаше в култ изкуството, че построи храм за него – НДК. Знае се, че организира седмици и изложби, посветени на велики художници и мислители. Като ярък пример е почитанието ѝ към гения Леонардо да Винчи. Казват, че Людмила се опитвала да пише като него, използвайки огледалния метод. Но какво представлява този „огледален метод“? Според мнозина биографи на Леонардо голямата мистерия около него е свързана и с начина му на писане. Леонардо води много подробни дневници, в които пише, рисува, скицира и често документира всяка една мисъл, която проблясва в съзнанието му. Всичко това е написано с присъщия му стил – огледално, с лявата ръка и при това – от дясно наляво. Да Винчи е владеел еднакво добре писането с дясна и лява ръка, но предпочитал своя „огледален“ начин. Сподели:", "date": "2019.03.31", "title": "Ванга викала духа на Леонардо да Винчи заради Людмила Живкова"}
{"url": "https://pik.bg/%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-news830645.html", "text": "Огромен малшанс не позволи на Шарл Льоклер да спечели първата си победа във Формула 1. Младокът от тима на Ферари направи страхотна надпревара в Гран при на Бахрейн и водеше убедително, но заради технически проблем загуби първото си място и триумфът бе за Люис Хамилтън с Мерцедес. Валтери Ботас също се възползва и завърши втори, а Льоклер все пак се добра до подиума и остана трети. Макс Верстапен завърши 4-и, а провалът в старта е за Себастиан Фетел, който приключи на 5-а позиция, акцентира \"Гол\". Германецът допусна грешка при атака от Хамилтън, трябваше да мине през бокса и в крайна сметка остана 5-и, което е огромно разочарование за него. На старта Фетел тръгна отлично и взе първата позиция, след като Льоклер се забави. Ботас също мина пред французина, но след това финландецът допусна грешка и изпусна позицията, като след това бе изпреварен и от Люис Хамилтън. Сайнц атакува Верстапен в 4-ия тур за 5-ото място и двамата се удариха леко, което прати испанеца в дъното, докато Макс имаше късмета да продължи без проблеми. Льоклер влезе в ритъм и в 6-ата обиколка по безапелационен начин си върна лидерската позиция, като не остави шансове на Фетел и давайки повод за сериозни размисли в отбора си. Веднага след това той започна да се откъсва напред, а Хамилтън остана близо до Фетел, като бе дори по-бърз. Британецът спря първи в бокса от водачите заедно с Льоклер, а след това същото направи и Фетел, но остана зад Люис при излизането. В челото Шарл нямаше проблеми, а Себ изпревари Хамилтън и зае отново втората позиция, като дръпна пред Люис. Последваха обаче вторите смени и след тях Люис Хамилтън подгони Фетел. Драмата за Фетел настъпи в 39-ата обиколка. Хамилтън го атакува и успя да го изпревари, а германецът допусна грешка и се завъртя. Той продължи, но метри по-късно от вибрациите загуби предното крило на болида и трябваше да мине през бокса за смяна, губейки няколко позиции и връщайки се едва на 9-о място. Впоследствие Фетел си проби път напред и след няколко изпреварвания се изкачи до 5-ото място. Всички изглеждаше наред за Льоклер преди в последните обиколки младокът да се окаже с проблем в автомобила и Хамилтън започна бързо да го настига. Проблем с батерията за допълнителна енергия свали от мощността на Ферарито и Люис зае първата позиция в 48-ата обиколка. Ботас бе по-бърз от Шарл с по 4-5 секунди, а Льоклер просто губеше скорост и се виждаше, че губи много време. Валтери го настигна и изпревари в 53-ата обиколка. В предпоследната обиколка драмата стана пълна, след като пилотите на Рено Дани Рикардо и Нико Хулкенберг получиха повреди и отпаднаха, което наложи излизането на пистата на кола да сигурност и именно зад нея завърши състезанието. В крайна сметка Хамилтън спечели 74-ата си победа, но големият герой бе Льоклер, който бе похвален от Люис още докато бе в колата. За отбелязване е и 6-ото място на Ландо Норис с Макларън, а в десетката влязоха още Кими Райконен, Пиер Гасли, Алекс Албън и Серхио Перес. Сподели:", "date": "2019.03.31", "title": "Колосална драма във Формула 1"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%BB%D0%B8%D1%87%D0%B5%D0%BD-%D0%BB%D0%B5%D0%BA%D0%B0%D1%80-%D0%BE%D1%82-%D1%8E%D0%BD%D0%B8-%D0%B5%D1%82%D0%BE-%D0%B7%D0%B0%D1%89%D0%BE-news830582.html", "text": "Има опасност хиляди пациенти да останат без личен лекар от юни, съобщи Нова телевизия. Причината е изискването джипитата да имат придобита специалност, за да продължат да практикуват. По първоначални данни около 500 лекарски практики може да бъдат закрити. За да не останат без медицинска помощ, пациентите трябва да се запишат при джипи със специалност. Най-сериозен се очаква да бъде проблемът извън големите градове и най-вече в отдалечените и малките населени места. За да продължат да работят, медиците трябва поне да са зачислени за специализация по обща медицина. Сподели:", "date": "2019.03.31", "title": "Хиляди пациенти може да останат без личен лекар от юни. Ето защо"}
{"url": "https://pik.bg/%D0%BD%D0%B0%D1%82%D0%B8%D1%81%D0%BA-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-news830478.html", "text": "Херберт Кикл, който започва политическата си кариера с писане на речите на национал-популиста Йорг Хайдер, беше квалифициран от опозицията в австрийския парламент като \"министър на идентичните\". Движението пък е оценявано като дясноекстремистко. Лидерът му Мартин Зелнер отхвърля всякави контакти с атентатора от Крайстчърч, за който стана ясно, че е превел 1500 евро на сметката им. Министърът на вътрешните работи на Австрия е подложен на натиск заради финансово дарение на атентатора от Крайстчърч на десните екстремисти в алпийската република, обединени в т.нар. \"Движение на идентичните\". Преди време Хербет Кикл ги нарекъл \"единомишленици\", германски политици като външполитическия експерт Елмар Брок, поставят въпроса за изключване на австрийския вътрешен министър от обмяната на сектретна информация, предава БНТ. Австрийският вътрешен министър обаче определя \"ислямиският тероризъм\" като най-голямата заплаха за алпийската република. Сподели:", "date": "2019.03.31", "title": "НАТИСК: Атакуват австрийския вътрешен министър заради терориста от Крайстчърч"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%BA%D1%83%D0%B1%D1%80%D0%B0%D1%82---%D0%B0%D0%BD%D0%B4%D1%80%D0%B5%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news830548.html", "text": "Любимата на Кубрат Пулев - певицата Андреа, заяви, че боксьорът е жертвата в скандала, който се разрази след мача му срещу Богдан Дину. Кобрата целуна репортерката Джени Суши по време на интервю след победата си в Калифорния. Заради действията му журналистката нае известната адвокатка Глория Олред като се задава ключово изслушване в САЩ. В момента претендентът за световната титла на Международната боксова федерация е без лиценз за щата Калифорния и това ще остане така до изслушването му от Атлетическата комисия на 14 май, акцентира \"Спортал\". \"Боксът е животът на Кубрат. Според мен всичко, което се случва, е много нечестно. Това го убива! В случая той е жертвата. Трябва да я осъди за оронване на престижа. Това е нещо сериозно\", заяви Андреа, пред английското издание \"Сън\". \"Шокирана съм. Дори се карахме за това. Познавам го много добре. Той има страхотно чувство за хумор и си е направил шега. Предполагам след това някой я е посъветвал да се възползва от ситуацията. Това означава, че Кубрат е жертвата. Тя му отговори на целувката, цял свят видя, че се усмихва, че беше просто приятна изненада. Много съм тъжна. Не съм мислила, че съществуват толкова зли хора!\", добави певицата. В отговор на действията на репортерката, от щаба на Пулев публикуваха клип, в който се вижда как Дженифър Равало, известна като \"Кралицата на голото суши\" отвъд Океана, танцува предизвикателно в скута на приближен до Кобрата. \"Те се познават повече от 10 минути. Тя се държи много мило с него от предния ден. Даже по-мило, отколкото е нормално за журналист и спортист. Тя лъже и по много грозен начин изкривява истината\", заяви още Андреа. Атлетическата комисия на щата Калифорния ще изслуша обясненията на българина на 14 май. Ако обяви поведението му за неприемливо, той ще загуби лиценза си за САЩ. Сподели:", "date": "2019.03.31", "title": "СВЕТОВЕН СКАНДАЛ: Любимата на Кубрат - Андреа с разтърсваща изповед"}
{"url": "https://pik.bg/%D0%B1%D0%BE%D0%BA%D1%81%D0%BE%D0%B2-%D1%81%D1%8A%D0%B4%D0%B8%D1%8F-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%86%D0%B5%D0%BB%D1%83%D0%BD%D0%B0%D1%82%D0%B0%D1%82%D0%B0-%D1%80%D0%B0%D0%B2%D0%B0%D0%BB%D0%BE-news830581.html", "text": "Реферът и съдия на Световния боксов съвет Венцислав Николов коментира в студиото на бТВ, че след края на двубоя срещу Богдан Дину, който Кубрат Пулев спечели, адреналинът на Кобрата е бил приповдигнат и както е целунал репортерката Дженифър Равало е можел да прегърне или целуне всеки един зрител. Според Николов, от видеото ясно си личи, че Равало сияе след целувката и целта й, както и тази на защитаващите я адвокати, е да спечелят едни бързи пари. Той също така е на мнение, че Пулев е един от малкото, които не се притесняват да кажат всичко право в очите. Венцислав Николов обясни, че заради временно отнетия лиценз, Кобрата не може да играе само в Калифорния, но може да се боксира на всяко друго място. Сподели:", "date": "2019.03.31", "title": "Боксов съдия с тежки думи за целунатата Равало"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BD%D0%B0%D1%80%D1%8A%D0%B3%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%87%D0%B5%D1%80%D0%BD%D0%BE%D0%BA%D0%BE%D0%B6-%D0%BC%D1%8A%D0%B6-news830639.html", "text": "BBC, цитирани то \"Фокус\". Една жена и трима мъже са нападнати с нож в гърба, докато се движат сами в Едмънтън, Северен Лондон, предава Според полицията жертвите са „избрани на случаен принцип“, че е „сама и уязвима“ в потенциално свързаните атаки. Двама от нападнатите са в критично състояние. Полицията заяви, че полицаите работят по теорията, че заподозреният е действал сам и \"проблемите с психичното здраве могат да бъдат фактор\". Издирваният е слаб чернокож висок мъж с тъмни дрехи. Човек е бил арестуван по подозрение, че е причинил нараняванията, но полицията твърди, че разследването продължава и все още се установява дали той стои зад нападенията. Сподели:", "date": "2019.03.31", "title": "КЪРВАВО НАПАДЕНИЕ В ЛОНДОН: Наръгаха трима души, издирват чернокож мъж"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%BD%D0%B8%D1%86%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%BF%D0%BE%D0%BB%D1%83%D0%B3%D0%BE%D0%BB%D0%B0-%D1%81%D0%BA%D0%B8%D0%BE%D1%80%D0%BA%D0%B0-%D0%B4%D0%B0-%D0%B8%D0%B7%D0%BC%D1%80%D1%8A%D0%B7%D0%B2%D0%B0-%D0%B2-%D0%B0%D0%BB%D0%BF%D0%B8%D1%82%D0%B5-news830518.html", "text": "Британската скиорка Хана Пауър разказа за кошмара, който преживяла във френските Алпи. Както съобщава Сън, трима мъже похитили момичето, обещавайки й, че ще я докарат до хотела й. 26-годишната Хана се съгласила - престъпниците я уверили, че познават приятелката й. Вместо към хотела те потеглили към пусто място. Единият от мъжете изнасилил момичето в колата, докато другите пушели навън. Хана се опитала да се съпротивлява, но съпротивата й била сломена, а когато гаврата свършила, момичето било изхвърлено полуголо на студа. След жертвата полетели ботушите и дрехите й. Инцидентът станал през март 2016 г., но подробности стават известни едва сега. Самата Хана е неприятно учудена от бездействието на местната полиция, която прекратила разследването само четири месеца след нападението. Сподели:", "date": "2019.03.31", "title": "БРУТАЛНО: Насилници оставиха полугола скиорка да измръзва в Алпите"}
{"url": "https://pik.bg/%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D0%BA-%D0%B4%D0%B6%D0%B0%D0%B3%D1%8A%D1%80-%D0%BE%D1%82%D0%BB%D0%B0%D0%B3%D0%B0-%D1%82%D1%83%D1%80%D0%BD%D0%B5%D1%82%D0%BE-%D0%BD%D0%B0-%E2%80%9E%D1%80%D0%BE%D0%BB%D0%B8%D0%BD%D0%B3-%D1%81%D1%82%D0%BE%D1%83%D0%BD%D1%81%E2%80%9C-news830469.html", "text": "Легендарната група „ Ролинг стоунс “ отложи турнето си в САЩ и Канада , за да даде възможност на вокалиста си Мик Джагър да се подложи на лечение, съобщи Ройтерс. „Р азочараван съм, че отлагаме турнето, но ще направя всичко, което е по силите ми, за да се върна възможно най-бързо на сцената“, заяви Джагър в Туитър. Сподели:", "date": "2019.03.31", "title": "Лечението на Мик Джагър отлага турнето на „Ролинг стоунс“"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B2-%D0%BB%D1%8E%D1%82%D0%BE-%D0%B4%D0%B5%D1%80%D0%B1%D0%B8---%D1%81%D0%B8%D0%BD%D0%B8%D1%82%D0%B5-%D0%B8-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news830642.html", "text": "Левски и Ботев (Пловдив) не се победиха в мач от 27-ия кръг на Първа лига. Двубоят на \"Герена\" завърши при резултат 1:1. Мариани от дискусионна дузпа реализира за домакините през първото полувреме. В началото на втората част Кристиан Димитров изравни, вкарвайки с изстрел извън наказателното поле. Малко след това Балтанов от гостите получи втори жълт - респективно червен картон. Столичани обаче не се възползваха от численото си преимущество и срещата завърши при равен резултат - 1:1. \"Сините\" са трети във временното класиране с пасив от 8 пункта спрямо Лудогорец. \"Канарчетата\" са четвърти в таблицата с 9 точки по-малко от Левски. Бившият национал Александър Тонев стартира за гостите на \"Герена\", Неделев пък не игра за Ботев тази вечер поради травма, а при домакините шанс за изява получи новата чуждестранна надежда на \"сините\" - Еркебулан Сейдахмет. В следващия кръг Левски ще гостува на Черно море, а \"жълто-черните\" ще са гости на Берое. Равностойни първи 30 минути на мача, домакините създадоха повече опасни атаки, но най-сериозното положение за гол се откри пред гостите, Миланов обаче парира кълбото. Без 100-процентови ситуации за гол в първия половин час на спора. Мариани в 35-ата минута реализира от дузпа - 1:0 за Левски. Бялата точка бе посочена за игра с ръка на Филипов. Ситуацията е много дискусионна като \"канарчетата\" реагираха бурно на въпросното отсъждане. Дори се стигна до кратко спречкване между Кристиан Димитров и Валери Божинов. В крайна сметка реферът прецени, че има непозволена игра с ръка, макар да останаха серозни съмнения, че футболистът на Ботев удря топката с рамо. Сейдахмед отправи силен далечен шут в 42-ата минута, а Кайзер съумя да парира кълбото. Второто полувреме започна по шокиращ начин за домакините. В 47-ата минута Кристиан Димитров с прецизен изстрел от воле, извън наказателното поле, вкара за 1:1. 3 минути по-късно Балтанов получи втори жълт - респективно червен картон и така гостите останаха с човек по-малко на терена. Халфът направи груб фаул и ситуацията изглежда далеч по-малко дискусионна в сравнение с отсъдената по-рано в мача дузпа за домакините. Последваха пропуски на Сейдахмет и Паулиньо. И мачът завърши при равенство 1:1. Николай Михайлов; Живко Миланов, Давид Яблонски, Нуно Рейш, Иван Горанов; Мартин Райнов; Еркебулан Сейдахмет, Давиде Мариани, Паулиньо; Валери Божинов, Станислав Костов Треньор: Георги Дерменджиев Даниел Кайзер; Филип Филипов, Кристиан Димитров, Димитър Пиргов, Еберт Кардосо; Радослав Терзиев; Лазар Марин, Лъчезар Балтанов, Васил Шопов, Александър Тонев; Антонио Вутов Треньор: Николай Киров СЪДИЯ: Никола Попов Сподели:", "date": "2019.03.31", "title": "ОГРОМНА ДРАМА НА \"ГЕРЕНА\": В люто дерби - \"сините\" и \"канарчетата\"... (ОБНОВЕНА/СНИМКИ)"}
{"url": "https://pik.bg/%D0%B1%D0%B5%D0%B7-%D0%BF%D0%B0%D0%BD%D0%B8%D0%BA%D0%B0-%D1%82%D0%B5%D1%81%D1%82%D0%B2%D0%B0%D1%82-%D1%81%D0%B8%D1%80%D0%B5%D0%BD%D0%B8%D1%82%D0%B5-%D1%83%D1%82%D1%80%D0%B5-%D0%B2-13-%D1%87%D0%B0%D1%81%D0%B0-news830544.html", "text": "На 1 април в 13.00 часа ще бъде задействана сиренната система за ранно предупреждение и оповестяване на населението в градовете София, Бургас, Варна, Кърджали, Монтана, Пазарджик, Плевен, Пловдив, Смолян, Враца и в населените места в 30-километровата зона около АЕЦ „Козлодуй“. Излъчваните национални сигнали за тревога и край на тревогата ще бъдат съпътствани и от гласова информация. В тревогата ще участват и интегрираните към националната система локални системи за оповестяване, изградени в обекти, чиято дейност създава опасност от възникване на бедствия. Припомняме, че системата се тества два пъти годишно, в първия работен ден на месец април и на месец октомври в изпълнение на Наредбата за условията и реда за функциониране на Националната система за ранно предупреждение и оповестяването на органите на изпълнителната власт и населението при бедствия и за оповестяване при въздушна опасност. Целта е проверка на техническото състояние на изградената сиренна система, повишаване уменията за задействане на системата и излъчване на информация на живо, а също и обучение на населението за разпознаване на сигналите. Сподели:", "date": "2019.03.31", "title": "БЕЗ ПАНИКА: Тестват сирените утре в 13 часа"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BD%D0%B0-1-%D0%B0%D0%BF%D1%80%D0%B8%D0%BB-news830549.html", "text": "„Софийска вода” временно ще прекъсне водоснабдяването в някои части на столицата на 1 април 2019 г. (понеделник), съобщиха от пресцентъра на дружеството, цитирани от „Фокус”. се налага спиране на водоподаването от 09:00 до 18:00 часа на клиентите на „Софийска вода”, живеещи в района на квартала. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на площада в кв. „Сеславци“. се налага спиране на водоподаването от 10:00 до 17:00 часа на клиентите на „Софийска вода”, живеещи по улица „Златишки проход“ в участъка от улица „Нишава“ до улица „Траянова врата“, по улица „Златни врата“, от улица „Котленски проход“ до улица „Орехова гора“, и на улица „Косово поле“, блок 87. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на улица „Златни врата“, на ъгъла с улица „Косово поле“. се налага спиране на водоподаването от 09:00 до 17:00 часа на клиентите на „Софийска вода”, живеещи по улица „Владайска“, от булевард „Христо Ботев“ до улица „Ивайло“, и по улица „Тодор Бурмов“, от улица „Владайска“ до улица „Дамян Груев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на улица „Владайска“, на ъгъла с булевард „Христо Ботев“. се налага спиране на водоподаването от 10:00 до 18:00 часа на клиентите на „Софийска вода”, живеещи по улица „Ворино“ в участъка от улица „Кюстендил“ до улица „Царево село“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на улица „Ворино“, на ъгъла с улица „Царево село“. се налага спиране на водоподаването от 09:30 до 15:30 часа на клиентите на „Софийска вода”, живеещи по улица „Панега“, от улица „Иван Мърквичка“ до улица „Мрамор“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на улица „Панега“, на ъгъла с улица „Мрамор“. се налага спиране на водоподаването от 09:30 до 17:30 часа на клиентите на „Софийска вода”, живеещи в района на ул. 512. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на улица „Владимир Минков - Лотко“ №1. Засегнатите от прекъсването на водата, могат да получат повече информация от Телефонния център на „Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството. Сподели:", "date": "2019.03.31", "title": "Важно: Ето кои райони на столицата ще останат без вода заради ремонти на 1 април"}
{"url": "https://pik.bg/%D0%B4%D0%B5%D1%84%D0%B8%D1%86%D0%B8%D1%82-%D0%BE%D0%B1%D1%8F%D0%B2%D0%B8%D1%85%D0%B0-100-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-news830610.html", "text": "Според контраадмирал Петев това се дължи на възможностите за кариерно развитие чрез постоянни обучения и курсове, включително и в чужбина, и на добрата работна атмосфера. Военноморските сили обявиха конкурс за сто работни места във формированията си във Варна и Бургас. Кандидатите за кадрова служба се увеличават, а около 90% от наетите трайно остават на работа във военния флот, съобщи командирът на Военноморските сили контраадмирал Митко Петев. Конкурсите за кадрови военни ще се проведат след 28 май. Дотогава желаещите могат да подават документите си във военните окръжия, информира БНТ. Моят съвет е да се използват този вариант, да се посочат три различни специалности, защото често вторият избор се оказва и по-правилният в бъдеще\", уточни контраадмирал Петев. Дефицитът на кадри е проблем и за военния флот, но кандидатите тази година са два пъти повече в сравнение с миналата. Сподели:", "date": "2019.03.31", "title": "ДЕФИЦИТ: Обявиха 100 работни места във Военноморските сили"}
{"url": "https://pik.bg/%D0%B2%D0%B8%D0%B6%D0%B4%D0%B0%D0%BC%D0%B5-%D0%BC%D0%B5%D1%80%D0%BA%D1%83%D1%80%D0%B8%D0%B8-%D0%BE%D1%82%D0%B1%D0%BB%D0%B8%D0%B7%D0%BE-%D0%BF%D1%80%D0%B5%D0%B4%D0%B8-25-%D0%B3%D0%BE%D0%B4%D0%B8%D0%BD%D0%B8-news830604.html", "text": "През 1974 г. космическият апарат на НАСА „Маринър 10” изпраща първите заснети отблизо снимки на Меркурий. Американският непилотиран космически апарат е изстрелян на 3 ноември 1973 г. с цел изследването на планетите Меркурий и Венера. Пуснат е две години след „Маринър 9” за последната мисия от програма „Маринър”. Любопитен факт е, че това е първият космически апарат, който използва маневрата гравитационно подпомагане, използвайки Венера, за да промени траекторията на полета си и снижи перихелия си до орбитата на Меркурий. Тази маневра извършена според орбиталната механика и изчисленията направени от италианския учен Джузепе Коломбо поставя космическата сонда в орбита, която многократно го среща с Меркурий. „Маринър 10” използва радиационното налягане върху слънчевите си панели за да контролира височината си. Първото преминаване покрай Меркурий е направено в 20.47 ч. (по Гринуич) на 29 март 1974 г. при най-близко разстояние от планетата 703 км. След като прави една обиколка около Слънцето, (а в това време планетата извършва две такива), „Маринър 10” минава отново близо до Меркурий на 21 септември 1974 г. на разстояние 48 069 км. Третото последно и най-близко прелитане до планетата е на 16 март 1975 г. на разстояние само 327 км. „Маринър 10” открива, че Меркурий има оскъдна атмосфера, състояща се предимно от хелий, както и магнитното поле и богато на желязо планетарно ядро. Радиометричните изследвания предполагат, че нощната температура на повърхността на планетата достига около -183°C, а максималната дневна е около 187°C. Единствената мисия до Меркурий обаче не успява да картографира по-голяма част от повърхността на планетата, защото орбиталният период на сондата е бил три астрономически Меркуриански дни. Една и съща страна от планетата е била осветена при всяко сближаване на Меркурий и „Маринър 10” и останалата част от нея е останала завинаги скрита от земните камери. Днес „Маринър 10” вероятно още обикаля около Слънцето, но инструментите на борда му почти сигурно са повредени от слънчевата радиация. Сподели:", "date": "2019.03.31", "title": "Виждаме Меркурии отблизо преди 25 години"}
{"url": "https://pik.bg/%D0%BA%D0%BE%D0%BC%D0%B0%D0%BD%D0%B4%D0%BE%D1%81%D0%B8%D1%82%D0%B5-%D1%83%D0%B1%D0%B8%D0%BB%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%B4%D0%B6%D0%B0%D0%BC%D0%B0%D0%BB-%D1%85%D0%B0%D1%88%D0%BE%D0%B3%D0%B8-%D0%B1%D0%B8%D0%BB%D0%B8-%D0%BE%D0%B1%D1%83%D1%87%D0%B0%D0%B2%D0%B0%D0%BD%D0%B8-%D0%B2-%D1%81%D0%B0%D1%89-news830543.html", "text": "Членовете на саудитския екип от командоси, които убиха саудитския журналист Джамал Хашоги, са били на обучение в САЩ, съобщи в. \"Вашингтон пост\", който разкрива нови елементи около смъртта на бившия си автор, предаде АФП. Критикът на саудитския режим Хашоги, който живееше в САЩ, беше убит на 2 октомври от екип от 15 агенти, пристигнали от Рияд в консулството на страната в Истанбул. Тялото на журналиста и досега не е открито. След като първоначално отричаше убийството, Саудитска Арабия каза, че станалото е резултат от операция, извършена от лица, които са били \"извън контрол\" и затова се изродила. Съдебен процес срещу 11 подсъдими започна в началото на годината в саудитски съд, съобщава БТА. Според журналиста на \"Вашингтон пост\" Дейвид Игнейшъс, \"саудитец, който внимателно прочел стенограмата от аудиозаписа\", направен с поставен от турските служби микрофон в консулството, му разказал, че екипът смятал да отвлече Хашоги и да го върне в Саудитска Арабия, за да бъде разпитан. От записа се разбира, че на журналиста била поставена инжекция, \"вероятно с много силен седатив\", преди да му сложат торба на главата. \"Не мога да дишам. Имам астма. Не го правете\", се чувало да вика Хашоги непосредствено преди смъртта си. Игнейшъс казва, че е разговарял с повече от 10 американски и саудитски източници, пожелали анонимност. Те му съобщили, че някои членове на \"групата за бърза намеса\", създадена от саудитските власти и изпратена в Истанбул, са били обучавани в САЩ. ЦРУ е уведомило други правителствени агенции, че това обучение по специални операции може да е било частично осъществено от групата Tier 1 (Тайър уан) - компания от щата Арканзас с разрешително от Държавния департамент, пише вестникът. \"Това обучение е било проведено преди смъртта на Хашоги\" и \"не е възобновявано след това\", уточнява всекидневникът, уверявайки, че и други дейности по обмен в сферата на сигурността между САЩ и Саудитска Арабия са преустановени след убийството на Хашоги. Сподели:", "date": "2019.03.31", "title": "Командосите, убили журналиста Джамал Хашоги, били обучавани в САЩ"}
{"url": "https://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D0%B5-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news830489.html", "text": "срещу кризата се проведоха днес във Венецуела, предадоха световните информационни агенции. Демонстрации Повод са поредното мащабно спиране на тока и липсата на основни стоки. Председателят на парламента и самопровъзгласил се за временен президент Хуан Гуайдо призова привържениците си към протести. На 7 март Венецуела беше засегната от мащабно спиране на тока, като бяха засегнати по-голямата част от щатите, оставяйки страната, в която живеят над 30 млн. души, без достъп до основни цивилизационни придобивки, включително вода и медицинско обслужване в болниците. Президентът Николас Мадуро и Русия обвиниха Запада в опит за саботаж. Вашингтон отрече да има роля в прекъсването на електрозахранването. Съединените щати признаха лидера на опозицията в страната Хуан Гуайдо, лидер на националното събрание за временен президент по-рано тази година. и започна кампания за признаване на Гуайдо за временен лидер. Русия се очерта като ключов поддръжник на правителството на Мадуро. Поредни протести на опозицията са се провели в цялата страна. Вашингтон обяви правителството на президента Никола Мадуро за незаконно Сподели:", "date": "2019.03.31", "title": "Опозицията във Венецуела се вдигна на протест"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%BE-news830603.html", "text": "Катастрофа е станала в района на малкия тунел в Кресненското дефиле в посока Благоевград. Това съобщиха сведетели, цитирани от \"Фокус\" . По думите му движението в участъка е затруднено. От Областно пътно управление - Благоевград потвърдиха за инцидента, но уточниха, че към момента нямат по-подробна информация доколко е сериозно произшествието и дали ще се налага ограничаване на движението в участъка. Сподели:", "date": "2019.03.31", "title": "Катастрофа в Кресненското дефиле, движението е блокирано"}
{"url": "https://pik.bg/%D0%BC%D0%B0%D0%BC%D0%B0-%D0%B5-%D0%BA%D1%83%D1%87%D0%BA%D0%B0-%D0%BB%D0%B8%D1%86%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D1%80%D0%B0%D0%BA%D0%BE%D0%B1%D0%B5%D1%81%D0%B8%D0%B5%D1%82%D0%BE-%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0-news830592.html", "text": "БСП отново е БКП. Корнелия Нинова и новата клика, с която подмени всички на върха на партията, върнаха столетницата в най-тъмните й времена - на повсеместната омраза, реваншизма и чистките, гоненията и убийствата. Както и на бързото забогатяване, тънещия лукс в червен елит, гоьонсуратлъка, лъжите, манипулациите и пълен отказ от поемане на отговорност. Знаят го вече и тригодишните им деца. Милиончева обяснила пред изданието, че няма представа откъде знаело това невръстното й детенце ( Обществото обаче знае откъде. Извърши преврат първо в партията, после смени половината й устав, развъртя метлата на реваншизма и проведе чистка, подмени депутатите и ръководството със свои верни хора, готови да действат мракобесно като нея. А сега с доноси и съчинени компромати, тайни записи и подривна дейност срещу институциите, платени протести и фалшиви кампании в социалните врежи, хвърлят всички сили и средства, за да докопат властта. И да направят това, което направиха с партията и с държавата. На този отровен от мракобесие фон, който искат да внедрят в цялата държава, ако докопат властта, не е никак чудно, че , както ПИК разкри по-рано днес. Службите веднага се задействаха по сигнала за заплахите и опасните послания на мъжа, чиято основна работа е да сее опасните призиви на БСП в социалните мрежи. Вече няма никакво съмнение, че БСП са наследили маниакалното желание за власт от БКП. Нинова проповядва вече години наред на езика на омразата, на езика на войната, на езика на партията строила концлагери и е взривявала църкви. Призна си го и пажът й Жаблянов, който се изцепи, че се гордеят с периода 1944-1989 г.. Лидерството на Нинова начело на БСП най-сетне показа коит са те, как успяха да подменят лявата идея и да излъжат стотици хиляди хора, иначе хуманисти по сърце, че не са БКП, а нещо ново. Така е - нещо още по-мрачно и още по-страшно. За това не забравяйте и припомняйте и на децата си от какво трябва да се пазят. Априлските събития, 1925 - любими на червените. Според тях, след атентата в църквата Света Неделя, биват избити “десетки хиляди борци-антифашисти, загинали геройски за свободата на народа”. Касапницата, в която загиват десетки видни българи, интелектуалци и учени от онова време, за тях е повод за гордост. И нищо чудно - 20 години по-късно, пипнали властта, избиват и останалите. Оставят живи в България само селяните, станали от ужас и страх доносници. 40 години по-късно извършват едно от най-мракобесните дела в световната история след изтребването на индианците в Америка - Възродителния процес. Сподели:", "date": "2019.03.31", "title": "Мама е кучка. Лице на партията на мракобесието и убийствата"}
{"url": "https://pik.bg/%D0%B2-%D0%BB%D0%B8%D0%B1%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news830534.html", "text": "В Либия се провеждат първите избори от 2014 г., предаде „Ройтерс”, цитирана от БНР. Избирателната активност в местния вот достигна 38%. Не се съобщава за конфликти или напрежение. Председателят на избирателната комисия заяви: \"Избирателната активност е близо 40 процента. Това е само началото от серията избори. Следващата седмица ще гласуват още 7 общини, след това всяка следваща събота. До началото на Рамадан, имаме избори в 33 общини. След това продължаваме\". Либия създаде 120 общински съвета през 2013 г. в опит да приключи 42 години централизирана власт, съсредоточена в ръцете на Муамар Кадафи. Сподели:", "date": "2019.03.31", "title": "В Либия се провеждат местни избори"}
{"url": "https://pik.bg/%D1%83%D0%B4%D0%B0%D1%80-%D1%85%D0%B2%D0%B0%D0%BD%D0%B0%D1%85%D0%B0-%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-%D0%B2-%D0%B4%D0%B6%D0%B8%D0%BF%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-news830596.html", "text": "Племенникът на известен магистрат от правораздавателната система в Пловдив е бил хванат с наркотици. Младежът веднага е задържан в полицията за 24 часа, пише \"Марица\", като се позовава на свои източници. Арестуваният е шофирал личния джип \"Волво\" на магистрата, когато в него след проверка, е открита дрогата. Според първоначалната информация става въпрос за амфетамини. По непотвърдени данни в колата е имало още един младеж. Все още се водят разпити, за да се уточни кой от двамата в джипа е притежателят на дрогата. Магистратът вече също е разговарял с разследващите полицаи. Сподели:", "date": "2019.03.31", "title": "УДАР: Хванаха амфетамини в джипа на магистрат от Пловдив"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B8%D1%81%D0%BA%D0%B0%D1%82-%D0%BE%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%82%D0%B2%D1%8A%D1%80%D0%B4-%D0%B1%D1%80%D0%B5%D0%BA%D0%B7%D0%B8%D1%82-news830496.html", "text": "Британският премиер Тереза Мей е получила писмо от депутати, в което я призовават за напускане на ЕС без споразумение. Инициатор за написването на писмото е министър от кабинета й, твърдят източници на британските медии. Един от депутатите, подписал писмото, е заявил, че то е дълго два абзаца и призовава Мей да не приема митнически съюз с ЕС. Според други източници, група министри са отишли на \"Даунинг Стрийт\" 10 веднага след третото гласуване на договора в петък, за да настояват министър-председателят да се откаже от споразумението и да продължи с твърд Brexit. Тереза Мей не е изгубила надежда, че все пак договорът ще бъде приет от Камарата на общините, защото този път разликата в гласовете е била значително по-малка, отколкото при предишните две гласувания, е казал трети източник. Сега британското правителство трябва да представи нов план за Brexit пред ЕС до 12 април или да напусне Общността без сделка на тази дата. Депутатите ще обмислят вариантите за това чрез серия от показателни вотове в парламента следващата седмица. Сподели:", "date": "2019.03.31", "title": "Депутати искат от Тереза Мей твърд Брекзит"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BB%D1%83%D0%B6%D0%B1%D0%B8%D1%82%D0%B5-%D1%81%D0%B5-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0%D1%85%D0%B0-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB%D0%B0-%D0%BD%D0%B0-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D1%80%D0%B5%D1%89-news830594.html", "text": "Службите са се задействали след сигнала на агенция ПИК, че привърженик на БСП заплашва премиера Бойко Борисов с убийство. Освен заплахи към Борисов, Николов е деен разпространител на идеите на БСП, както и клипове от партийната им телевизия. За момента все още не е ясно дали оръжието е истинско, но това предстои да бъде установено от службите, които веднага са реагирали, научи медията ни от висшестоящи източници в МВР и ДАНС. Сподели:", "date": "2019.03.31", "title": "ПЪРВО В ПИК: Службите се задействаха след сигнала на медията ни за заплаха за убийство срещу премиера Борисов"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B8%D0%B7%D0%B4%D1%8A%D1%85%D0%BD%D0%B0%D0%BB%D0%B8%D1%8F%D1%82-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%BE%D0%B7%D0%B8-news830602.html", "text": "Автобус катастрофира вчера в Пловдив минути след 17 часа. На водача внезапно му прилошало, а рейсът премина през мантинелата на булевард \"Цар Борис lll Обединител\" и се заби в детската площадка пред Ректората на Пловдивския университет. Цяло чудо е, че катастрофата се размина без случайни жертви. За съжаление обаче 57-годишният мъж, който е бил зад волана, издъхна на място. Най-вероятно става въпрос за инфаркт. Минути преди автобусът да разсече мантинелата, мине покрай спирка на градския транспорт и се блъсне в детската площадка, от него са слезли група ученици от музикалното училище \"Добрин Петков\". Децата са били на концерт в Стара Загора и са били свалени на спирката на Сточна гара. \"Шофьорът беше жив в първите минути след катастрофата. Много хора се затичаха към автобуса и успяха с блъскане да отворят вратата. Качи се мъж, който каза, че шофьорът е жив и диша, а друг се обади на 112\", разказа пред ПИК свидетел на инцидента. \"Аз постоях няколко минути, но си тръгнах. Чак, когато преминавах през Сточна гара, чух сирените на линейката. Тя се забави около 15 минути. Може би ако бяха дошли по-бързо, човекът щеше да е жив\", сподели още той. По думите му, полицията дошла за броени минути, но полицаите не са успели да направят нищо, за да спасят живота на шофьора. Сподели:", "date": "2019.03.31", "title": "ПЪРВО В ПИК! НА КОСЪМ ОТ ТРАГЕДИЯТА: Издъхналият зад волана шофьор на автобус в Пловдив возил ученици минути преди смъртта си"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B3%D1%83%D0%B1%D1%8F%D1%82-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%81%D0%B5%D0%BA%D1%81%D0%B0-news830463.html", "text": "Дали младите американци не са изгубили интерес към сексуалния акт? Процентното съотношение на американците, които през 2018 г. не са правили секс, е достигнало рекордни стойности, като това се отнася най-вече за 18-29-годишните , предаде Франс прес, позовавайки се на данни, публикувани от в. \"Вашингтон пост\". Според данни на Центъра за изследване на общественото мнение към Чикагския университет, 23 процента от 18-29-годишните са заявили, че миналата година не са правили секс, докато това се е отнасяло за 8 процента от интервюираните в тази възрастова група през 2008 г. и за 14 процента през 1989 г. Миналата година не са правили секс 28 процента от младите мъже , т.е броят им е почти три пъти по-голям в сравнение с 2008 г. Жените в тази възрастова група са по-сексуално активни - едва 18 процента не са правили секс миналата година. За сравнение по-възрастните от тях жени са значително по-сексуално активни - само 7 процента от 30-39-годишните и 13 процента от 50-59-годишните заявяват, че не са правили секс миналата година. Сподели:", "date": "2019.03.31", "title": "Проучване: Американците губят интерес към секса"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8%D1%85%D0%B0-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B8-%D0%B8%D0%B7%D1%82%D0%BE%D1%87%D0%BD%D0%B0-%D1%82%D1%83%D1%80%D1%86%D0%B8%D1%8F-news830611.html", "text": "Земетресение с магнитуд 4,9 по Рихтер бе регистрирано в окръг Денизли, Югозападна Турция. В източния окръг Ерзинджан бе регистриран трус с магнитуд 4,1 по Рихтер, съобщиха турските медии. По данни на Европейския сеизмологичен център трусът край град Аджъпаям, окръг Денизли, е бил с магнитуд 5 по Рихтер. Епицентърът на земетресението, регистрирано в 14.30 ч., е бил в района на Аджъпаям на дълбочина 7 километра. В 14.45 ч. е бил регистриран друг трус с магнитуд. Засега няма информация за ранени или нанесени материални щети. Заради земетресенията се е наложило в Аджъпаям временно да бъде преустановено гласуването на днешните местни избори, като всички хора, намиращи се в училищата, в които са разкрити избирателни секции, са излезли навън. През нощта в Аджъпаям бе регистриран трус с магнитуд 3,8 по Рихтер. Сподели:", "date": "2019.03.31", "title": "Земетресения разтърсиха Югозападна и Източна Турция"}
{"url": "https://pik.bg/%D1%81%D0%B0%D0%BB%D0%B0%D1%85-%D0%B8-%D1%84%D0%BE%D1%80%D1%82%D1%83%D0%BD%D0%B0-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B0%D0%BD%D1%84%D0%B8%D0%B9%D0%BB%D0%B4-%D0%B2-%D0%B5%D0%BA%D1%81%D1%82%D0%B0%D0%B7-news830646.html", "text": "Ливърпул постигна меко казано инфарктна победа с 2:1 при домакинството си на Тотнъм на \"Анфийлд\" в среща от 32-ия кръг на Висшата лига. Фирмино даде аванс на домакините в 16-ата минута, а гостите стигнаха до изравнително попадение чрез Лукас в 70-ата минута. Нещо повече, лондончани дори можеха да обърнат мача, но нямаха този късмет. В 90-ата минута, когато срещата клонеше към реми, Алдервейрелд си вкара нелеп автогол, след като Лорис изби топката право в бранителя. Салах пък отправи изстрела, който затрудни вратаря на гостите. След този мач Ливърпул е лидер с актив от 79 точки и има 2 точки пред Манчестър Сити.  В момента Пуул е с мач повече от Сити. \"Шпорите\" пък са замесени в борбата за Топ 4 на ВЛ. Срещата започна с изключително високо темпо през първите минути. Все пак домакините понатиснаха противника си и в 16-ата минута стигнаха до попадение аванс в резултата. Фирмино засече с глава прекрасно центриране на Робъртсън и матира Лорис, за да даде аванс на „червените” в резултата. Минути след това Александър-Арнолд отправи хубав удар от воле, който премина покрай гредата. Добрата игра на Ливърпул продължи и отборът имаше шанс да вкара и чрез Мане, но и неговият удар бе неточен. В 33-ата минута Али имаше възможност да възстанови равенството, но силният му удар от дистанция премина над напречната греда. Мане пък от своя страна можеше да „убие” каквато и да е интрига в сблъсъка, но от чудесна позиция не намери вратата в 37-ата минута. До почивката нямаше повече попадения и резултатът се запази на полувремето. Втората част започна на високи обороти. В 49-ата минута Ван Дайк можеше да удвои аванса на домакините, но ударът му с глава премина над вратата. През следващите минути обаче Тотнъм бе отборът, който диктуваше събитията на терена и бе далеч по-активен. В 58-ата минута Алисон изби топката след тежък удар на Ериксен, а след това кълбото попадна в краката на Кейн, но неговият удар бе по фантастичен начин блокиран от Робъртсън. В противен случай топката отиваше в мрежата. В 69-ата минута Салах пробва късмета си с удар от дъгата, който обаче премина над напречната греда. Минута след това обаче Тотнъм успя да изравни резултата. Кейн намери с прекрасно подаване Трипиър, а след това той видя в наказателното поле Ериксен. Датчанинът от своя страна чукна към Моура, който с удар от близка дистанция успя да реализира. В 75-ата минута Александър-Арнолд пробва центриране, което бе на косъм да се превърне в попадение. Лорис в последния момент с върха на пръстите си обаче изчисти топката над вратата. Десет минути след това Сисоко направи фрапантен пропуск за гостите и останал сам срещу вратаря би над напречната греда. В ситуацията дори бяха двама на един – французинът и Сон срещу Ван Дайк. В 90-ата минута Ливърпул стигна до инфарктния успех! Александър-Арнолд прати една топка в наказателното поле. Тя попадна на далечната греда към Салах, който отправи удар с глава. Лорис боксира топката и я прати право към Алдервейрелд и след рикошета в крака на белгиеца кълбото влезе в мрежата, акцентира \"Гол\". Сподели:", "date": "2019.03.31", "title": "Салах и Фортуна хвърлиха \"Анфийлд\" в екстаз"}
{"url": "https://pik.bg/%D0%B2%D0%BC%D1%80%D0%BE-%D0%B8%D1%81%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B5-%D0%B2-%D0%B5%D0%B4%D0%BD%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5-%D1%81-%D0%B1%D1%80%D0%B0%D1%82%D1%81%D0%BA%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news830589.html", "text": "Днешният ден бе последният, в който превъртяхме стрелките на часовниците с един час напред. Оттук насетне решение на всяка държава ще е към кое часово време да е – лятно или зимно. Страната ни все още не е определила по кое часово време ще се установи. Затова от ВМРО предлагат решението на България да бъде взето така, че да сме в едно и също часово време с Македония. Сега с Македония имаме един час разлика, там е час „по-рано“. Според ВМРО, ако България и Македония са с един и същи час, то така разделението на българския народ от двете страни на границата дори и по часово време ще бъде премахнато. Народният представител от Патриотите от ВМРО Александър Сиди призова във Фейсбук: „Днес отново сменихме стрелките на часовника. За последен път напред, според решението на Европейския парламент. Всяка от държавите членки ще има право на избор към кое време да остане - лятно или зимно. България все още не е взела своето решение. Ето защо аз и моите колеги от ВМРО призоваваме правителството да присъедини България към онова часово време, към което остане нашата съседка - братска Македония. Така разделението на българския народ от двете страни на границата дори и по часово време ще бъде премахнато. И както се пее в една хубава народна песен „от Дунава до Бялото море и от Охрид до Черното море“ няма да сменяме стрелките!“ Сподели:", "date": "2019.03.31", "title": "ВМРО иска България да е в едно часово време с братска Македония"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D0%B4%D0%B0%D0%BD%D1%87%D0%B5%D1%82%D0%BE-%D1%85%D1%80%D0%B8%D1%81%D1%82%D0%BE%D0%B2%D0%B0-news829624.html", "text": "Йорданка Христова е поредната знаменитост, попаднала в списъците на телефонните измамници. Мошениците звънели няколко пъти на естрадната звезда, която без малко щяла да им се върже, но в последния момент разкрила схемата им. И при нея „ало“ обирджиите приложили добре познатата тактика – представили се за служители на полицията и ѝ поискали немалка сума пари. Данчето провела няколко разговора с тях, но накрая се освестила и ги отрязала. Добре че съвсем наскоро била разговаряла с колежката си Нора Нова, която я светнала за наглата схема и я предупредила да внимава, защото тя имала лошия късмет да се опари. Христова се радвала, че не клъвнала на въдицата, защото втора загуба от няколко хиляди на вятъра само за година щяла да я съсипе напълно. Припомняме, че през миналото лято естрадната прима стана жертва на нагла измама. Тогава певицата плати 15 хиляди лева за ремонт на покрива на вилата си в Царево, а майсторът, който прибрал крупната сума, ѝ дал 10-годишна гаранция за труда си. Само след няколко месеца обаче покривът протекъл на няколко места, а Данчето реагирала светкавично, веднага се свързала с фирмата и настояла да дойдат да видят лично как са си оставили ръцете. Тя поискала да поправят щетите безплатно, но те отказали категорично рекламация и се оправдали, че катеричките, които хайманосвали в района, били разместили керемидите. „Доста нагло, арогантно и безотговорно поведение. Грешката ми е, че им платих предварително“, коментира тогава вбесената изпълнителка. Все пак звездата се обадила на стария си майстор, който открил, че керемидите не били хванати с гвоздеи. Йорданка дала пари за 800 пирона, за да може да се направи поправка. Още обаче не можела да прежали 15-те бона, които хвърлила на вятъра, но се отказала да съди баш майсторите, защото не си пазела договора с тях. Сподели:", "date": "2019.03.31", "title": "САМО В ПИК И \"РЕТРО\": Ало измамници тормозят Данчето Христова"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B8%D0%BC%D0%BF%D0%B0%D1%82%D0%B8%D0%B7%D0%B0%D0%BD%D1%82%D1%8A%D1%82-%D0%BD%D0%B0-%D0%B1%D1%81%D0%BF-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8-%D0%B2-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-news830612.html", "text": "Теодор Николов, който каза във Фейсбук, че ще убие със снайпер премиера Бойко Борисов е публикувал и видео от зловещите заплахи. На него той се хвали с плана си за пъкления план. Във видеото направено от Николов, той, без никакво притеснение, заплашва и партия ГЕРБ със саморазправа и дори призовава хората да се въоръжат срещу политиците. Припомняме, че както агенция ПИК първа разкри след сигнал до медията ни, Николов сипе подобни закани в социалните мрежи, където има и последователи. Той заявява, че ще убие премиера Бойко Борисов и ще се жертва за каузата, за смяна на властта, като едновременно с това публикува десетки реклами на БСП и видеа от партийната телевизия БСТВ. Както ПИК съобщи, след нашата публикация службите се задействаха и полицията вече проверява заплахите . Сподели:", "date": "2019.03.31", "title": "ИЗВЪНРЕДНО В ПИК: Симпатизантът на БСП заплашил премиера с убийство и в ШОКИРАЩО ВИДЕО"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D1%8F%D0%BC%D0%B0-%D0%BC%D0%B8%D0%BB%D0%BE%D1%81%D1%82-%D0%B7%D0%B0-%D0%B2%D0%B8%D0%BD%D0%BE%D0%B2%D0%BD%D0%B8%D0%BA%D0%B0-%D0%BA%D0%BE%D0%B9%D1%82%D0%BE-%D1%83%D0%B1%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2-%D0%B0%D0%B4%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-news830613.html", "text": "20-годишният шофьор с книжка от Кипър, който преди дни уби четирима души при адска катастрофа край Пловдив, остава в ареста с постоянна мярка \"задържане под стража\". Според съда престъплението, извършено от Андон, е непредпазливо. Автомобилът му е навлязъл безпричинно в насрещното, при което е настъпил сблъсък, довел до смъртта на четирима души. Ако не е навлязъл в насрещното, въобще не би настъпил и сблъсък, заключиха магистратите, предава \"Пловдив24\". Предстои обаче извършването на авто-техническа експертиза. Безспорна е инвалидността на бащата на Андон, но за него могат да се грижат и други роднини, като тези, които са в съдебна зала. Освен това Огнянов е системен нарушител на ЗДвП. Имал нарушения за превишаване на скоростта. Здравословното състояние на обвиняемия не е пречка той да пребивава в ареста. Няма пречка във всеки един момент да бъде заведен в болнично заведение и да му се окаже помощ. С оглед на всичко това съдът остави Андон Огнянов в ареста с мярка \"задържане под стража\". Определението може да се обжалва в 3-дневен срок пред Апелативен съд, а з ащитата е категорична, че ще обжалва. Сподели:", "date": "2019.03.31", "title": "ОТ ПОСЛЕДНИТЕ МИНУТИ: Няма милост за виновника, който уби четирима в адската катастрофа край Пловдив"}
{"url": "https://pik.bg/%D1%85%D1%80%D0%B0%D0%BD%D0%B0-%D0%B7%D0%B0-%D0%BE%D0%BA%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D1%80%D0%B5%D0%B4-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%B8-%D1%84%D0%BE%D1%82%D0%BE%D0%B3%D1%80%D0%B0%D1%84%D0%B8-%D0%B2-%D1%81%D0%B2%D0%B5%D1%82%D0%B0-%D1%80%D0%B0%D0%B7%D0%BA%D1%80%D0%B8-%D1%87%D0%B0%D1%81%D1%82-%D0%BE%D1%82-%D1%82%D0%B0%D0%B9%D0%BD%D0%B8%D1%82-news830531.html", "text": "Ева Тонева е в Топ 5 на кулинарните фотографи в света. Тя гостува в сутрешния блок на БТВ и разкри част от тайните си за това как се получава перфектната снимка на храна. „Има много особености – признава Ева Тонева. - Например, това което е характерно при снимане на месо е, че то старее бързо. Дори и да е току що приготвено, няма как да се запази за по-продължително време за снимки. Там предварително приготвям мястото, а след това глазирам месото със захарен сироп за да изглежда лъскаво и крехко. Тайната при супите на фуутстилистите, е че използваме хитрината да се жилира обема на супата и отгоре подреждаме нещата, аранжираме самата повърхност. Най-трудната храна за заснемане е сладоледа, защото той се топи бързо и трудно може да се удължи. При близалките, например, използвам желатин за да удължа живота им и да получа допълнително няколко минути за снимането им. Най-секси храната е може би шоколада. С това обаче едва ли изненадвам някого”. Ева Тонева се върна и към началото на кариерата си във фотографията. „Всичко започна когато със съпруга ми заминахме да живеем в Чехия, където той работеше – разказа тя. -  Аз работех у дома и снимах за кулинарен форум. Явно съпругът ми видя усърдието ми и ме подкрепи. Дотогава не знаех нищо за това какво е фуутстилист. Поселдното, което аз сготвих е шоколадова торта, която направих за рождения ден на дъщеря ми”. Сподели:", "date": "2019.03.31", "title": "Храна за окото: Българка сред най-добрите кулинарни фотографи в света разкри част от тайните си"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D1%82%D0%B5-%D0%BD%D0%B0%D1%81%D1%82%D1%8A%D0%BF%D0%B2%D0%B0%D1%82-%D0%BF%D1%8A%D0%BB%D0%BD%D0%B0-%D0%B8%D0%B4%D0%B8%D0%BE%D1%82%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81---%D1%80%D0%BE%D0%B4%D0%B8%D1%82%D0%B5%D0%BB-%D0%B0-%D0%B8-%D1%80%D0%BE%D0%B4%D0%B8%D1%82%D0%B5%D0%BB-%D0%B1-%D0%B2%D0%BC%D0%B5%D1%81%D1%82%D0%BE-%D0%B1%D0%B0%D1%89%D0%B0-news830595.html", "text": "Бургас стана първата джендърска община в България! Явно край морето са силно впечатлени от идиотията във Франция, родила \"родител 1\" и \"родител 2\", и са решили да приложат френските извращения на родна почва. Странните термини \"Родител А\" и \"Родител Б\", са заменили традиционните баща и майка в електронния формуляр за записване на децата в първи клас, видя ПИК в сайта на община Бругас. Там е отбелязано, че регистрационна форма е демонстративна и е предназначена само за предварително тестване на регистрационния процес. \"Колко му е обаче тази джендърска демонстрация да се превърне в съвсем реална с пускането на системата през месец май?\", питат се втрещени от джендърската наглост граждани. Припомняме, че наскоро в Бургас се разрази още един джендър скандал. Тогава на различни места из града бяха поставени билбордове, пропагандиращи еднополовата любов. Кметът Димитър Николов реагира моментално и хомосексуалните плакати бяха свалени. Сподели:", "date": "2019.03.31", "title": "САМО В ПИК! ДЖЕНДЪРИТЕ НАСТЪПВАТ: Пълна идиотия в Бургас - родител А и родител Б вместо баща и майка в системата за първи клас (СНИМКИ)"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B1%D0%B8%D1%82%D0%BA%D0%B8-%D0%BC%D0%B0%D0%B9%D0%BA%D1%8A%D0%BB%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0-%D0%BA%D1%83%D0%BB%D1%82%D0%BE%D0%B2-%D0%B4%D0%B8%D0%B0%D0%BB%D0%BE%D0%B3-%D0%BC%D0%B5%D0%B6%D0%B4%D1%83-%D0%BD%D0%B5%D0%B3%D0%BE-%D0%B8-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-news830541.html", "text": "Бившият футболист и ръководител в ЦСКА - Георги Илиев, похвали \"червеният\" благодетел - Гриша Ганчев за ангажираността му към базата на \"армейците\". Майкъла визира, че по този начин Ганчев е доказал, че държи на думата си и ще бъде първият, който ще направи нещо значимо по това направление. Илиев също така е на мнение, че ЦСКА ще постигне две победи над Лудогорец в предстоящите два мача между тимовете, които ще се състоят в Разград - за Купата и за първенство. \"Това е поредното доказателство, че Ганчев държи на думата си. По-сериозен човек за ЦСКА не можеше да се намери. Другите хора бяха временни, но той е първият, който реално се зае да направи нещо по базата\", заяви Георги Илиев пред \"Тема Спорт\". \"Наскоро вечерях с Домусчиев и му казах: \"Ще ви бием и в двата мача в Разград\". Той ми отговори: \"Майки, това няма как да се случи\". Ще му припомня какво ми е казал, като ги победим\", допълни Илиев. Майкъла не уточнява дали става въпрос за Кирил или Георги Домусчиев, но е по-вероятно да визира Кирил Домусчиев, който е свързван повече с изявите на клуба от \"Лудогорец Арена\". Припомняме, че следващия уикенд Лудогорец и ЦСКА ще спорят в Разград в мач от шампионата. Ситуацията в таблицата е много интересна като действащите шампиони са лидери и имат аванс от 3 точки спрямо \"армейците\". По-рано през седмицата пък \"орлите\" ще са домакини на \"червените\" в 1/4-финален спор от турнира за Купата на България. По регламент, победителят в тази фаза на състезанието за Купата се определя в една среща. Сподели:", "date": "2019.03.31", "title": "ПРЕДИ ГОЛЕМИТЕ БИТКИ: Майкъла разкри за култов диалог между него и Домусчиев"}
{"url": "https://pik.bg/%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%85%D0%B2%D1%8A%D1%80%D0%BB%D1%8F%D1%82-%D0%BA%D0%BE%D0%BA%D1%82%D0%B5%D0%B9%D0%BB-%D0%BC%D0%BE%D0%BB%D0%BE%D1%82%D0%BE%D0%B2-%D0%B2-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D1%81%D0%B5%D0%BA%D1%86%D0%B8%D1%8F-%D0%B2-%D1%87%D0%B5%D1%80%D0%BD%D0%B8%D0%B3%D0%BE%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news830624.html", "text": "Хвърлят коктейл „Молотов“ в избирателна секция в Черниговска област, информира електронното издание “Украинская правда“, цитирани от \"Фокус\". „В 10:50 в град Борзна в една от избирателните секции гражданин хвърлил запалителна смес, като е последвало запалване, което бързо е било ликвидирано“ – съобщават от Министерството на вътрешните работи, като уточняват, че никой не е пострадал и изборният процес не е спиран. „Гражданинът, който се е опитал да запали избирателна кабинка е задържан и отведен в местното полицейско управление“, информират от полицията и добавят, че във връзка с инцидента е образувано наказателно дело за хулиганство. Сподели:", "date": "2019.03.31", "title": "Изборите в Украйна: Хвърлят коктейл Молотов в избирателна секция в Черниговска област"}
{"url": "https://pik.bg/%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B8%D0%BD%D0%B4%D0%B8%D1%8F-%D0%BF%D0%B8%D0%BB%D0%BE%D1%82%D1%8A%D1%82-%D0%B5-%D0%BA%D0%B0%D1%82%D0%B0%D0%BF%D1%83%D0%BB%D1%82%D0%B8%D1%80%D0%B0%D0%BB-news830553.html", "text": "Изтребител-бомбардировач МиГ-27 на военновъздушните сили на Индия се е разбил в близост до град Джодхпур, щата Раджастан, в северозападната част на страната, съобщава  Times of India, цитирани от РИА „Новости”. Според информацията, инцидентът се е разиграл по време на планов полет. Отбелязва се, че пилотът е успял да катапултира. Повече подробности не се съобщават. Сподели:", "date": "2019.03.31", "title": "Изтребител се разби в Индия. Пилотът е катапултирал"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D0%BE%D1%82%D0%BD%D0%BE%D0%B2%D0%BE-%D0%BE%D1%82%D0%B2%D0%BE%D1%80%D0%B8-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82%D0%B5%D0%BB%D0%BD%D0%B8%D1%82%D0%B5-%D0%BF%D1%83%D0%BD%D0%BA%D1%82%D0%BE%D0%B2%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news830583.html", "text": "Израел отново отвори пропускателните пунктове на границата с Ивицата Газа, след като бяха блокирани в продължение на седмица заради ракетния обстрел от палестинския анклав, съобщи БГНЕС, цитирани от Нова телевизия. КПП „Ерез“ беше отворен за достъп на хора, а през КПП „Керем Шалом“ преминаха и първите автомобили днес, съобщи говорител на подразделението на израелското министерство на отбраната, което отговаря за сигурността на контролните пунктове. Границата беше блокирана миналия понеделник след ракетен обстрел от Ивицата Газа, при който бяха ранени седем израелски граждани и доведе до ответни въздушни удари от страна на Тел Авив. Отварянето на границата дойде на фона на масовите протести на хиляди палестинци вчера, които се събраха на митинги, отбелязващи първата годишнина от демонстрациите с призив за падане на блокадата на палестинския анклав. Сподели:", "date": "2019.03.31", "title": "Израел отново отвори пропускателните пунктове на границата с Ивицата Газа"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-600-%D0%B1%D0%B0%D0%BB%D0%B8-%D1%81%D0%B5%D0%BD%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news830533.html", "text": "Пожар, предизвикан най-вероятно от късо съединение в електрическата инсталация, вилня и нанесе сериозни щети в бившия стопански двор на село Радовене, община Роман, Врачанско, съобщават от полицията, цитирани от „Конкурент”. Сигналът за бедствието е подаден снощи в 23:35 часа. Пожарникарите реагирали своевременно, но при стихията са изгорели около 600 бали със сено. Засегнатият имот е на Х.П. на 41 години от романското село. Огънят е съсипал и около 300 кв.м покривна конструкция. Местопроизшествието е посетено от полицейски служители, а по-късно днес ще бъде направен повторен оглед, допълват от ОД на МВР във Враца. Сподели:", "date": "2019.03.31", "title": "Пожар изпепели 600 бали сено във Врачанско"}
{"url": "https://pik.bg/%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B4%D0%B0%D0%BD%D1%8A%D1%87%D0%BD%D0%B8-%D0%BE%D0%B1%D0%BB%D0%B5%D0%BA%D1%87%D0%B5%D0%BD%D0%B8%D1%8F-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D1%89%D0%B8-%D1%87%D0%B8%D1%81%D1%82%D0%BE%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news830416.html", "text": "Жителите на Пазарджик, които поддържат чистотата на междублоковите пространства, ще бъдат стимулирани от общината, каза кметът Тодор Попов, цитиран от БНР. Една от идеите е те да плащат по-малко данъци, за да се спре вандалското отношение към околната среда „Това трябва да стане наша постоянна и целенасочена политика, с която ние да стимулираме нашите съграждани – категоричен бе Тодор Попов. - Ако трябва, ще им се опрощават част от данъците или ще им се пускат 10-процентни или 15-процентни годишни бонуси от данъците, които дължат, затова, че те са си почистили около блоковете, за да имат стимул. Защото явно на българина само методът на светлото убеждение не работи. Не може да стоят 50 човека в една градинка, да люпят семки и един да не стане да каже: „Абе дайте, хора, да си оправим градинката“. Ще раздадем безплатно дървета и цветя, но искам това да се усети от всички като наша обща кауза“. Сподели:", "date": "2019.03.31", "title": "Подготвят данъчни облекчения за гражданите, поддържащи чистота в Пазарджик"}
{"url": "https://pik.bg/%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D1%80%D0%BC%D0%B8%D1%8F-%D1%81%D1%8A%D1%81-%D1%81%D0%B8%D0%BB%D0%B5%D0%BD-%D1%85%D0%BE%D0%B4-news830573.html", "text": "Новият директор на школата на ЦСКА Пауло Кардозо ще изгради скаутско звено, което ще работи само за ДЮШ. На първо време той планира да назначи като съгледвач един от треньорите на детските набори в академията. Постепенно португалецът ще добави и други скаути към екипа. Ръководител ще е самият Кардозо, който също ще наблюдава футболисти. Той вече обикаля активно страната, като гледа мачове не само на ЦСКА, но и на националните гарнитури. Кардозо ще въведе и специална система по западноевропейски модел, която ще играе ролята на база данни за най-големите таланти в България въобще. Тази система ще включва статистическа информация за подрастващите футболисти. Подобни намерения бяха анонсирани още в началото на 2017 г. от доскорошния кондиционен треньор Томас Нойберт. Германецът обаче се раздели с клуба преди практическото въвеждане на системата. В момента Кардозо ръководи дейността на треньорите в школата, а главният мениджър на ДЮШ Стефан Яръмов се занимава с организационните процеси, пише \"Тема Спорт\". Сподели:", "date": "2019.03.31", "title": "От \"Българска армия\" със силен ход"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B1%D0%B8%D1%82%D0%BA%D0%B8---%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B4%D1%80%D0%B0%D0%B2%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%B0%D0%BD%D1%8F-%D0%B0%D0%BD%D0%B4%D1%80%D0%B5%D0%B5%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B1%D0%BB%D1%8A%D1%81%D1%8A%D0%BA%D0%B0--news830525.html", "text": "За мен сблъсъкът между Корнелия Нинова и Сергей Станишев е междуличностен. Това заяви пред сутрешния блок на БТВ бившият здравен министър Таня Андреева в коментар за случващото се в БСП и за противопоставянето на Сергей Станишев и Елена Йончева като водач на листата на партията за евроизборите. „БСП в момента не е в добра позиция, ако започнат да се занимават с вътрешни различия – анализира доктор Андреева. - Липсва ми разговора за политиките, които БСП на тези избори ще защитава. Залогът на изборите е много по-голям от това, какво се случва междуличностно в партията. От това, което слушам и чета, не съм с впечатление че Станишев хвърля сянка върху избора на Елена Йончева. Има голям брой вътрешни организации, около 300, които са номинирали Станишев за водач на листата на БСП. Тези хора, за да номинират Станишев, явно вярват и са разбрали какво е направил като лидер на ПЕС  и присъствие в европарламента. Не мога да си обясня защо Корнелия Нинова не иска Станишев. Не виждам голяма разлика от политиките на ПЕС  и БСП. С впечатление съм, че има междуличностен проблем там, но не и проблем в политиките на ПЕС  и БСП. За мен, в политиката трябва да има разум и баланс. Конфуций казва, че умният водач е този, който умее да създава новото, запазвайки старото. Отричането на всеки, постигнал успехи за партията, носи вредни практики в бъдеще. Не бих последвала водач, който се отказва. Станишев е име, което свързвам с членството ни в ЕС. Той е име, което успя да прокара доста идеи за образование, здравеопазване, социална активност.  Висяха преди време пред вратата на Станишев, а сега пред тази на Нинова. Изпитвам лоялност към този отбор, независимо че съм ядосана на случващото се. Защото ако не спечели изборите, БСП ще бъде за дълго извън властта. Надявам се да има обединение около голямата цел независимо от различията. За мен БСП ще покаже че не уважава хората, зад които стоят конкретни действия, ако Станишев бъде изхвърлен от листата. Това е лошо послание на разграничаване на БСП от ПЕС. Не е добър знак, когато всеки къса от основните политики. Забравяме какви са били битките на лявото през годините – за осемчасов работен ден, равноправие на жените, борба срещу бедността. Важна е голямата цел, която БСП си поставя. Оставам в ролята на наблюдател и се надявам да бъдат взети точните решения”. Сподели:", "date": "2019.03.31", "title": "ЧЕРВЕНИ БИТКИ - Бившият здравен министър Таня Андреева с ексклузивен коментар за сблъсъка между Сергей Станишев и Корнелия Нинова"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%81---%D1%83%D1%81%D0%BF%D0%B5%D1%85%D0%B8-%D0%B7%D0%B0-%D0%BE%D0%B2%D0%BD%D0%B8%D1%82%D0%B5-%D0%B8-%D1%80%D0%B8%D0%B1%D0%B8%D1%82%D0%B5-%D0%BB%D1%8A%D0%B2%D0%BE%D0%B2%D0%B5-news830492.html", "text": "Успехът в този почивен ден е с търговците, ако сами не се провалят, като зареждат и продават некачествени стоки. Професионалната ви заетост е надхвърлила обичайните граници. Трудно се справяте сами със задълженията си. Не отказвайте помощ. Не пропускайте вечерта да се отдадете на заслужена почивка. Разсеяността ви вреди от сутринта в почивни яден. Ако сте на работа се заемете се със задачите си и ги завършете в ранния следобед. Похвалите на работното място ще ви направят щастливи заради успешно завършените професионални задачи и с неочаквано големи приходи. Денят е почивен, а преди обед не ви се работи. Около обед сте в отлична форма и с добро самочувствие. Засилва се вашата увереност. Отношенията ви са хармонични и искрени. За тези от вас, които се занимават с проспериращ бизнес не е от полза, ако налагат мнението си насила в днешния ден. Не позволявайте да ви притискат с идеята за начинания в почивния ден. Във ваша полза е да ги обмислите и да обсъдите с вашите колеги идеята си. Може и да ви подкрепят. Работа и в съдружие ще ви донесе успех. Не е добре да губите деловите си партньори. Ще се разкрият нови перспективи за обща работа. Ако сте концентрирани в работата си и търпеливи, ще се справите със задълженията си до обед в почивния ден. На работното място бъдете уверени и спокойни. Проблемите ви са в семейството. Не допускайте чувствата и импулсивните решeния да попречат на вашия разум да намери верния път за отстраняването им още сутринта. В почивния си ден на работното място отложете деловите срещи и разговорите, свързани с професионални проблеми. Бъдете сдържани в общуването с познати и приятели. Предпазвайте се от срещи и запознанства, за да си спестите скандалите заради интриги на ваши роднини. Ако сте заети с неотложни задачи, успехът ще ви споходи до обед. Най-добре е в почивния ден да не импровизирате с начинания, които няма как да ви донесат успех на работното място в края на месеца. Концентрирайте се в работата си, ако все пак се налага да отидете. Не пропускайте възможността да си осигурите приходи. Полезно е в почивния ден да се отдадете на себеанализ да обмислите плановете си за следващия месец. Не е изключено да откриете нови възможности за изява. Начинанията няма да ви донесат успех. Отложете деловите срещи и разговори. Не разчитайте на късмета си. Въпреки неприятностите с вашите близки ще бъдете на висота в отношенията си в почивния ден. Използвайте своя чар при срещи с непознати хора. Допуснатите грешки са свързани с вашите изисквания, които явно не са били преценени правилно. Изразявайте се ясно. Ако в почивния ден сте на вашето работно място се задълбочете в преките си задължения, за да се справите бързо с всичките си задачи. Вашата предвидливост ще превърне трудностите на работното ви място в успехи, ако сте упорити и отговорни към задълженията си. Трудности няма да липсват и са свързани със в семейството. Внимавайте, въпреки че деня е почивен, за да не пропуснете възможността за професионални промени, които отдавна очаквате. Ще се наложи да ви помогнат, за да се справите със задълженията си. Нетърпението и избухливостта не са във ваша полза. Не взимайте прибързани решения за личния си живот. В почивния си ден не отказвайте съвети от вашите близки, ако ви носят полза. Изяснете проблемните отношения. Ако обмисляте думите си и сте тактични, успехът ще бъде с вас. Всички начинания са успешни. Деловите срещи също ще ви изненадат приятно. Сподели:", "date": "2019.03.31", "title": "САМО В ПИК: Хороскопът на топ астроложката Алена за днес - успехи за Овните и Рибите, Лъвовете да внимават"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B5%D1%82%D0%BE-%D0%BA%D0%BE%D0%B9-%D1%81%D1%8F%D0%B4%D0%B0-%D0%BD%D0%B0-%D1%81%D1%82%D0%BE%D0%BB%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news830538.html", "text": "Станислав Стоянов става народен представител от ГЕРБ на мястото на Цветан Цветанов. Решението на ЦИК предстои да бъде обнародвано в Държавен вестник, съобщиха от Комисията. На свое заседание от 30 март Централната избирателна комисия взе това решение на основа на получено писмо от Народното събрание, в което Комисията е уведомена за предсрочно прекратените пълномощия на Цветан Цветанов като народен представител от Четвърти изборен район - Великотърновски. 45-годишният Станислав Стоянов Иванов по професия е икономист. Той е бил народен представител в 42-то и 41-то Народно събрание. Сподели:", "date": "2019.03.31", "title": "МЪЛНИЯ: Ето кой сяда на стола на Цветанов в парламента"}
{"url": "https://pik.bg/%D0%BB%D1%8E%D0%B1%D0%BE%D0%B2-%D0%B1%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B8-%D1%80%D0%B0%D0%B7%D0%B2%D0%B5%D0%B4%D0%B5%D0%BD%D0%B8%D1%8F%D1%82-%D0%BB%D1%83%D0%BA%D0%B0%D1%80%D1%81%D0%BA%D0%B8-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%B3%D0%B0%D0%B4%D0%B6%D0%B5-%D0%B2-%D1%81%D0%B0%D1%89-%D0%B1%D0%B8%D0%B2%D1%88%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D1%81%D0%B4%D1%81-%D1%81%D1%82%D1%8F%D0%B3%D0%B0-%D0%BA%D1%83-news830172.html", "text": "Приключенията на бившия СДС лидер Божидар Лукарски нямат край. След като напусна партийното кресло и се раздели с поста на син вожд, а и с втората си съпруга Ива, адвокатът планира да се пресели в САЩ, пише столичен седмичник. От САЩ Лукарски дори се изяви като коментатор на победата на Кубрат Пулев в Коста Меса, Калифорния, след като гледа мача на живо. Оказа се, че Лукарски е не само запален фен на Кобрата, но и е започнал да тренира бокс в неговия спортен клуб и бил настървен като лъв на ринга. Причината за посещението на някогашния стопанин на \"Раковски\" 134 в Щатите обаче далеч не била само атрактивната изява на Кобрата, а много по-интимна. В Калифорния живеела и работела неговата нова изгора, твърдят запознати с битието му, цитирани от изданието. От няколко месеца политикът имал роман с дамата, която за разлика от предишната му любима, е негов набор и юрист. След като нежната афера се задълбочила, Лукарски бил готов да си стегне куфарите и да заживее отвъд океана, за да е близо до жената на сърцето си. Преселването според негови колеги не било проблем, защото той си имал достатъчно натрупани средства за живот в Ню Йорк. В последните дни ВИП седесарят почти изгори мостовете с актуалния лидер Румен Христов, когото грубо нападна и го квалифицира като подлога заради коалицията с ГЕРБ. Сподели:", "date": "2019.03.31", "title": "ЛЮБОВ БЕЗ ГРАНИЦИ: Разведеният Лукарски си намери гадже в САЩ! Бившият лидер на СДС стяга куфарите за Америка"}
{"url": "https://pik.bg/%D1%87%D0%B0%D1%81-%D0%BD%D0%B0%D0%BF%D1%80%D0%B5%D0%B4---%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D0%BA%D0%B0%D0%BA-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B2%D0%BB%D0%B8%D1%8F%D0%B5-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B8-%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8%D0%BC-%D0%BD%D0%B0%D0%B9-news830526.html", "text": "Кардиологът доцент Сотир Марчев коментира пред сутрешния блок на БТВ как смяната на часовото време се отразява на здравето ни и как възможно най-бързо и безболезнено да се справим със ситуацията. „Аз съм по конкретните неща и заради това ще дам един конкретен съвет на хората. Ако имате малки деца, в близките два-три дни не ги пускайте сами да ходят на училище – заяви доцент Марчев. - В първие дни сега, след смяната на времето, шофьорите ще са по-недоспали сутрин рано и не толкова концентрирани. След смяна на часово време по принцип катастрофите зачестяват. Така че хората нека да шофират в близките дни по-кротко и спокойно. Имайте предвид, че не само вие сте недоспали, а и шофьорите отсреща. Живеем в едно недоспало общество и като му отнемеш на това обгщество един час, честотата на инфарктите се покачва.  Съветът ми е в близките дни хората да опитват да си лягат по-рано. Това, което разбива организма ни, е хроничното безсъние. Това безсъние води до хронични проблеми. Основният ми съвет е – наспете се. Нас ни убива отнемането на час сън от всички а не лятното или зимно часово време. Имах един приятел, например, който в обедната почивка слизаше в колата си и спеше. Другият ми съвет е хората да стоят повече на слънце. Ако можете да изпиете сутрешното си кафе на слънце, това много помага да синхронизирате биологичния си часовник. Настройката става за ден - два или три най-много. Например като пътувате към друг часови пояс по света, колкото часа е разликата към която трябва да се настроите, толкова дни ще ви трябва за тази настройка. Всички трябва да мислим за здравето и сърцето си. Ако в първата половина от живота си хората мисля, че най-важни са парите,  през втората половина от живота хората започват да дават пари за да си купуват здраве, а това е невъзможно. Съветът ми е сега, когато са пости, ако можете да прескочите малко червени храни, да го правите. Постът е практика, проверена от милиони хора в годините. Има нужда хората да ограничат червеното месо. Кардиолозите подкрепяме виждането на църквата за постите. Ние обаче сме категорично срещу една модна диета – вълчата диета. Тя завладява сега все повече хората – яде се месо и мазнини,  като се изхвърлят плодовете. Ние кардиолозите сме категорично срещу такава диета. Не сме срещу мазнините, просто не искаме мазнините да са основната храна, а в тази диета това е основното”. Сподели:", "date": "2019.03.31", "title": "Час напред - Кардиолог: Как смяната на времето влияе на здравето ни и как да се справим най-безболезнено със ситуацията"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B3%D0%BB%D0%B5%D0%B4%D0%B0-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%BE%D0%B4%D0%B5%D0%BA%D1%81%D0%B0-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D0%BE-news830532.html", "text": "На заседанието на социалната комисия в Народното събрание идната сряда ще бъде разгледан проектът, внесен от ГЕРБ, за промени в Кодекса за социално осигуряване. Това обяви пред БНР председателят на социалната комисия в парламента доктор Хасан Адемов. „Няма да губим време! Очевидно е, че този въпрос трябва да бъде решен в най-скоро време, за да отпаднат каквито и да е съмнения около това дали ще има някой ощетен или не коментира Адемов. -  Искам да подчертая, че няма да има нова формула. Формулата е една и съща. Има нов начин за изчисляване на така наречения индивидуален пенсионен коефициент“. Сподели:", "date": "2019.03.31", "title": "Социалната комисия гледа в средата на следващата седмица промените в Кодекса за социално осигуряване"}
{"url": "https://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D1%82%D0%BD%D0%BE%D0%B2%D0%BE-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%82%D0%BE%D0%BA-news830539.html", "text": "Венецуела беше засегната от ново спиране на тока късно снощи, което остави на тъмно по-голямата част от страната, предаде ДПА, цитирана от БТВ. Нямаше електричество в повечето федерални щати, съобщи опозиционното издание \"Насионал\". Хиляди жителите на столицата Каракас излязоха по улиците на шумни протести. Това е четвъртото голямо прекъсване на електрозахранването във Венецуела този месец, като най-продължителното беше над 100 часа, припомня агенцията. Правителството приписва спиранията на тока на саботаж от страна на САЩ. Според опозицията, причината е липса на инвестиции в националната електрическа мрежа, лоша поддръжка и неспособност да се правят ремонти. Сподели:", "date": "2019.03.31", "title": "Венецуела отново остана без ток"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D1%81%D0%B8-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-news830522.html", "text": "Премиерът и лидер на ГЕРБ Бойко Борисов и зам.-председателят на партията и шеф на Предизборния ѝ щаб Цветан Цветанов представят кандидатите си за Европейския парламент. По предварителна информация на ПИК листата ще води сегашният еврокомисар на България Мария Неделчева - Габриел. В нея със сигурност ще влязат и сегашните евродепутати Ева Майдел, Андрей Ковачев и Асим Адемов. На по-задни позиции се очаква да бъдат бившия министър на европредседателството на България Лиляна Павлова и бившия екоминистър Ивелина Василева. Вече е ясно, че избираемата 6-та позиция в листата е за СДС и на нея ще застане Александър Йорданов, а последен - 17-ти, ще бъде съпартиецът му и главен секретар на партията Илия Лазаров. През сегашния евромандат ГЕРБ има 6-ма представители в Брюксел от общо 17 за страната. Според социологическите изследвания управляващата партия води на най-голямата опозиционна сила БСП с около 4%. Анализаторите смятат, че не е изключено на 26 май, когато в България ще се проведат изборите за Европейски парламент, да подобри резултата си. На влизане в залата депутатите от ГЕРБ не бяха словоохотливи относно подредбата на листите. Красимир Велчев заяви, че не е етично да се коментират имена, въпреки че листите са били известни още преди седмица. Анализаторът Георги Харизанов заяви, че очаква предизвестения фаворит, очаква успех и БСП да остане \"поне\" втора политическа сила. \"Радан Кънев е сложен противник, много по-сложен от Тафров и Малинов. Хората, които сядат срещу него, трябва добре да се подготвят. Сложен противник е\", заяви той. Премиерът Борисов пристигна заедно с Цветан Цветанов и лидера на СДС Румен Христов. Лидерът на ЕНП Жозев Дол отправи послание и поздравления за единението между ГЕРБ и СДС, като ги даде за пример и това е силата на ЕНП. Той подчерта, че именно с тази стъпка те показват, че надмогват егото за по-силна Европа. Дол поздрави специално премиерът Борисов и министрите от кабинета, за отличната им работа както и важното им участие в европейските политики. Лидерът на ЕНП не пропусна да поздрави специално и еврокомисарят Мария Габриел, която се справя отлично и е водещо лице в ЕС. Измеренията на веки един от изборите са препотвърждаване на доверието. Нашите политически опоненти няма да допуснат европейски дебати, а ще връщат всичко тук на местна почва. Това заяви финансовият министър Владислав Горанов преди представянето на евролистата. Той подчерта големия икономически разтеж на страната ни, увеличението на минималната заплата, БВП, постеженията на българското управление и на партньорството с европейските икономики. \"Ние не сме политически алхимици. Ние знаем какво искаме и как да го постигнем\". Това заяви от трибуната. вицепремиерът Томислав Дончев \"Да, ние сме различни. Едни са млади, други са още по-млади. Едни са умни, други са още по-умни. Тук има лекари, инженери, финансисти. Но това ни е силата. Иначе би бил достатъчен само един. Едно е сигурно - към края на днешната среща господин Цветанов ще викне силно: \"Победа\". Защото тя е най-важната. Почти най-важната. Ние имаме нужда от победа-триумф на нашите ценности и идеи. Затова нямаме нужда от тарани, клинове, разбирави. Имаме нужда от експерти и анализатори. Дочух голяма част от опонентите ни, че целта им била да ни унищожат и да ни смачкат. Такава победа не ни е нужна. Ние не подменяме идеите, с които сме тръгнали, целите, които сме прегърнали. И моля, не забравяйте, че след 26-ти следва 27-ми. Благодаря\", заяви Томислав Дончев. Председателят на парламентарната група на ГЕРБ поздрави досегашните евродепутати за отличната им работа и отстояването на българските и европейски интереси. Тя подчерта, че е важно да имаме силен нов отбор, както и силен капитан като Бойко Борисов който усеща нагласите на хората и води партия ГЕРБ напред. Д-р Дариткова допълни, че гарантира силната подкрепа на цялата парламентарна група на ГЕРБ. \"За 10 години имаме нови 30 км метро, а само след година те ще бъдат 52. Над 400 нови градски автобуса и два и половина пъти намалени вредни емисии от обществения транспорт. За 10 години имаме над 90 нови сгради на детски градини и първата система за преработка на битови, биологични и вредни отпадъци. София е сред най-атрактивните локации за международни инвестиции и бизнес. Свои офиси в София отвориха ключови международни компании\", заяви на свой ред кметът на София Йорданка Фандъкова. Тя благодари на премиера Бойко Борисов и на \"всички наши прекрасни евродепутати\", благодарение на които в столицата са организирани и реализирани редица важни европейски форуми и проекти. Фандъкова призова да се използва времето на кампанията за активна комуникация, за да бъдат дадени отговори на хората, \"защото всичко, което сме направили, дължим на тяхното доверие и тяхната подкрепа\". Когато партията е силна и сплотена и има своят организационен и политически живот, нашите опоненти ще направят всичко, за да могат да разбият това което е днес ГЕРБ и министър-председателят Борисов, чийто глас се чува в ЕС, заяви Цветанов. Той благодари за подкрепата на ЕНП и подчерта, че това са избори на които ще се реши как ще се управлява ЕС през идните пет години и когато се събудим на 27 май, след изборите да не осъзнаем, че сме направили грешка. „Аз съм убеден, че с това което направиха колегите от СДС да възможност за интегритет, което е посланието на Жозеф Дол, Манфред Вечер и Антонио Лопес“, заяви шефът на предизборния щаб и поздрави младежите на ГЕРБ, които днес са направили всичко възможно, за да може политическа партия ГЕРБ да се регистрира първа в ЦИК за предстоящите избори. Дебата, който започнаха нашите опопенти е агресия, противопоставяне и битовизми. ГЕРБ ще държи на дебат за Европа, сигурност и отбрана на ЕС. Цветанов допълни, че политическите им опоненти ще работят с тези, които ще са най-злобни и нападателни. Сподели:", "date": "2019.03.31", "title": "ИЗВЪНРЕДНО В ПИК TV: ГЕРБ представя кандидатите си за Европейския парламент. Томислав Дончев и Горанов удариха остро опозицията (СНИКИ/ОБНОВЕНА)"}
{"url": "https://pik.bg/%D1%80%D1%8F%D0%B7%D1%8A%D0%BA-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news830570.html", "text": "Изглежда, че ръководството на Левски все по-трудно ще намери общ език със своя звезден футболист Жерсон Кабрал. \"Меридиан Мач\" твърди, че техничарят е бил категоричен, че ще остане на \"Герена\" само при едно условие - заплатата му да бъде удвоена. Това едва ли ще се случи, което значи, че Кабрал ще трябва да си търси нов отбор през лятото. Най-вероятната следващата дестинация за юношата на Фейенорд ще бъде турската Суперлига. Първенството, където заигра и добрият му приятел Габриел Обертан. Напоследък Кабрал не се намира в оптималната форма, като вероятността да загуби титулярното си място за сметка на Еркебулан Сейдахмет, става все по-голяма. След края на сезона Левски най-вероятно ще се раздели и с още двама играчи, които са с изтичащи договори - Давид Яблонски и Милош Цветкович. Сподели:", "date": "2019.03.31", "title": "Рязък ултиматум при \"сините\"?"}
{"url": "https://pik.bg/%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%B7%D0%B0-%D0%BA%D0%BE%D0%B4-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D1%8F%D0%BC%D0%B5-%D1%81%D0%B5-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%8F-%D0%B5%D0%BA%D1%81%D1%82%D1%80%D0%B5%D0%BC%D0%B8%D0%B7%D1%8A%D0%BC-%D0%BD%D0%B0-%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-news830530.html", "text": "Създаваме партия КОД (б.р. Консервативно обединени на десницата) като алтернатива на проваления настоящ модел. Това заяви пред сутрешния блок на БТВ лидерът на новата партия Петър Москов. „Трябва да се противопоставят принципите на алтернативната демокрация.  Консервативно обединени на десницата ще опита точно това – заяви Москов. -  Продължаваме защитата на либералното. Трябва да се каже, че дясното бе подменено. Преходът мина под влиянието на комунистическия партиен актив. Те отмениха държавността и го направиха от името на дясното. Създадоха икономика на ниска цена на труда, за да може децата на властта да преминат от „Волги”-те на „Мазерати”. Естествените политическите противници на КОД са БСП и ДПС. Останалите политически партии нямат такова голямо значение. Има процес на очистване в момента. Смисълът на всичко това е противопоставяне по ясна идеологическа линия. Позицията ни е дясното да се противопоставя на зеления екстремизъм. Това противопоставяне трябва да е на глобално ниво. Питате ме, с какво КОД е различен от партията на Радан Кънев?  Ние отстояваме дясно-консервативни позиции, а Радан Кънев защитава зеления екстремизъм. Протягаме ръка към ВМРО  и НФСБ. Консервативна дясна европейска партия сме. Целта е формиране на дясно консервативен център с нарастващо влияние.  Целта ни е връщане към формата. Животът ни мина в един социалистически експеримент и това трябва да спре”. Сподели:", "date": "2019.03.31", "title": "Петър Москов за КОД: Противопоставяме се на зеления екстремизъм на Радан Кънев"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-62-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B5%D0%BA%D0%B2%D0%B0%D0%B4%D0%BE%D1%80-news830546.html", "text": "Земетресение  с магнитуд 6.2 по скалата на Рихтер е било регистрирано по крайбрежието на Еквадор, съобщават от Геоложката служба на САЩ (USGS), цитирани от „Газета”. Посочва се, че епицентърът е бил на 27 километра северно от град Санта Елена, на дълбочина от 18 километра. По последни данни, в резултат на труса няма разрушения и пострадали. Сподели:", "date": "2019.03.31", "title": "Земетресение с магнитуд 6.2 по Рихтер бе регистрирано в Еквадор"}
{"url": "https://pik.bg/%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B7%D0%B2%D0%B5%D0%B7%D0%B4%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news830537.html", "text": "Скандалът около боксовата звезда Кубрат Пулев и целунатата от него репортерка Дженифър Равало се разраства. В средата на май предстои ключово изслушване в САЩ като на карта виси боксовият лиценз на Кобрата за Калифорния. В имиджов аспект ситуацията никак не е за подценяване и за двете страни, а развръзката би следвало да е от сериозно значение. Кубрат пък получава подкрепа от ас на топ ниво в зимните спортове. Ето какво казва един от най-класните сноубордисти в света: \"Той си е българин, аз си го защитавам. Това, което е направил, е под влиянието на адреналина. Знаете, че това са бойни спортове, сериозни спортове. Аз го защитавам и мисля, че нещата ще се развият по добър начин за него\", заяви Радослав Янков, пред бТВ. Сподели:", "date": "2019.03.31", "title": "В РАЗГАРА НА СКАНДАЛА: Звездна подкрепа за Кобрата"}
{"url": "https://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B8-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%B2-%D1%82%D1%80%D1%8A%D0%BD%D1%81%D0%BA%D0%BE-news830552.html", "text": "Възрастен мъж е загинал при пожар в трънското село Долна Мелна, съжобщи БНР. Според информацията, инцидентът станал в следобедните часове на 30 март (събота). Запалили са се сухи треви, като огънят обхванал и част от гората. Пламъците застигнали мъжа на път към дома му. Той се опитал да гаси, но дрехите му се запалили, разказват хора от селото. Мъжът е починал в линейката на път към болницата. Сподели:", "date": "2019.03.31", "title": "Възрастен мъж почина при горски пожар в Трънско"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%81%D0%BC%D1%8F%D1%82%D0%B0-%D0%B4%D0%B0-%D0%BD%D0%B0%D1%80%D1%83%D1%88%D0%B8-40-%D0%B3%D0%BE%D0%B4%D0%B8%D1%88%D0%BD%D0%B0-%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%B2-%D0%BA%D1%80%D0%B0%D0%BB%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-news830514.html", "text": "Херцогинята на Съсекс Меган Маркъл смята да наруши дългогодишна традиция в британското кралско семейство. През последните 40 години жените от кралското семейство, в това число принцесите Даяна и Кейт Мидълтън, са раждали в акушерското отделение \"Линдо\" на болницата \"Сейнт Мери\" в Лондон. Но, по информация на Сън, принц Хари и Меган Маркъл желаят първородното им дете да се появи на бял свят в родилното отделение, намиращо се до дома им в Уиндзор. Отбелязва се, че младото семейство иска да направи раждането на бебето по-дискретно, тъй като то няма да е пряк наследник за британския престол. Сподели:", "date": "2019.03.31", "title": "Меган Маркъл смята да наруши 40-годишна традиция в кралския дворец"}
{"url": "https://pik.bg/%D1%86%D0%B8%D0%BA-%D0%B8%D0%B7%D0%B1%D1%80%D0%B0-%D1%81%D0%B2%D0%BE%D0%B8%D1%82%D0%B5-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%B8-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D1%82%D0%B5-news830554.html", "text": "Александър Андреев и Таня Цанева са избрани за говорители на ЦИК. Това сочи справка на сайта на Централна избирателна комисия. На основание чл. 57, ал. 1 от Изборния кодекс Централната избирателна комисия избира за говорители на Централната избирателна комисия следните членове: Александър Андреев Андреев и Таня Анчева Цанева. Сподели:", "date": "2019.03.31", "title": "ЦИК избра своите говорители. Ето кои са те"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D0%BE%D0%B4%D0%B5%D0%BB-%D0%BD%D0%B0-%E2%80%9E%D0%BF%D0%BB%D0%B5%D0%B9%D0%B1%D0%BE%D0%B9%E2%80%9D-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B2-%D1%81%D0%B0%D1%89-news830515.html", "text": "Агенти от Федералното бюро за разследване (ФБР) са арестували модела на „Плейбой” Келси Търнър във връзка с убийството на психиатър, чието тяло е било открито в багажника на изоставен автомобил, съобщава Law and Crime. Според данните, 25-годишният модел е арестувана по подозрение в убийство на 71-годишния Томас Бърчард. Мотивите за деянието не се уточняват. Тялото на Бърчард е било намерено в изоставен в Невада автомобил на 7 март. Полицията е откприла тялото на психиатъра в багажника на автомобила. Бърчард е починал след серия от удари по главата, които му били нанесени с тъп предмет. Разследването е показало, че Бърчард е бил познат с Келси Търнър, като в продължение на около две години двамата са имали връзка, а Бърчард е плащал наема на квартирата на Търнър. След като двамата прекратили отношения, Бърчард престанал да плаща наема на квартирата на Келси Търнър. Три месеца след това Търнър, двете й деца и майка й били изгонени от квартирата заради неплатени наеми. От семейството на Келси Търнър определиха обвиненията като лъжливи. Сподели:", "date": "2019.03.31", "title": "Задържаха модел на „Плейбой” във връзка с убийство на психиатър в САЩ"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D0%B1%D1%8F%D0%B2%D0%B8%D1%85%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD-news830551.html", "text": "Лидерът на ГЕРБ и премиер на България Бойко Борисов представя заедно с Цветан Цветанов и ръководството на партия официалния списък за евролистата на ГЕРБ. Водаческото място, както медията ни първа съобщи се определя за Мария Неделчева-Габриел. от СДС - главен секретар на СДС, човека който е бил в най-близкото обкръжение на Петър Стоянов, човека който направи нещо много силно като жест, самият пожела да е 17-ти - за мен е смисъл и символ СДС да помогне на ЕНП. - зам.-министър на енергетиката, който работи сериозно и с неговата експертиза спомага за норвежката програма за 30 млн. лева газифициране на домакинствата. - ново лице за националната политика, но със силно присъствие в Казанлък, завършила в САЩ и заедно с нейния съпруг решават да се върнат. Тя има три момчета. - зам.-областен управител на Сливен. Той е за еко пчеларството, като е разпознаваем за пчеларите в цялата страна. - млад човек в младежката структура на ГЕРБ, много активен. Той е автомобилен състезател, но никога не нарушава закона. , който за първи път е в 44-тия парламент, но с богат опит. Невероятна експертиза в сферата на строителството и е една добавена стойност, която имаме в експертизата на днешния български парламент, представител на най-голямата католическа общност в България. - прекрасен доктор, два пъти челен на БЛС, с очна клиника. Помогнал е на хиляди хора във Врачанска област, Монтанска и Видинска, общински съветник от Враца. - винаги усмихнат и много работлив, подкрепил администрацията в Смолян, подкрепил града да се възползва от всички европроекти и нямаме загубен проект. - човекът който в началото на политическия път на ГЕРБ, когато спечели изборите в Бургас Николов, тя показа своята работоспособност и помогна на Николов да вдигне града. - евродепутат в сегашния ЕП, човекът, който винаги работи като юрист, в Комисията за права и свободи в ЕП, един от най-активните поддръжници на реформите и в България съгласно препоръките на ЕК. Той е от Варна, но получи гояма любов и от Силистра където откри информационен център. - с огромен опит в сферата на финансите, зам.-министър в кабинета на Плевнелиев, след това министър на регионалното развитие, Лили Павлова беше министърът на европредседателството и направи всичко възможно за да може и днес да се говори за успешното ни представяне. - депутат от Великото народното събрание, човек който никога никой не знае какво ще каже, но ясно заяви подкрепата си за Борисов като каза, че това е единственият премиер, който не е допуснал социалисти да ни управляват. - един прекрасен млад човек, учител, директор в едно от училищата в Гърмен. Човек, който винаги говори за етническата толерантност. - един от младите, хубави лица на ГЕРБ, но с огромен потенциал. Завършила Американския университет, това, което направи само за последните няколко месеца - гласуваният доклад за отпадането на таксите по преводите - спестени милиони на българските граждани по целия свят. - човекът, който е разпознаваем с трибагреника по време на протестите за пакта мобилност. Бил е в работната група за годишния бюджет на ЕС, член на комисията по бюджет,. човекът, който се бори за повече пари и средства за България. - човекът, който има най-голям опит в ЕП, винаги защитник затова да имаме повече познания за това което причини комунизма, да защитава жертвите от комунизма. - момичето от Хаджидимово, което повишаваше своята образователна квалификация в Бордо, Франция, стигна до асистент професор, но предпочете да се върне и да работи за България. Два пъти беше евродепутат на годината - за развитие и за равенство между половете, зам.-председател на Жени - ГЕРБ. Винаги е защитавала интересите на страната, а това, което прави в дигиталния свят, като ресор, по неин доклад се предвиждат 9,2 млрд. евро, за да можем да имаме киберсигурност и дигитализация. Това е Мария Габриел - водачът на политическа партия ГЕРБ. От своя страна Мария Габриел благодари за избора и доверието, на членовете и симпатизантите на СДС: \"Благодаря ви, г-н премиер, за доверието да бъда водач на силната листа на ГЕРБ и СДС -  доверие към мен и всеки един от кандидатите. Днес заедно показваме, че зад думата обединение не се крие корист. Днес повече от всякога Европа има нужда от това, а ние можем да покажем, че България е и може да бъде обединител на каузи за цяла Европа. Ще се поддадем ли на фалшивите новини, които искат да променят генетичния код на обществото ни или заедно - с мъдрост и амбиция ще се противопоставим и ще отстояваме интересите на България заедно с общоевропейските такива\". Мария Габриел отбеляза още: \"Днес Европа е тук и сега. Европейският съюз е идеи, диалог и конкретни решения. Днес повече от всякога имаме нужда да направим усещането за Европа по-силно. Важно е какви въпроси ще задаваме по време на тази кампания - каква Европа ще искаме, каква Българя Европа ще гарантира. Днес повече от всякога имаме нужда от диалог и доверие, за да можем ясно да защитим интересите на Българя в общоевропейските политики. Какво ще ни води - конфронтацията или разединението или диалогът, мирът и ценностите. Искрено вярвам, че европейската идея е жива и всеки един може да допринесе тя да бъде изпълнена със съдържание\". Представителят на СДС Александър Йорданов заяви на свой ред: \"Скъпи приятели, днес е един хубав ден за българската демокрация. Днес ние си подаваме ръка в името на едно още по-добро настояще и бъдеще за Европа и България. Господин Борисов, господин Христов, истинската политика е изкуството на привличането, на разширяването и обогатяването на една кауза. Тя ражда солидарност в името на националните интереси. Вие, лидерите на ГЕРБ и СДС първи осъзнахте тази  истина. Със съюзяването ни за предстоящите европейски избори ние, ГЕРБ и СДС показахме европейска и политическа зрялост, показахме национална отговорност. Защото ние сме тези, които трябва да се противопоставим на лошите сценарии за България и Европа. Към това ни призова и председателят на ЕНП. Аз желая да помогна на общата ни кауза и да изпитам отново победата над БСП. Демокрацията трябва да се защитава всеки ден и на всички избори\". \"Случайно ли е, според вас, Корнелия Нинова да се кипри на кон? Но наш дълг е да направим така, че нейната партия да не може да яхне България. Защото всеки път, когато това се е случвало, родината ни се е превръщала в земя на страданието. Само ние можем да победим БСП на тези и предстоящите избори. Никоя друга партия, никоя друга коалиция не може да стори това. Затова ни е събрала нас съдбата\", заяви още Йорданов. Сподели:", "date": "2019.03.31", "title": "ПЪРВО В ПИК TV: Борисов и Цветанов обявиха кандидатите на ГЕРБ за европарламента (ОБНОВЕНА/СНИМКИ)"}
{"url": "https://pik.bg/%D0%BA%D0%B0%D0%BD%D0%B4%D0%B8%D1%82%D0%B0%D1%82%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0-%D0%B3%D0%B5%D1%80%D0%B1-%D0%BD%D0%B0-%D1%80%D0%B5%D0%BF%D0%B5%D1%82%D0%B8%D1%86%D0%B8%D1%8F-%D0%BF%D1%80%D0%B5%D0%B4%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%B8%D0%BC-%D0%B2-%D0%BD%D0%B4%D0%BA-news830557.html", "text": "Всичките 17 кандидати за евродепутати на ГЕРБ репетираха появата си пред актива на партия близо час преди да бъдат представени в Зала 6 на НДК. На церемонията по представянето заедно пристигнаха премиерът и лидер на партията Бойко Борисов, заместникът му и шеф на Предизборния щаб на ГЕРБ Цветан Цветанов и лидерът на СДС Румен Христов. Сред присъстващите в залата са знакови министри на ГЕРБ като Владислав Горанов, Екатерина Захариева, Николина Ангелкова, Теменужка Петкова и др. В залата, освен представители на ГЕРБ, има голяма група хора от СДС, сред които и Владимир Кисьов, който бе най-вероятният кандидат за Брюксел, след като бе обявено, че ГЕРБ и СДС ще сключат споразумение за общо явяване на евровота. Той обаче се отказа от избираемото 6-о място в листата на управляващите и на него застана Александър Йорданов, а съпартиецът му Илия Лазаров зае последната 17-а позиция. Засега водач на листата на ГЕРБ ще бъде днешния еврокомисар на България Мария Габриел. Сподели:", "date": "2019.03.31", "title": "Кандитатите за евродепутати на ГЕРБ на репетиция преди представянето им в НДК"}
{"url": "https://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%BF%D0%B8%D0%BB%D0%BE%D1%82%D0%B0-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%B5%D1%82%D0%B8%D0%BE%D0%BF%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%82-%D0%BA%D1%80%D1%8A%D0%B2%D1%82%D0%B0-news830488.html", "text": "Последните думи на един от пилотите на етиопския \"Боинг\" 737, който се разби преди три седимици, смразяват кръвта. Той крещял \"Насочи го нагоре! Насочи го нагоре\", пише \"Уолстрийт джърнъл\". След като експертите потвърдиха, че подобен е бил и проблемът в самолета на \"Лион Еър\", който падна миналата година, всички \"Боинг\" 737 бяха преземени, а преди няколко дни от компанията производител обявиха, че върху софтуера на машините ще бъдат направени промени. Сподели:", "date": "2019.03.31", "title": "Последните думи на пилота на разбилия се етиопски самолет смразяват кръвта"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B5%D0%B4%D0%BE%D1%81%D0%BF%D0%B8%D0%B2%D0%B0%D0%BD%D0%B5%D1%82%D0%BE-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-news830441.html", "text": "Учени от Вашингтонския университет в Сейнт Луис установиха, че недостатъчният сън допринася за поява на болестта на Алцхаймер, съобщи сайтът MedicalXpress. Било констатирано, че лишаването от сън увеличава броя на протеините тау в мозъците на гризачи и хора. При болестта на Алцхаймер протеини тау, съдържащи голямо количество фосфорна киселина, образуват неврофибриларни възли и престават да изпълняват функции, свързани със стабилизиране на вътреклетъчни структури. Смята се, че появата на неврофибриларни възли допринася за гибелта на неврони в мозъците на засегнати от болестта хора. Оказало се, че когато гризачи не спят нощем, се увеличава броят на протеините тау в гръбначно-мозъчната им течност (ликвора). Нарушаването на дневния отдих освен това предизвикало двукратно увеличаване на въпросните протеини през светлата част от денонощието. Анализът на ликвор, извлечен от 8 души след нормален сън или безсънна нощ, показал, че съдържанието на протеини тау след безсъние се увеличило с 50%. Специалистите заключили, че протеини тау се натрупват в мозъка през целия период на бодърстване, а сънят позволява да се избавим от излишното количество потенциално патогенни съединения. Лишаването от сън увеличава вероятността да се формират неврофибриларни възли. Сподели:", "date": "2019.03.31", "title": "ПРОУЧВАНЕ: Недоспиването увеличава риска от Алцхаймер"}
{"url": "https://pik.bg/%D0%BF%D1%80%D0%B8%D0%B2%D0%B8%D0%BA%D0%B2%D0%B0%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2-%D0%BE%D0%BA%D0%B0%D1%8F%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news830454.html", "text": "Десетки собственици на сгради недвижима културна ценност ще получат заповеди от кмета на града Иван Портних за тяхното реставриране. За целта от местната община са изготвили писмо, което ще бъде разпратено до притежателите на станалите вече опасни къщи, пише \"НоваВарна\". Всички те ще бъдат привикани в о Сподели:", "date": "2019.03.31", "title": "Привикват собствениците на паметници на културата във Варна в окаяно състояние"}
{"url": "https://pik.bg/%D0%B4%D0%B0%D0%BD%D0%B8%D0%B5%D0%BB%D0%B0-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D0%B0%D0%BA%D0%BE-%D0%B3%D0%B5%D1%80%D0%B1-%D1%81%D0%BF%D0%B5%D1%87%D0%B5%D0%BB%D0%B8-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B1%D1%81%D0%BF-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%B2-%D0%BF%D0%B0%D1%80%D0%BB%D0%B0%D0%BC-news830556.html", "text": "Ако убедително спечелим изборите за Европейски парламент, ще е ясно, че това са политическите нагласи в обществото и колегите от БСП трябва да се върнат в парламент. Това заяви пред БНР новият председател на парламентарната група на ГЕРБ Даниела Дариткова „Задачата за вкарване на 7 - 8 депутати от листата на ГЕРБ и СДС в Европарламента, каквато цел очерта заместник-председателят на ГЕРБ Цветан Цветанов, е „амбициозна“,  заяви още Дариткова. Тя посочи, че платформата за изборите, която ще бъде представена днес, ще бъде съобразена с тази на Европейската народна партия (ЕНП). „Ние поехме морална отговорност”, каза председателят на парламентарната група на ГЕРБ, визирайки „Апартаментгейт“ за покупка на луксозни апартаменти от представители на властта на цени под пазарните. „Всеки един от замесените в тези предизвикани скандали показа последователното поведение на всеки един политик от нашата партия. Оставките са израз на такава морална отговорност. Смятам, че това ще минимализира щетите и ще ни върне в политическия дебат, който е актуален в момента – за бъдещето на Европа – каза още тя. - След всички подадени оставки ПП ГЕРБ ще излезе монолитна и консолидирана, без да се поддаваме на интриги, които са ни привнесени отвън“. Според Даниела Дариткова, няма основание да се смята, че има политическа криза, въпреки че в 44-ото Народно събрание „се поддържа сложно парламентарно мнозинство предвид на това, че опозицията непрекъснато саботира този парламент“. „Не е голяма мъка намирането на стабилно мнозинство в парламента и осигуряването на кворума“, заяви още Дариткова, като посочи, че БСП отсъства почти месец от пленарна зала, но национално отговорните партии, дори от опозицията, работят в интерес на българските граждани. „Хоризонтът на това коалиционно управление е 2021 г.”, подчерта Дариткова. Тя категорично отрече да е оказван външен натиск за приемане на поправки в Закона за вероизповеданията. „Категорично“ бе отговорът на Дариткова на твърдението, че върху българските депутати не е оказван натиск от турски или каквито и да било други фактори за приемане на определени текстове в този закон. Във връзка с отказаното от Турция извинение след изказването на външния министър Мевлют Чавушоглу за намеса в поправките в Закона за вероизповеданията Дариткова смята, че „случката не е докрай изяснена“. „Нека да минат изборите в Турция днес, да се успокоят страстите – анализира Даниела Дариткова. - Смятам, че усилията, които положиха премиерът Бойко Борисов и външно министерство, ще дадат резултат. Защото категорично трябва да отречем – аз от гледна точка на парламента, а чухте отричане и от гледна точка на изпълнителната власт“. Сподели:", "date": "2019.03.31", "title": "Даниела Дариткова:  Ако ГЕРБ спечели убедително евроизборите, БСП трябва да се върне в парламента"}
{"url": "https://pik.bg/%D0%B5%D0%B4%D0%BD%D0%BE%D0%BA%D1%80%D0%B0%D1%82%D0%BD%D0%B0-%D0%BF%D0%BE%D0%BC%D0%BE%D1%89-%D0%BE%D1%82-%D0%BF%D0%BE-500-%D0%BB%D0%B2-%D0%B7%D0%B0-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B2-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-news830385.html", "text": "По 500 лв. еднократна помощ ще отпуска общината в Сапарева баня на всеки записал се първокласник в местното основно училище, решиха съветниците, съобщава БНР. Условията са и двамата родители да са постоянни жители на общината и да са с месечни доходи под 450 лв. всеки. Предложението за еднократната помощ от 500 лв. е на кмета на общината Калин Гелев, а мотивът му е намаляващият брой на учениците в местното училище „Хр. Ботев“. Предишни години имало по 3 паралелки първокласници, сега прогнозите са да се състави само една. Немалко от родителите записват децата си в съседната община Дупница, като пътуват всеки ден. Кметът Гелев разясни при какви условия ще се отпуска помощта за първокласниците. „Всеки един първокласник, записвайки се в нашето основно училище и ако продължи образованието си до 7 клас, получава еднократна финансова помощ от 500 лв. Ако напусне през това време училището по причини, които не зависят от него, приемаме, че родителите отиват да живеят на друго място, ако го изключат, ако доброволно напусне, сключваме договор между кмета на общината и родителите на съответния ученик или настойници, и ще върнат парите“. Същевременно съветниците в миньорския Бобов дол взеха решение за отпускане по бюджета на 200 лв. за абитуриенти сираци или от социално слаби семейства, каза кметът Елза Величкова. Сподели:", "date": "2019.03.31", "title": "Еднократна помощ от по 500 лв. за първокласник в Сапарева баня"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%BE-%D0%BF%D0%BE%D0%BA%D1%80%D0%B0%D0%B9-%D0%BD%D0%BE%D0%B2%D0%B8%D1%82%D0%B5-%D1%80%D0%B5%D1%81%D1%82%D1%80%D0%B8%D0%BA%D1%86%D0%B8%D0%B8-%D0%B7%D0%B0-%D0%B2%D0%BE%D0%B4%D0%BD%D0%B8-%D0%BB%D1%83%D0%BB%D0%B8-%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D1%81%D0%B5-%D0%BE%D1%82%D1%80%D0%B5%D1%87%D0%B5-%D0%BE%D1%82-%D0%BD%D0%B0%D1%80%D0%B3%D0%B8%D0%BB%D0%B5-%D0%B1%D0%B0%D1%80%D0%B0-%D1%81%D0%B8---news830160.html", "text": "Изненадващо признание направи Тони Стораро! Оказа се, че култовият изпълнител, който преди малко повече от година откри с фойерверки наргиле бар заедно с наследника си Фики, нямал нищо общо с този бизнес. \"Аз нямам никакъв бизнес! Този бар не е мой, на един приятел е\", призна Стораро пред столичен ежедневник. Изпълнителят отрече култовото заведение да му принадлежи, въпреки че носи собственото му име. Затова и Тони нехае за забраните за водни лули в кръчмите и не се притеснява, че заведението може да фалира от рестрикциите. И Тони, и Фики бяха звездите на откриването на заведението и цяла София познава кръчмата като собственост на чалгарското семейство. Стораро отказа да коментира дали е прехвърлил бизнеса на авер, или се е отказал от начинанието заради забраните за пушене на водни лули на закрито. Преди време майки скочиха срещу наргиле бара с името на Стораро, тъй като точно срещу заведението, от другата страна на булеварда, е едното от най-големите училища в столицата. Звездата отнесе безброй критики в социалните мрежи, тъй като кръчмата е отворена 24 часа в денонощието и няма проблем децата да се шмугват \"на по лула\" в междучасията. Сподели:", "date": "2019.03.31", "title": "СТРАННО: Покрай новите рестрикции за водни лули, Тони Стораро се отрече от наргиле-бара си - ето кой стопанисвал заведението на метри от столично школо"}
{"url": "https://pik.bg/%D1%81%D0%BC%D0%BE%D0%BB%D1%8F%D0%BD-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%BF%D0%BE-%D0%B1%D0%B8%D0%BE%D0%BB%D0%BE%D0%B3%D0%B8%D1%8F-%D0%B8-%D0%B7%D0%B4%D1%80%D0%B0%D0%B2%D0%BD%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-news830382.html", "text": "Смолян е домакин на Националната олимпиада по биология и здравно образование, съобщава БНР. В Олимпиадата участват 120 ученици от цялата страна. Те са разпределени в две възрастови групи – VII - VIII и IX-XII клас. Олимпиадата се провежда в два кръга – теоретичен и практически. Първият включва 4-часова работа върху голям брой задачи. Вторият е утре и ще даде възможност за оценка на способностите на участниците за експериментална работа в четири лаборатории – ботаника, зоология, клетъчна биология, биохимия и генетика. Сподели:", "date": "2019.03.31", "title": "Смолян е домакин на Националната олимпиада по биология и здравно образование"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%83%D0%B4%D0%B0%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news830523.html", "text": "Ръководството на ЦСКА обмисля възможността да върне на \"Армията\" Фернандо Каранга. От вчера голаджията има нов отбор, като китайският Хенан го преотстъпи на нискоразредния Насионал Атлетико Клубе от неговата родина. Причината е прозаична - азиатският тим изчерпа квотата си за чужденци и за Каранга не остана място за новия сезон в местната Суперлига. Освен това бразилският нападател беше няколко месеца извън терена заради тежка контузия, информира \"Тема Спорт\". Фернандо Каранга е любимец на публиката на ЦСКА. Сподели:", "date": "2019.03.31", "title": "ФУТБОЛНА БОМБА: \"Червените\" с огромен удар на трансферния пазар?"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news830327.html", "text": "Тръмп каза, че ще затвори цялата граница или големи части от нея, ако Мексико веднага не спре незаконната имиграция към Съединените щати от региона. Тръмп посочи, че САЩ губят много пари заради Мексико, особено като се вземе предвид трафика на наркотици. Президентът разкритикува Мексико, че \"те само ни взимат парите и просто си говорят\". В предизборната кампания през 2016 г. Тръмп отправи нападки към Мексико и дори обвини мексиканците, че били изнасилвачи и убийци, отбелязва ДПА. След като зае президентския пост, Тръмп донякъде смекчи тона към Мексико и договори с Мексико и Канада ново споразумение, което да замени Северноамериканското споразумение за свободна търговия (НАФТА). Тръмп направи днешното си изказване на фона на информациите за нов керван от мигранти, който се движи от Централна Америка към САЩ. Повечето мигранти не са мексиканци, но преминават транзитно през Мексико. Мексиканският президент Андрес Мануел Лопес Обрадор заяви вчера, че наистина има такъв проблем, но подчерта, че страната му не е отговорна за него. Доналд Тръмп обяви извънредно положение по южната граница на САЩ и използва специалните си правомощия, за да пренасочи средства от бюджета за изграждане на гранична стена между САЩ и Мексико, припомня ДПА Президентът на САЩ  Доналд Тръмп заплаши днес да затвори границата с Мексико следващата седмица, предаде Ройтерс, цитирана от БТА. Сподели:", "date": "2019.03.31", "title": "Тръмп заплаши да затвори границата с Мексико следващата седмица"}
{"url": "https://pik.bg/%D0%B2%D0%B4%D0%B8%D0%B3%D0%B0%D1%82-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%B5%D0%BD-%D1%85%D1%80%D0%B0%D0%BC-%D0%B4%D0%BE-%D0%BA%D1%80%D1%83%D1%88%D1%83%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B4%D0%BE%D0%BF%D0%B0%D0%B4%D0%B8-news830462.html", "text": "В природния парк \"Маарата\", непосредствено до красивите Крушунски водопади ще бъде изграден православен храм. Църквата ще е посветена на Преображение Господне и ще отбелязва своя празник на 6 август. Строителството е върху парцел, предоставен безвъзмездно от община Летница, а първата копка е направил лично ловчанският митрополит Гавриил. Според митрополит Гавриил, посетителите на това красиво, живописно и уникално място вече ще могат да утолят и духовната си жажда от \"извора на жива вода\", предава БНР. Природният парк \"Маарата“ и намиращите в него Крушунски водопади са от най-посещаваните туристически обекти в Ловешка област. Сподели:", "date": "2019.03.31", "title": "Вдигат православен храм до Крушунските водопади"}
{"url": "https://pik.bg/%D1%87%D1%83%D0%B4%D0%B5%D1%81%D0%BD%D0%BE-%D0%B8%D0%B7%D0%BF%D1%80%D0%B0%D1%89%D0%B0%D0%BC%D0%B5-%D0%BC%D0%B0%D1%80%D1%82-%D1%81-%D1%85%D1%83%D0%B1%D0%B0%D0%B2%D0%BE-%D0%B2%D1%80%D0%B5%D0%BC%D0%B5---%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BD%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%BA%D0%B0%D1%80%D1%82%D0%B0-news830483.html", "text": "Ще духа и слаб североизточен вятър. Минималните температури ще са предимно между 0° и 5°, максималните между 15° и 20°, а по Черноморието те ща са по-ниски и ще са между 11°-13°. Над Черноморието ще има временни увеличения на облачността. Ще духа слаб североизточен вятър. Максимални температури между 11° и 13°. Температурата на морската вода е 11°. Вълнението на морето ще е 3-4 бала. Над Западна България през нощта времето беше ясно, а днес ще е предимно слънчево. Над останалата част от страната облачността ще е разкъсана, но намаляваща в следобедните часове. Атмосферното налягане ще се понижи и ще се приближи до средното за месеца, съобщават още от НИМХ. Над планините облачността ще е променлива, над западните райони - незначителна. Ще духа умерен, по високите и открити части – силен североизточен вятър. Температурите ще се повишат и максималната на височина 1200 метра ще е около 8°, на 2000 метра около 1°. Сподели:", "date": "2019.03.31", "title": "ЧУДЕСНО: Изпращаме март с хубаво време - ето къде ще се радват най-много на слънцето (КАРТА)"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%BD%D0%B0-%D1%82%D1%8A%D1%80%D0%B3-24-%D0%BF%D0%BB%D0%B0%D0%B6%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news830461.html", "text": "До края на следващата седмица се очаква областната управа във Варна да обяви търг за отдаването под наем на 24 плажа в града и региона. По думите на областния управител Стоян Пасев, прогнозните разходи за обезопасяването на ивиците, които ще останат без наематели, вече са ясни. Става въпрос за сума от порядъка на 370 000 лева. \"Добрата новина е, че в момента тече процедура в Министерството на туризма относно отдаването под наем на плажовете \"Шкорпиловци-север\" и \"Камчия\", който е един от проблемните, тъй като не можеше да бъде намерен стопанин предходните години заради завишената цена\", съобщи още той, цитиран от \"Варна24\". \"Тази година за първи път е паднала на 50 000 лв. за плажна ивица. Камчия е разделен на пет части, така че мисля, че цената е добра\", посочи още Пасев. Сподели:", "date": "2019.03.31", "title": "Пускат на търг 24 плажа във Варненско"}
{"url": "https://pik.bg/%D1%86%D0%B8%D0%BF%D1%80%D0%B0%D1%81-%D0%B8-%D0%B7%D0%B0%D0%B5%D0%B2-%D1%81%D0%B8-%D0%BF%D0%BE%D1%81%D1%82%D0%B0%D0%B2%D1%8F%D1%82-%D1%82%D1%80%D0%B8-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-news830458.html", "text": "„Ще обсъдим над 30 въпроса във всички области, важни за двете страни - Република Гърция и Република Северна Македония, особено икономически, защото ще има среща на търговските палати от двете страни“, каза днес премиерът Зоран Заев при посещение в Прилеп, говорейки за разговорите по време на официално посещение на гръцкия премиер Алексис Ципрас, насрочено за вторник, цитиран от македонският телевизионен “Канал 5“, цитирани от \"Фокус\". Фокусът на разговорите са икономиката, енергетиката, културата, здравеопазването, образованието, социалната защита ... Той говори и за срещата на търговските камари на двете страни и представители на бизнеса, защото, както казва той и двете страни очакват икономически ползи от споразумението от Преспа. „Това е първото официално посещение на министър-председател на Гърция и смятам, че ще бъдем доволни от перспективите, които се отварят от това посещение“, каза Заев. Сподели:", "date": "2019.03.31", "title": "Ципрас и Заев си поставят три въпроса за разговори"}
{"url": "https://pik.bg/%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BD%D0%B0%D0%B4-30-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news830459.html", "text": "Природните бедствия разрушиха къщи и подслони, в които живееха разселени семейства, съобщи днес правителствен служител. Като причина за наводненията се посочват обилните валежи. Наводненията започнаха в четвъртък вечер и опустошиха седем провинции. Дванайсет души са в неизвестност, а повече от 700 къщи са разрушени или сериозно повредени, заяви Хасибула Шир Хани, говорител на афганистанската служба за извънредните ситуации. Наводненията допълнително усложняват и без това тежката ситуация в Афганистан. Стотици хиляди жители в региона бяха разселени след сериозната суша от миналата година и заради продължилата 17 години война с талибаните. Наводненията от началото на този месец причиниха още повече разрушения и поставиха под риск тазгодишната селскостопанска реколта. Наводненията в Афганистан са често явление, въпреки че обикновено не са толкова сериозни. Афганистан не разполага с достатъчно инфраструктура, като например канали и системи за изкуствен дренаж, която да прави възможно управлението на оттичащите се води при валежи и при топенето на снеговете, отбелязва Ройтерс. При наводнения в Западен Афганистан са загинали най-малко 32-ма души, предаде Ройтерс. Сподели:", "date": "2019.03.31", "title": "Наводнения в Афганистан, над 30 души са загинали"}
{"url": "https://pik.bg/%D0%BC%D0%B5%D1%80%D0%BA%D0%B8-%D1%84%D0%B5%D0%B9%D1%81%D0%B1%D1%83%D0%BA-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%B2%D0%B8%D0%B4%D0%B5%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B8%D1%82%D0%B5-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news830464.html", "text": "след като платформата бе използвана по време на . Главният оперативен директор Шерил Сандберг коментира, че , съобщава БиБиСи. Петдесет души бяха убити при стрелбите в Крайстчърч, а преди да бъде премахнато. От компанията обясняват, че от Крайстчърч, докато е било на живо. П . Сайтовете на , което бе копирано на сайт за алтернативно споделяне на файлове 8chan, след което . Фейсбук взима мерки и обмисля да ограничи видеата, предавани на живо, нападения над две джамии в Нова Зеландия компанията е съгласна с призивите, че трябва да направи нещо повече по въпроса оригиналното видео на атаката бе видяно 4000 пъти \" Всички ние във Фейсбук сме съпричастни с жертвите , техните семейства, мюсюлманската общност и цялата Нова Зеландия\", пише Сандберг в писмото си до новозеландски вестник. по-малко от 200 души са гледали 17-минутното видео ървият потребителски доклад за него е дошъл 12 минути след края му социалните медии се бориха да блокират видеото от атака зарежда 1,5 милиона копия Сподели:", "date": "2019.03.31", "title": "МЕРКИ: Фейсбук ограничава видеата на живо след атаките в Нова Зеландия"}
{"url": "https://pik.bg/%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-%D0%B1%D0%B0%D0%B3%D0%B5%D1%80%D0%B8-%D1%88%D0%B0%D1%88%D0%BD%D0%B0%D1%85%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8-%D0%BD%D0%B0-%D0%B4%D0%B6%D1%83%D0%BC%D0%B0%D1%8F%D1%82%D0%B0-%D0%BF%D0%BE%D1%81%D0%BB%D0%B5-%D1%81%D0%BB%D0%BE%D0%B6%D0%B8%D1%85%D0%B0-%D0%BE%D0%B3%D1%80%D0%B0%D0%B4%D0%B8-%D0%BD%D0%B0-%D1%80%D0%B5%D0%BC%D0%BE%D0%BD%D1%82%D0%B0-news830444.html", "text": "Поредният голям уличен ремонт на Главната в Пловдив оказа се, че е без никакви предпазни огради за преминаващите граждани. Вчера група италиански туристи беше шашната и следеше с ужас работещите под пълна пара машини, които бяха само на метри от тях. Новите огради пазят преминаващите туристи и пловдивчани от багерите по улиците \"Христо Г. Данов\" и \"Цариброд\". Там от две месеца кипи ремонт въпреки, че улиците бяха в отлично състояние, отбелязва \"Марица\". Така мястото в самия център на града пак е разбито, но поне вече не е толкова опасно. Сподели:", "date": "2019.03.31", "title": "ПОД ТЕПЕТАТА: Багери шашнаха италианци на Джумаята, после сложиха огради на ремонта"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8%D0%B7%D0%BF%D0%B8%D1%82%D0%B0-%D0%BD%D0%BE%D0%B2-%D0%BC%D0%BE%D0%B4%D0%B5%D0%BB-%D0%B2%D0%BE%D0%B5%D0%BD%D0%BD%D0%BE-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-news830450.html", "text": "Русия проведе изпитания на нов модел военно-транспортен самолет Ил-112В, предава TACC. Алексей Рогозин, който е вицепрезидент за транспортна авиация на ПАО \"ОАК\" и генерален директор на \"Ил\" припомни, че Ил-112В е първият военно-транспортен самолет, създаден от нулата в постсъветския период. \"Ил-112 ще помогне за решаването на много проблеми, както в областта на военната логистика, така и в цивилния сектор\", каза той, цитиран от \"Фокус\". Рогозин отбеляза, че конструкторското бюро Илюшин е изправено пред не по-малко важни и отговорни задачи за провеждане на летателни тестове и подготовка за масовото производство на Ил-112В, което ще се извършва във Воронеж. Той подчерта, че всички компоненти и агрегати на самолета са произведени в Русия, повечето от които са създадени от държавната корпорация \"Ростех\". Сподели:", "date": "2019.03.31", "title": "Русия изпита нов модел военно-транспортен самолет"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%89%D0%B5-%D0%BD%D0%B0%D1%80%D1%83%D1%88%D0%B8-%D0%BF%D0%BE%D1%80%D0%B5%D0%B4%D0%BD%D0%B0-%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%B2-%D0%BA%D1%80%D0%B0%D0%BB%D1%81%D0%BA%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-news830619.html", "text": "Меган Маркъл ще наруши продължила четири десетилетия традиция, като не роди в лондонска болница, в която са се появили на бял свят много кралски бебета, включително съпругът й принц Хари, предаде Ройтерс като цитира в. \"Сън\". Меган и Хари очакват първото си дете тази пролет. Бившата холивудска актриса обаче е решила да не ражда в частното крило \"Линдо\" на болницата \"Сейнт Мери\", която от 1977 г. се ползва с благоразположението на кралското семейство. Там принцеса Даяна роди Хари през 1984 г., а Кейт, съпругата на по-големия му брат Уилям, роди трите си деца Джордж, Шарлот и Луи. Тридесет и седем годишната Меган е предпочела болница, която се намира по-близо до новия им дом в Уиндзор. \"Меган избягна болницата на Кейт и лейди Ди\", пише \"Сън\". \"Детето няма да се роди в \"Линдо\". Сподели:", "date": "2019.03.31", "title": "Меган Маркъл ще наруши поредна традиция в кралското семейство"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D0%B8%D0%BB%D0%BE%D1%82%D1%8A%D1%82-%D0%BD%D0%B0-%D0%B5%D0%BC%D0%B8%D0%BB%D0%B8%D0%B0%D0%BD%D0%BE-%D1%81%D0%B0%D0%BB%D0%B0-%D0%B1%D0%B8%D0%BB-%D0%B4%D0%B0%D0%BB%D1%82%D0%BE%D0%BD%D0%B8%D1%81%D1%82-%D0%BD%D1%8F%D0%BC%D0%B0%D0%BB-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B4%D0%B0-%D0%BB%D0%B5%D1%82%D0%B8-news830466.html", "text": "Пилотът на фаталния полет Дейвид Иботсън, в който загина аржентинският футболист Емилиано Сала, е страдал от далтонизъм. Поради тази причина, неговият лиценз позволявал той да управлява самолет само през деня. Самолетът на Сала изчезна от радарите на 21 януари. Той се разби в Ла Манша и бе намерен близо месец по-късно. От останките бе извадено само тялото на Сала. Трупът на Дейвид Иботсън все още не може да бъде намерен. Сподели:", "date": "2019.03.31", "title": "ШОКИРАЩО: Пилотът на Емилиано Сала бил далтонист, нямал разрешение да лети"}
{"url": "https://pik.bg/%D0%B1%D1%8A%D1%80%D0%B7%D0%B8-%D1%80%D1%8A%D1%86%D0%B5-%D1%86%D0%B8%D0%B3%D0%B0%D0%BD%D0%B8%D0%BD-%D0%B8-%D1%82%D1%80%D0%B8%D1%82%D0%B5-%D0%BC%D1%83-%D0%B4%D0%B5%D1%86%D0%B0-%D0%BE%D1%88%D1%83%D1%88%D0%BA%D0%B0%D1%85%D0%B0-%D1%81%D0%BA%D0%BB%D0%B0%D0%B4%D0%BE%D0%B2%D0%B0-%D0%B1%D0%B0%D0%B7%D0%B0-%D0%B2-%D0%B4%D0%B5%D0%B1%D0%B5%D0%BB%D1%82-news830467.html", "text": "Мургав циганин и трите му отрочета обраха складова база в Дебелт, но бяха заловени само за няколко часа. Престъпното семейно каре било закопчано от служителите от Районното управление в Средец. Циганската банда се вмъкнала в складова база на \"Промет стийл\" в село Дебелт и успяла да отмъкне 27 листа ламарина, болтове и гайки. Главатар бил 38-годишен циганин, а децата му са на възраст между 13 и 17 години. Те се придвижвалисе с лек автомобил \"Форд Транзит\" с бургаска регистрация, в който возили плячката. Задържаните направили пълни самопризнания и въранли откраднатите вещи. Работата по цялостно документиране на престъплението продължава. Сподели:", "date": "2019.03.31", "title": "БЪРЗИ РЪЦЕ: Циганин и трите му деца ошушкаха складова база в Дебелт"}
{"url": "https://pik.bg/%D0%BD%D0%B5%D1%87%D1%83%D0%B2%D0%B0%D0%BD%D0%B0-%D0%BD%D0%B0%D0%B3%D0%BB%D0%BE%D1%81%D1%82-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%BC%D0%BE%D1%88%D0%B5%D0%BD%D0%B8%D0%BA-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D1%80%D0%B5%D0%BC%D0%B5%D1%82%D0%BD%D0%B5-%D1%82%D1%80%D0%BE%D1%8F%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news830465.html", "text": "Нагъл телефонен мошеник е опитал да иска дарение от Троянския манастир от името на Община Ловеч, съобщиха от пресцентъра на Общината. Той се представил по телефона като заместник-кмет на Ловеч на име Ангел и съобщил, че събира суми за благородна кауза. Игуменът на манастира Велички епископ Сионий обаче веднага усетил измамата и се свързал с полицията и с кмета на Ловеч Корнелия Маринова. Известно е в Ловеч няма заместник-кмет с такова име и няма такава практика за събиране на пари по телефона за каквото и да е. Случаят обаче поразява с проявената дързост на измамниците, които злоупотребяват с името на институции и са без страх от Бога. Община Ловеч обръща внимание, че не практикува чрез частни телефонни обаждания да се обръща към лица и институции за включване с парични средства в каквато и да е кауза. Когато Общината поеме подобна инициатива, тя е публична и се разпространява чрез медиите. Сподели:", "date": "2019.03.31", "title": "НЕЧУВАНА НАГЛОСТ: Телефонен мошеник опита да преметне Троянския манастир"}
{"url": "https://pik.bg/%D1%81%D1%80%D0%B0%D0%BC%D0%BE%D1%82%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-200-%D0%B3%D0%BE%D0%B4%D0%B8%D1%88%D0%BD%D0%BE-%D0%BA%D0%B8%D0%BB%D0%B8%D0%B9%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-17-000-%D0%BB%D0%B5%D0%B2%D0%B0-news830452.html", "text": "Община Велико Търново продава 200-годишното килийно училище в село Плаково. Имотът е със статут на паметник на културата и е полуразрушен. За него е обявена начална цена от 17 000 лева, съобщава БНР. Килийното училище в Плаково е сторено от ученик на Колю Фичето през 1820 година. Днес паметникът е руина. За неговите трансформации през годините разказва кметът на селото Петя Кънчева: „В част от него се е помещавал и конакът, след това е било кметство и общежитие на учениците, които са идвали от Велчево, от Средни колиби. После детска градина. Пощата е била там, в една част от пристройката“. Сградата е изоставена от 45 години, а местните хора настояват бившето килийно училище да бъде превърнато в музей. 20 безуспешни търга за продажба на сградата организира през последните две години Общинската агенция за приватизация, за 21-ия търг цената е намалена с 20%. Сподели:", "date": "2019.03.31", "title": "Срамота: Пуснаха на пазара 200-годишно килийно училище за 17 000 лева"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BE%D0%B2%D1%86%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%BA%D0%B0%D1%82%D0%BE-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%B2-%D0%BF%D0%B0%D1%80%D0%BA-%D0%B2-%D0%BC%D0%B0%D0%B4%D1%80%D0%B8%D0%B4-news830494.html", "text": "От февруари градската управа на испанската столица \"нае\" на работа стадо от 500 овце, които да пасат на територията на парка \"Каса де Кампо“ – бивша кралска ловна резиденция с борови гори и огромни зелени площи, разположен на близо 1722 хектара – площ, която е пет пъти по-голяма от нюйоркския \"Сентръл парк\". Целта на необичайната мярка е да се намали рискът от горски пожари като по естествен начин чрез пашата на животните се прочисти растителността – природо-съобразен начин, който ще помогне и за запознаването на близо 3,2-милионното население на Мадрид със селския живот. Естественият тор от овцете пък ще подхранва почвата и ще помогне за разсаждането на различни видове растителност, чрез пренасянето от овцете на семена до по-отдалечени краища на парка. Животните са от порода, която се отглежда само в Испания и която в момента е застрашена от изчезване – Рубия дел Молар, които имат бяла вълна и бледо-кафяви муцуни и крака. На територията на парка има изкуствено езеро, зоопарк, увеселителен парк с близо 50 атракции, влакче и дори обществен плувен басейн. Идилична селска картина – овца кротко пасе трева, а овчар спокойно я наблюдава. Само че тази сцена се разиграва в центъра на Мадрид, а не в живописната провинция, пише АФП. Сподели:", "date": "2019.03.31", "title": "Уникално: Овце работят като огнеборци в парк в Мадрид"}
{"url": "https://pik.bg/%D0%B2%D0%B0%D0%B6%D0%B5%D0%BD-%D0%B2%D0%BE%D1%82-%D0%B2-%D1%82%D1%83%D1%80%D1%86%D0%B8%D1%8F-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news830505.html", "text": "Важен ден за Турция. Жителите на югоизточната ни съседка са призовани да гласуват за местни органи на властта на фона на тежка икономическа криза. Вотът е разглеждан като тест за популярността на президента Реджеп Ердоган, който не е губил избори от изкачването си на власт през 2002 г., посочва Асошиейтед прес. Силно представяне на местните избори на управляващата Партия на справедливостта и развитието (ПСР) ще укрепи допълнително доминацията на Ердоган и контрола му над президентството, парламента и местната власт. Евентуална загуба на главни градове обаче може да е сигнал за отслабване на хватката на партията му над властта, съобщава БТА. Гласуването ще се състои в трудна за ПСР ситуация със свиваща се икономика, а икономическите успехи винаги са били един от стълбовете на изборните й победи. Около 57 милиона избиратели ще се явят пред урните, за да изберат свои представители на местно ниво. За участие са регистрирани 12 политически партии с общо 6588 кандидати. Гласуването ще протече между 08:00 и 17:00 ч. с изключение на окръзите от вътрешната, източната и югоизточната част на страната, където изборният ден ще бъде от 07:00 до 16:00 ч. По силата на конституционна поправка, приета на референдум през 2017 г., създаването на изборни коалиции беше позволено на парламентарни избори, но при местни избори няма такава възможност, отбелязва турската секция на Би Би Си. По тази причина съюзяването между политическите сили за местния вот е на базата на издигане на общи кандидати за определени градове. Управляващата Партия на справедливостта и развитието (ПСР) на президента Реджеп Тайип Ердоган издигна общи кандидати с Партията на националистическото действие (ПНД) в 51 окръга, като от 30 големи общини кандидат-кметовете на 27 са от ПСР, а на три от ПНД. Опозиционните Народнорепубликанска партия (НРП) и \"Добра партия\" същевременно ще си сътрудничат за изборите в 50 окръга. Изборната битка ще бъде съсредоточена преди всичко върху главните метрополии, най-вече Истанбул, Анкара и Измир. Като потвърждение за високия залог там партиите извадиха най-добрите си кандидати за тези градове. Сред тях е и бившият министър-председател на Турция Бинали Йълдъръм, издигнат от управляващата ПСР за кандидат-кмет на Истанбул. Неговата кандидатура оставя слаби шансове на опозицията за успех в мегаполиса, но не е изключен обрат в столицата Анкара, която според проучванията може да бъде спечелена от опозиционния кандидат Мансур Яваш, след като в продължение на четвърт век бе управлявана от ПСР и нейния проислямски предшественик. С цел да даде на опозицията всички възможности да победи управляващата партия, прокюрдската Демократична партия на народите (ДПН) реши да не участва с кандидати в западните окръзи на страната, за да избегне разпиляването на гласове. Сподели:", "date": "2019.03.31", "title": "ВАЖЕН ВОТ: В Турция гласуват на местни избори"}
{"url": "https://pik.bg/%D0%BF%D1%80%D0%B5%D0%BC%D0%B5%D1%81%D1%82%D0%B8%D1%85%D1%82%D0%B5-%D0%BB%D0%B8-%D1%87%D0%B0%D1%81%D0%BE%D0%B2%D0%BD%D0%B8%D0%BA%D0%B0-%D1%81-%D1%87%D0%B0%D1%81-%D0%BD%D0%B0%D0%BF%D1%80%D0%B5%D0%B4-news830510.html", "text": "Точно в 03:00 ч. тази сутрин преминахме към лятното часово врем е и превъртяхме стрелките с един час напред . И така, та чак до 27 октомври. Лятното часово врем е е система, въведена за спестяване на разходи за осветление чрез увеличаване на използването на дневна светлина. При нея официалното време се измества обикновено с един час по-напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа и училище. В България лятното часово време е въведено на 1 април 1979 г. Още от момента на въвеждане на тази практика обаче се води и дискусия за нейната целесъобразност . Само преди дни евродепутатите подкрепиха предложението на Европейската комисия смяната на часовото време да бъде прекратена, като дадоха време на държавите членки да се синхронизират до 2021 г. , а не както комисията първоначално предложи това да стане през 2019-а. До 1 април 2020 г. страните членки трябва да уведомят Еврокомисията кое време избира т - лятното или стандартното, популярно като зимно часово време. ЕК си запазва правото, ако има проблеми и държавите не са успели да се синхронизират, директивата да бъде отложена или отменена. Ако дадена страна избере лятното часово време, това означава, че последно ще сменя стрелките през март 2021 г. А ако се избере зимното, означава, че стрелките ще се местят за последно през октомври с.г. Сподели:", "date": "2019.03.31", "title": "Преместихте ли часовника с час напред?"}
{"url": "https://pik.bg/%D0%BF%D0%BE%D1%87%D0%B8%D1%82-%D0%BF%D0%BE%D0%BA%D0%BB%D0%B0%D0%BD%D1%8F%D0%BC%D0%B5-%D1%81%D0%B5-%D0%BD%D0%B0-%D1%81%D0%B2%D0%B5%D1%82%D0%B8%D1%8F-%D0%BA%D1%80%D1%8A%D1%81%D1%82---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D0%BE%D0%B2%D0%B5%D1%80%D0%B8%D1%8F%D1%82%D0%B0-%D0%B4%D0%BD%D0%B5%D1%81-news830484.html", "text": "Трета неделя на Великия пост (Кръстопоклонна) - чрез припомняне кръстните страдания на Господ Иисус Христос по средата на поста Църквата иска да подсили верните в подвига на поста, тъй като почитта, отдавана на св. Кръст, се предава на Самия Господ Иисус. Дървото на живота бе посред рая. Адам съгреши в средата на деня, затова и в средата на Великия пост се издига Кръста - дървото на спасението. Когато тръгнем по нагорен път, бързаме да достигнем до някое сенчесто дърво; да се подслоним, да отдъхнем под него и така, с подновени сили да продължим да се изкачваме нагоре. Тъй и през Великия пост Църквата издига св. Кръст, дървото на живота, и укрепени във вярата за спасението дошло чрез него, да съберем сили в подвига на поста. Светият кръст дава сила в подвига на спасението. Някога той е бил оръдие на най-позорно и жестоко наказание. Но след като се освети със страданията на Христа Господа, той стана мощна благодатна сила срещу злото и греха, чест и слава за вярващите. \"Кръстът е пазител на цялата вселена, кръстът е красота на Църквата, кръстът е сила на царете, кръстът е твърдиня на верните, кръстът е на ангелите слава, а за демоните - язва\" - пее Църквата всяка сряда и петък. Кръстопоклонна неделя се свързва и с някои обичаи, които се различават в отделните краища на страната. Например в някои райони има традиция през този ден младите невести да гостуват на кумата и на майка си, където биват дарени със семена за посев. В някои части на страната съществува предание и че на Кръстопоклонна неделя не бива да се работи, защото на този ден дори и птиците не преправят гнездата си, за да отдадат почит на Светия Кръст. Другаде пък през днешния ден правят пити с кръст, зелници и постни баници с лук. Лазаровден Силата на св. кръст виждаме проявена и в нашата история. След покръстването на българския народ в 865 г. недоволните боляри, свикнали с разпуснатите нрави на езичеството, поискали да го възвърнат и подбудили народа да се разбунтува. Дворцовата гвардия била незначителна. При все това царят Покръстител заповядал да разтворят широко портите и сам се показал, като високо носел кръста, обграден от духовници с пламтящи в ръцете свещи. Народът, като видял тази величествена картина, изтръпнал в благоговеен страх. Тъй св. Кръст се показал \"сила на царете\" - сила и за нашия цар Покръстител - св. цар Борис. И в ново време благодатната сила на св. Кръст, изобразен на Самарското знаме, даде храброст на опълченците и победата бе опечалена. По традиция на Кръстипоклонна неделя се събират девойките, които ще пеят песни на . Сподели:", "date": "2019.03.31", "title": "ПОЧИТ: Покланяме се на Светия кръст - ето какви са поверията днес"}
{"url": "https://pik.bg/%D0%B8%D0%B7%D0%B1%D0%BE%D1%80-%D0%B3%D0%B5%D1%80%D0%B1-%D0%B8-%D1%81%D0%B4%D1%81-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D1%81%D0%B8-%D0%B2-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-news830503.html", "text": "ГЕРБ и СДС ще представят днес кандидатите си за членове на Европейския парламент, съобщава „Фокус”. Двете партии обявиха, че ще участват заедно в евровота, като СДС ще получи две места в листата. През седмицата станаха ясни и предложените от СДС кандидати за евродепутати - това са Александър Йорданов и Илия Лазаров. Те ще бъдат поставени съответно на 6-о и 17-о място в листата. За нейн водач се очаква да бъде издигната еврокомисарят Мария Габриел, която има най-много номинации от структурите на ПП ГЕРБ. Официалното представяне на всички кандидати ще се състои от 12:00 часа в зала 6 на НДК. Сподели:", "date": "2019.03.31", "title": "ИЗБОР: ГЕРБ и СДС ще представят кандидатите си в евролистата"}
{"url": "https://pik.bg/%D0%BC%D0%B0%D0%BD%D0%B8%D1%8F-%D0%B4%D0%B0%D1%80%D0%B0-%D0%BF%D0%B0%D0%BA%D0%BE%D1%81%D1%82%D0%B8-%D0%B8%D0%B7-%D0%B1%D0%B0%D0%BD%D0%B8%D1%88%D0%BE%D1%80%D0%B0---%D1%82%D0%B8%D0%B9%D0%BD%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D0%BE%D1%85%D0%B8%D1%82%D0%B8-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%BD%D0%B0-%D0%B1%D0%B0%D1%80%D0%BE%D0%B2%D0%B5%D1%86-%D0%BE%D1%82-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D1%81%D0%BD%D0%B8%D0%BC-news830199.html", "text": "Собственикът на единствения в София зелен джип \"Мерцедес\" G-класа, който живее в една от малките улички на столичния квартал \"Банишора\", един ден може да продаде един от елементите на возилото си за баснословна сума. Той ще струва доста скъпо, когато тийн сензацията Дарина Йотова-Дара се сдобие със световна слава. 20-годишната варненка призна за свой грях. Без знанието на собственика, тя се метнала върху капака на \"кубчето\", за да задоволи най-новия си мания - снимки не в, а върху джипове, каквито от известно време споделя в социалните си профили, видя ПИК. \"Обещавам на собственика на колата, че повече няма да се подпирам на нея\", даде тържествен обет ексцентричната звезда. Пакостливата снимка е направена по тъмно, вероятно след поредното участие, когато баровецът с G-класата е спял и изобщо не е подозирал кой се катери върху автомобила му. Гласовитата Дарина се е вманиачила в джиповете от снимките на новия си клип \"Bye, Bye\", в сценария на който присъства и бягство със старичък \"Хонда\". Минала година младата певица призна, че ще се запише на шофьорски курсове, за да може да пътува за участия из страната с личен автомобил. Но така и не стана ясно дали е взела свидетелство за управление на МПС. Най-вероятно обаче още няма такова, понеже продължава да се вози, а не да шофира. Пред свои колежки от сцената Дара споделила, че в най-скоро време ще си купи първия си джип, тъй като го намирала за по-удобен от леката кола. Не споделила обаче на какъв модел се е спряла. Нищо чудно новата придобивка да пристигне буквално до дни, тъй като за фестивала \"Арте Мюзик\", който ще се състои на 27 април във Велинград, заръчала на домакините да й подсигурят закрит гараж, тъй като ще пристигне с ново возило и се страхува да го оставя на открит паркинг. Иначе, освен Дара, на музикалния фест ще се изяват още Криско, Тита, 100 Кила, Павел и Венци Венц, БНР, РДМК, DJ Дончо, Папи Ханс, а също и \"Ъпсурт\" - групата, която се тресе от скандали в последните седмици и така и не стана ясно какво е довело до отлъчването на един от членовете й, Буч. Сподели:", "date": "2019.03.31", "title": "МАНИЯ: Дара пакости из \"Банишора\" - тийнзвездата похити \"Мерцедеса\" на баровец от квартала (СНИМКИ)"}
{"url": "https://pik.bg/%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%B3%D0%BB%D0%B0%D1%81%D1%83%D0%B2%D0%B0-39-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%81%D1%82-news830508.html", "text": "Украйна избира днес нов президент, съобщава „Ройтерс”, цитирана от БТВ. Ако никой от 39-мата кандидати не спечели 50 процента на първия тур, новият държавен глава ще бъде определен на балотаж на 21 април. Последние социологически проучвания сочат като фаворит за поста комедийният актьор Володимир Зеленский, който е новак в политиката. Той събира 20,9 процента. Сегашният държавен глава Петро Порошенко има 13,7 на сто подкрепа, а опозиционният лидер Юлия Тимошенко е трета с 9,7 процента. Проруският кандидат Юрий Бойко се нарежда четвърти с 8,4 на сто одобрение. Главните проблеми, с които трябва да се заеме следващият президент, са корупцията, отношенията с Русия, благосъстоянието, икономиката и състоянието на демокрацията, посочва \"Асошиейтед Прес\". Днешният вот се произвежда пет години, след като масови протести принудиха проруския президент Виктор Янукович да избяга от страната. Рязката политическа промяна доведе до анексията на полуостров Крим от Русия и сепаратистки конфликт в Източна Украйна, отнел живота на повече от 13 000 души и икономически упадък. Сподели:", "date": "2019.03.31", "title": "И УКРАЙНА ГЛАСУВА: 39 кандидати се борят за президентския пост"}
{"url": "https://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-10-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%BF%D0%BE%D1%81%D0%BB%D0%B5-%D0%B3%D0%B8-%D0%BF%D1%83%D1%81%D0%BD%D0%B0%D1%85%D0%B0-news830474.html", "text": "Десет души са били задържани в Германия при антитерористична операция в редица градове, пише \"Велт\". В събота сутринта \"Билд\" съобщи, че антитерористичната операция е станала предишната вечер в Северен Рейн-Вестфалия и Баден-Вюртемберг и по-точно Дюселдорф и Есен. Задействани са били и експертите по взривни вещества. Правоохранителните органи са открили осем души, предимно граждани на Таджикистан, които по предварителни данни са планирали да извършат терористичен акт в Германия. Полицията обискирала помещения и във Вуппертал, Дуисбург, Дюселдорф, Мюнхенгладбах, Есен и Улм. Следствието е заподозряло, че задържаните предполагаеми ислямисти са свързани с терористичната групировка \"Ислямска държава\", съобщи представител на прокуратурата на Дюселдорф. По-късно германските власти са наредили да се освободят задържаните. По време на претърсванията правоохранителните органи не са открили  взривни вещества и оръжия, съобщиха от прокуратурата. Сподели:", "date": "2019.03.31", "title": "В Германия арестуваха 10 души заради тероризъм, после ги пуснаха"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BA%D0%BB%D1%83%D0%B1-%D0%BF%D1%80%D0%BE%D0%BA%D1%83%D1%80%D0%BE%D1%80%D0%BA%D0%B0-%D1%81%D1%82%D0%B0%D0%BD%D0%B0-%D0%BF%D1%8A%D1%80%D0%B2%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D0%BD%D0%B0-%D1%81%D0%B5%D1%81%D1%82%D1%80%D0%B8-%D0%B3%D0%B0%D0%BB%D0%B5%D0%B2%D0%B8-news830181.html", "text": "Скандален клуб събира погледите в заведенията на Дупница и Сапарева баня през последните месеци. В него са се събрали двете крайности - от едната страна са юристки, а от другата - приятелки на мафиотски босове. Сърце и душа на клуба е обвинителката от Районна прокуратура в Дупница Радослава Митева, пише столичен седмичник. Митева са забавлявала в компанията на т.нар. Сестри Галеви - Юлия Бельовска, приятелката на Пламен Галев, която му роди дъщеря, и нейната сестра Вероника. С тях се подвизават още адвокат Мария Чомакова, която е ангажирана не само с дела в съда, но е и шен на Общинската избирателна комисия в Дупница. В същата компания се движела и разследващата полицайка Христина Тодорова, а в миманса били няколко собственички и продавачки от местни магазини. Компанията не само се забавлявала, но и не пропускала да качи купоните си в социалните мрежи. Снимките свидетелствали колко са близки и колко се обичат. Митева често била в прегръдките на Юлияна или обратно. Самите Братя Галеви изчезнаха през 2012 година, като преди това бяха свързвани с трафик на наркотици и побои над бизнесмени. Прокурорката Радослава Митева отскоро движи с \"Рейндж Роувър Евок\". Сподели:", "date": "2019.03.31", "title": "СКАНДАЛЕН КЛУБ: Прокурорка стана първа приятелка на Сестри Галеви"}
{"url": "https://pik.bg/%D0%B1%D0%B5%D0%B7-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%BE%D0%BD%D0%B5-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-news830406.html", "text": "Водата в област Враца няма да поскъпва поне през следващите три месеца. Тази информация беше потвърдена, след като вчера енергийните дружества оповестиха своите искания за увеличение на цените на електричеството, съобщава БНР. Цените на услугите, предоставени от ВиК-Враца, няма да се увеличат и през следващите три месеца, съобщи управителят на дружеството Ангел Престойски. „Ние сме направили анализ на нашето финансово състояние и специално във Враца няма да поскъпва водата. Нямаме необходимост в момента да увеличаваме цените“, каза той. С 4 на сто могат да поскъпнат ВиК-услугите във Врачанска област според утвърдените от регулатора цени за тази година. „Ще пристъпим евентуално към въвеждането на тези нови цени, когато подпишем договора. Знаете, че ние сме бенефициенти по голям проект по околна среда. Там ние трябва да съфинансираме между 6 и 7 милиона и съобразно необходимостта от осигуряването на тези средства, вече тогава ще преценим на какви цени ще работим“, посочи Престойски. Следващото възможно преразглеждане на ВиК-услугите в област Враца е в края на юни. Сподели:", "date": "2019.03.31", "title": "Без поскъпване на водата във Враца поне за следващите три месеца"}
{"url": "https://pik.bg/%D0%BC%D0%BE%D1%81%D0%BA%D0%B2%D0%B0-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B1%D0%B5%D0%BB%D0%B3%D0%B8%D1%8F-%D0%B3%D0%BE%D1%82%D0%B2%D0%B5%D0%BB%D0%B8-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news830403.html", "text": "Специалните служби на Франция и Белгия подготвят провокация с химическо оръжие в Сирия, твърдят от руското министерство на отбраната. Целта била руските въздушно-космически сили да бъдат обвинени в нападение срещу цивилното население, съобщава БНР. Провокацията щяла да бъде извършена в зоната за деескалация в провинция Идлиб, съобщава в комюнике руският Център за помирение на враждуващите страни в Сирия. Там агенти на белгийските и френските служби се срещнали с полеви командири на терористичните групировки „Хаят Тахрир аш Шам“ и „Хурас ад Дин“, както и с представители на псевдохуманитарната организация „Белите каски“, пише още в комюникето. За участниците в бъдещата инсценировка били предвидени по 100 долара на човек. Не било изключено за по-голяма достоверност да бъдат използвани истински отровни вещества. От 14 до 27 март белгийците заснели въздушни удари на руски дронове по цели на терористите в зоната за деескалация в провинция Идлиб. Кадрите щели да бъдат използвани при монтажа на бъдещия видеоматериал. Под контрола на французите пък на 23 март било доставено отровното вещество, вероятно на хлорна основа, под прикритието на бутилки с кислород и битов газ. Сподели:", "date": "2019.03.31", "title": "Москва алармира: Франция и Белгия готвели провокация с химическо оръжие в Сирия!"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BE%D1%86%D0%B5%D0%BB%D1%8F-%D0%BF%D1%80%D0%B8-%D0%B2%D1%82%D0%BE%D1%80%D0%BE-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D0%B7%D0%B0%D0%B3%D0%B8%D0%BD%D0%B0-%D0%B1%D0%BE%D0%B4%D0%B8%D0%B3%D0%B0%D1%80%D0%B4-news830502.html", "text": "Афганистанският вицепрезидент Абдул Рашид Достум остана невредим при нападение, което доведе до смъртта на негов бодигард, предаде БТА. Това е второто покушение срещу него след връщането му от изгнание миналата година. Нападателите направиха засада на автомобилната колона, в която вицепрезидентът пътуваше от град Мазар-и-Шариф, намиращ се в провинция Балх, към провинция Джаузджан, съобщи говорител на неговата партия. При атаката бяха ранени още двама телохранители. Достум знаеше, че се планира нападение, но реши да пътува въпреки това, добави говорителят. Талибаните поеха отговорността за опита за убийство. Техният говорител Забихула Муджахид заяви, че при атаката са били убити четирима охранители и ранени шестима. Опитът за покушение беше извършен осем месеца след като Достум избегна нападение с бомба на летището в Кабул, извършено от атентатор самоубиец. Отговорността за него пое Ислямска държава, припомня Ройтерс. Сподели:", "date": "2019.03.31", "title": "Вицепрезидентът на Афганистан оцеля при второ покушение, загина бодигард"}
{"url": "https://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%87%D0%B5%D0%BD%D0%B3%D0%B5%D1%82%D0%B0-%D1%82%D0%B0%D1%80%D0%B0%D1%88%D0%B0%D1%82-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9D-%D0%B2-%D0%B1%D1%83%D1%80%D0%B3%D0%B0%D1%81-news830542.html", "text": "Лек автомобил „Мерцедес” с бургаска регистрация, бял на цвят, е бил щателно проверяван от униформени край подлеза на бул.”Захари Стоянов” – на метри от бар „Харем” в ж.к.”Меден рудник” в Бургас късно снощи, съобщава „Флагман”. Според информацията, в акцията са участвали три патрулки и жандармерия, а освен „Мерцедес”-ът, е бил заклещен и още един автомобил. „Имаше необичайно много полиция за подобна проверка. Буквално бяха обърнали „Мерцедес”-а наопаки, а проверката продължи и с другия автомобил. Видях няколко млади момчета, които бяха пазени от полицаите”, разказа пред изданието очевидец. По всяка вероятност става въпрос за акция за наркотици. На този етап няма официална информация. Сподели:", "date": "2019.03.31", "title": "Спецакция: Ченгета тарашат „Мерцедес” в Бургас"}
{"url": "https://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D1%89%D0%BE-%D0%B3%D0%BE%D1%80%D0%B0%D0%BD-%D0%B1%D1%80%D0%B5%D0%B3%D0%BE%D0%B2%D0%B8%D1%87-%D0%B8%D0%B4%D0%B2%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news830485.html", "text": "Легендата на балканската музика Горан Брегович започва от Варна своето есенно българско турне. Брегович ще стартира на 4 октомври в зала \"Конгресна\" на Двореца на културата и спорта, където ще пристигне с емблематичните музиканти от своя \"Оркестър за сватби и погребения“. Програмата, която Брегович и оркестъра са подготвили за българските маниаци на балканската музика, е \"Най-доброто от Горан Брегович\". В нея е включена най-отбраната селекция от вечни негови хитове като \"Месечина“, \"Калашников“, \"Буба Мара“ и \"Аризонска мечта“. Билетите за концерта вече са в продажба в мрежата на Eventim в цялата страна и от касата на Двореца на културата и спорта. Цените са от 35 до 65 лв., уточнява \"НоваВарна\". Сподели:", "date": "2019.03.31", "title": "РАЗБИВАЩО: Горан Брегович идва във Варна"}
{"url": "https://pik.bg/%D0%BB%D0%BE%D1%88%D0%BE-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%81%D0%BA%D0%BE%D0%BA-news830480.html", "text": "Цените на петрола нараснаха с около 1% в петък, като така отбелязаха най-големия си тримесечен ръст от десет години насам, съобщава Ройтерс. Фючърсите за май върху международния сорт Брент, които изтекоха в петък, прибавиха 57 цента към стойността си или 0,84%, и достигнаха 68,39 долара за барел. Така ръстът за първото тримесечие достигна 27%. По-активните юнски контракти поскъпнаха с 48 цента до 67,58 долара за барел. Фючърсите върху американския лек суров петрол (WTI) прибавиха 84 цента, или 1,42%, и достигнаха 60,14 долара за барел, като отбелязаха повишение от 32% за периода януари-март. Повишението за тримесечието и при двата бенчмарка е най-голямото от второто тримесечие на 2009 г., когато те прибавиха по около 40% към стойността си. Американските санкции срещу Иран и Венецуела повишиха цените тази година. Вашингтон иска да види, че Малайзия, Сингапур и други страни осъзнават напълно незаконните ирански петролни доставки и тактиките, които използва Иран, за да избегне санкциите, съобщи официален американски представител. Сподели:", "date": "2019.03.31", "title": "ЛОШО: Цените на петрола с рекорден скок"}
{"url": "https://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B3-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0%D1%85%D0%B0-%D0%B7%D0%B0-%E2%80%9E%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B3%D0%B5%D0%B9%D1%82%E2%80%9D-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B1%D0%B5%D0%B7-%D0%B4%D1%83%D0%BC%D0%B8-news830521.html", "text": "Психологът Росен Йорданов коментира пред сутрешния блок на БТВ какво показаха с езика на жестовете Цветан Цветанов и премиера Бойко Борисов по време на последните сътресения около „Апартамент гейт”. „Политиците често казват много повече с интонацията на гласа си от това, което чуваме наистина – разясни Росен Йорданов. – Образно имаме четири емоционални цвята на гласа Жълтият глас е този, когато се запознаваме. Зеленият е гласът с който успокояваме децата си, извиняваме се на любимата, когато сме виновни и разкаяни. Синият е гласът на авторитета. Това е гласът, когато обясняваме нещо, което ни е добре познато. Там вокалните ни характеристики звучат уверено. Силен глас, твърд и нисък тон. Червеният глас е гласът с който придаваме страст, спонтанност, показваме нещо към което искаме да увлечем хората. Има и два нежелателни цвята  - сив и черен на гнева.  Конкретно в ситуацията гласът на Цветан Цветанов е в жълто-синия спектър Борисов е в зеления. Корнелия Нинова минава към черния, защото вкарва гняв в гласа си. Сергей Станишев често минава от синьо в сиво. Има монотонност, която му пречи. Обичайната последователност е жълто, зелено, синьо и червено. В кризисната ситуация от последната седмица за Цветан Цветанов в ситуация е много важно емоционалното състояание и интонационните характерстики да са в синхрон. От Цветанов се очакваше да е уверен, по-топъл. Целта е да се постигне по-голяма степен на доверие. Цветанов започва с приятелски тон, бързо преминава към синия спектър, рядко се задържа в зеления, за разлика от премиера Борисов. И има един митингарски, червен финал. Прави впечатление липсата на жълтия цвят. Важното и създаващо противоречие, е липсата на зеления спектър. Гласът му не звучи доверително. Може да се каже, че с тона си показва, че не се разкайва. С гласа си обаче той трябва да показва, че преживяното е трудно и тежко, а когато говориш с гласа на авторитета, рядко се постига нужният ефект. Създава се впечатление, че Цветанов не може да предизвика съпричастност у зрителя. Реакцията на премиера  Бойко Борисов е, че още от самото начало с неформални похвати опитва да разведрява атмосферата и ситуацията. Прави впечатление че има една вокална константност. Премиерът е популярен, че гласът му е с нисък регистър и почти винаги в зеления спектър. В такава ситуация обаче трябва да звучиш и авторитетно и да преминеш в синия сектор. Тук обаче липсва промяна. Гласът му звучи уморено и напрегнато. Това показва някаква умореност и опит за обиране на вътрешните колебания. Заради това и отива в зеления спектър. Важни са и жестовете. През повечето време Борисов държеше ръцете си допрени и „предеше”, както се казва. В един момент показва „купол”, което е акт на увереност. Това означава, че човекът има аргумент, но не е много сигурен че той действа. Става дума за едно „заключване” чрез жестовете. Това е едно, образно казано, преминаване към защитна позиция. При убедителен аргумент той отваря ръцете си. Там е уверен. Когато обаче има някакви колебания, се заключва. Вижда се по жестовете, че когато говори дали вярва на Цветанов, тази тема му е неприятна. При Цветанов проблемът бе, че той не изневери на обичайния си митингарски стил, в който стои с авторитетния и вдъхновителен глас. За ситуацията обаче публиката имаше нужда от емоционалната и доверителна нотка на зеления глас, който кара публиката да внимава. Повече сочи към разкаяние и бе добре да включи зеления глас. Премиерът трябваше да звучи по-авторитетно. Особено когато обяви името на доктор Дариткова за наследник на Цветанов. Там трябваше да е повече в синия спектър за да стане ясно, че наказанието наложено над видния представител е наложено с ясна мисъл и ясен план”. Сподели:", "date": "2019.03.31", "title": "Психолог за това какво казаха за „Апартамент гейт” Борисов и Цветанов без думи"}
{"url": "https://pik.bg/%D0%B2%D0%BC%D1%80%D0%BE-%D0%B8%D1%81%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B5-%D0%B2-%D0%B5%D0%B4%D0%BD%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5-%D1%81-%D0%B1%D1%80%D0%B0%D1%82%D1%81%D0%BA%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news830597.html", "text": "Днешният ден бе последният, в който превъртяхме стрелките на часовниците с един час напред. Оттук насетне решение на всяка държава ще е към кое часово време да е – лятно или зимно. Страната ни все още не е определила по кое часово време ще се установи. Затова от ВМРО предлагат решението на България да бъде взето така, че да сме в едно и също часово време с Македония. Сега с Македония имаме един час разлика, там е час „по-рано“. Според ВМРО, ако България и Македония са с един и същи час, то така разделението на българския народ от двете страни на границата дори и по часово време ще бъде премахнато. Народният представител от Патриотите от ВМРО Александър Сиди призова във „Фейсбук“: „ “ Сподели:", "date": "2019.03.31", "title": "ВМРО иска България да е в едно часово време с братска Македония"}
{"url": "https://pik.bg/%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%B2-%D0%BA%D0%B0%D1%83%D1%88%D0%B0-%D0%B4%D0%B2%D0%B0%D0%BC%D0%B0-%D1%85%D1%83%D0%BB%D0%B8%D0%B3%D0%B0%D0%BD%D0%B8---%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D0%B2-%D0%B0%D1%82%D0%B8%D0%BD%D0%B0-news830481.html", "text": "Полицията съобщи, че са задържани двама души на 32 и 24 години във връзка със серия нападения с коктейли Молотов срещу полицейски екипи в центъра на Атина в петък през нощта. Атаките били извършени от група нападатели с качулки, които са подпалили и един автомобил. Полицията е използвала сълзотворен газ срещу нападателите. Гръцката полиция арестува двама души, които са заподозрени в извършване на нападения срещу полицаи в столицата Атина, съобщава \"Катимерини\". Сподели:", "date": "2019.03.31", "title": "Прибраха в кауша двама хулигани - нападнали ченгета в Атина"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%82%D1%83%D1%80%D1%86%D0%B8%D1%8F-news830569.html", "text": "Местните избори в Турция днес протичат при като цяло спокойна обстановка, но при инцидент в област Малатия след стрелба с огнестрелно оръжие има двама загинали. Един човек е задържан, съобщава БНР. Двамата загинали, между които е възникнал скандал, са били наблюдатели на изборите. Съобщено бе и за някои дребни инциденти в отделни населени места, без обаче те да имат отражение върху цялостния избирателен процес в страната. В област Мардин заради сбиване пред офис на квартален кмет за кратко е било прекратено гласуването. Забранена агитация е била регистрирана в тракийската област Текирдаг и източната провинция Агръ. Оттам съобщават за случаи на раздаване на пакети с хранителни стоки и чай, съдържащи агитационни материали на един от кандидатите. Бяха отчетени и случаи на разкриване на тайната на вота предимно в източните провинции на страната, както и отделни опити за повторно гласуване. В най-многолюдния град в страната Истанбул 8 политически партии и 24 независими кандидати се борят за доверието на избирателите. Социолозите отчитат лека преднина на бившия премиер Бинали Йълдъръм, издигнат от ПСР. Основният му конкурент е Екрем Имамоглу, издигнат от Народнорепубликанската партия. „Надявам се на наистина много благоприятен изход за Истанбул… Надявам се на голяма избирателна активност и накрая на деня изборите да завършат в спокойна обстановка, без да кърви носа на нито един човек“, каза Имамоглу, давайки своя глас. В столицата Анкара битката е между 7 формации и 5 независими кандидати. Фаворит е опозиционният кандидат Мансур Яваш, който води срещу Мехмед Йозхасеки от управляващата партия. Вътрешният министър Сюлейман Сойлу съобщи, че заети с охраната на изборния ден са над 553 000 служители на силите за сигурност. Те разполагат с почти 7 000 бронирани автомобила, 126 въздушни и 294 морски апарати. Сподели:", "date": "2019.03.31", "title": "Двама загинали при стрелба по време на местните избори в Турция"}
{"url": "https://pik.bg/%D1%88%D0%B5%D1%81%D1%82-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82%D0%B8-%D0%BA%D0%BE%D0%B8%D1%82%D0%BE-%D0%B8%D0%BC%D0%B0%D1%82-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B3%D0%B8%D0%BD%D0%B5%D1%81-news830433.html", "text": "През 2010 рок легендата Ози Озбърн предизвика над 52 хиляди души на стадион Dodger да подобрят рекорда за „Най-дълъг вик“. Професионалният борец и актьор Дуейн Джонсън притежава редица световни рекорди, но най-изненадващите от тях са свързани с правенето на селфита. Джонсън държи титлата за „Най-много селфита“. Само за три минути Скалата е успял да си направи 105 различни снимки. През 2013 Еминем счупи рекорда за „Най-много думи в песен“. За шест минути и четири секунди той е произнесъл 1560 думи, което се пада по средно 4.28 думи в секунда. След посещение в Китай фенове на актьора му пращат картичка за рождения ден. На нея има рекордните 5339 пожелания, които го вкарват в Книгата. Първата дама на САЩ в периода 1993 – 2001 година също влезе в Книгата на рекордите на Гинес. През 2016 г. Хилари Клинтън става най-търсената жена в Гугъл. Това не е никак изненадващо, като имаме предвид популярността на изборите в САЩ. В Книгата на рекордите на Гинес са вписани невероятен брой постижения. Сред рекордьорите има записани  редица холивудски звезди и дори политици. Ето кои са те: Певицата успя да влезе в Книгата три пъти. Тя държи рекорда за „Най-добре продаван испански албум“, „Най-добър испански сингъл“, както и рекорда за „Първият човек, който е успял да достигне 100 млн. лайка във Фейсбук\". Сподели:", "date": "2019.03.31", "title": "Шест знаменитости, които имат рекорд на Гинес"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%B0%D1%80%D0%BE%D0%B3%D0%B0%D0%BD%D1%82%D0%BD%D0%BE%D1%82%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-%D0%BD%D0%B0-%D0%B0-news830572.html", "text": "Организираният утре протест на ВМРО пред турското посолство в София е реакция на недопустимите думи на турския външен министър, които всъщност показаха, че в България някои кръгове очевидно продължават да бъдат управлявани от Анкара. Това заяви пред БНР депутатът от ВМРО Александър Сиди. Ако наистина има такова вмешателство във вътрешните работи на Република България, трябва отговорните хора, които са направили това, да понесат дори своята политическа отговорност. Няма как Турция да излиза и да казва „ние спряхме един закон в България“, добави той. Сиди нарече „абсурдно“ обвързването на темата за политическото вмешателство във вътрешната политика с риска от мигрантска вълна. „Не може България да определя своята политика спрямо това кой какво държи и по натиска от заплаха – анализира депутатът. - Да! Това са реалностите, но смятам, че България е подготвена за посрещане на такъв тип реалности и не, не мисля, че ние трябва да съобразяваме своята вътрешна политика, вътрешните си дела да ги подреждаме спрямо това какво има в Турция като изказвания. В крайна сметка знаем, че в Турция управлява човек, който може би може да бъде наречен новия султан“. Депутатът от ВМРО изтъкна, че немалка част от опонентите на Ердоган са били задържани преди местния вот в страната, а стотици журналисти са в затворите, както и хиляди хора, обвинени в съучастие към опита за преврат през 2016 година. „И ние трябва да се съобразяваме с този диктатор?! Това според мен е абсурдно! България трябва да върви по своя път, да ревизира своите отношения в тази посока, ако наистина има такъв натиск – категоричен бе Александър Сиди. -  България трябва, със сигурност, да продължава да води своя собствена, самостоятелна, вътрешна политика и, съответно, да се съобразява със своите партньори във външната политика. Ако Турция смята, че може да прави каквото си иска, защото видите ли държала бежанци на своя територия, това не мисля, че трябва да бъде по някакъв начин свързано с вътрешните работи на Република България“. Политикът оцени поведението на Турция като арогантно и припомни, че при посещение на президента Гюл в Северна България преди години той е забранил речта му да бъде превеждана. „Със сигурност арогантното поведение на Турция не е епизод от предизборната им кампания – каза депутатът от ВМРО. -  Нека не забравяме, че на турския президент, в неговите духовни граници, влиза и Пловдив, влиза и Охрид и така нататък…. Такъв тип на демонстриране на абсолютно господство и превъзходство не е от вчера и за съжаление българска държава не успява, очевидно, да намери механизми, по които да спре такъв тип намеса в нашите вътрешни работи. Много се надявам, че този скандал ще промени начина, по който оттук нататък се държим, защото такъв тип отношения означава единствено реципрочни действия от страна на България и нищо друго. Дори, ако се наложи, и дипломатически по-сериозни средства“. Законът за вероизповеданията е бил приет „скандално“ от българското общество, изтъкна политикът. И посочи, че ВМРО са имали сходен законопроект, но с повече рестриктивни мерки. „Законът за вероизповеданията трябваше да вкара държавата и да изкара чуждите спонсори - това беше идеята навремето, когато тръгнахме да правим този проект преди две години, в началото на мандата – разясни Александър Сиди. - Когато обявихме, че сме готови с този законопроект, два дни преди да внесем нашия законопроект, беше внесен друг, който копираше почти изцяло нашия, без обаче онези рестриктивни неща, които ние залагаме в закона. Този проект е подписан от Карадайь, Цветанов и Нинова. Този проект премахваше онези рестрикции, заради които ние започнахме да работим по закона, защото, когато дадеш на някого пари от държавния бюджет, съвсем логично е да искаш отчет от този човек“. Според ВМРО е правилно държавата да дава средства за своите вероизповедания, но задължително трябва да забрани външното финансиране. Запитан дали вярва на премиера Борисов и външния министър Захариева или на турския първи дипломат Чавушоглу в спора за турска намеса в приемането на текстовете, Сиди каза: „Поискали сме изслушване от външния министър, който да разкаже точно какво и как се е случило. В крайна сметка това се прави между партньори. Ние няколко пъти предупреждавахме нашите партньори“. По повод призива на ДОСТ за признаване на турско малцинство в България политикът коментира, че лидерът Лютфи Местан е бивш лидер на ДПС. „След като се разделиха със своя лидер, Местан, нека не забравяме, че се укри в турското посолство, което е недопустимо за български народен представител, показва единствено откъде тази партия дълго време се е управлявала – каза Александър Сиди. - Той направи една партия, която доказано през съдебни решения, беше финансирана от Турция - знаем за хванатите помощи, които бяха с логото на тази партия… България по конструкция е еднонационална държава, в която има етнически общности, но със сигурност малцинства няма. Цялото това напрежение е една карта, която ДПС държат от години, а сега в момента е взета на въоръжение от партия ДОСТ, която се оказва по-радикална в случая. Но цялото това искане е да се превърне България в една Босна на Балканите. Не разбирам кому е нужно! Надявам се, че  българските власти ще се организират и бързо ще вземат адекватните решения. Съдебната власт е тази, която може да налага наказания. Прокуратурата вече се намеси“. Сподели:", "date": "2019.03.31", "title": "Депутатът Александър Сиди с горещ коментар за скандала с Турция: Арогантното поведение на Анкара не е епизод от предизборната им кампания"}
{"url": "https://pik.bg/%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D1%84%D0%B8%D1%80%D0%BC%D0%B0-%D0%B2-%D1%82%D1%80%D0%BE%D1%8F%D0%BD-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B1%D0%B0%D0%B2%D0%B5%D0%BD-%D1%80%D0%B5%D0%BC%D0%BE%D0%BD%D1%82-news830476.html", "text": "Община Троян ще наложи сериозни санкции на фирмата изпълнител, която изгражда кръговото кръстовище на централната улица \"Васил Левски“ в града. Причина за глобите е забавянето на строителните дейности, чиито срок по договор вече е изтекъл. Кметът Донка Михайлова съобщи, че през зимните месеци  дейностите  на обекта са били спрени заради невъзможност да се работи. \"Фирмата вече е в закъснение. Аз изпратих два пъти писма, в които ги предупреждавам, че санкцията на ден е 3600 лева за закъснение“, обясни тя. Николай Райковски, който отговаря за строителните дейности в общината поясни, че крайния срок за завършване на кръговото кръстовище е бил 22 март. \"От тогава започват да текат санкциите, които налагаме съгласно договора. Тежката работа по изпълнението на проекта приключи и след оформянето на насипа ще започнем с вертикалната планировка, нареждане на бордюри, настилки“, каза той пред БНР. Санкцията на фирмата изпълнител ще бъде изчислена и удържана при окончателното разплащане след приключване на обекта, но не може да е повече от 30% от общата стойност на проекта. Сподели:", "date": "2019.03.31", "title": "Глобяват фирма в Троян заради забавен ремонт"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0---%D1%81%D0%B8%D0%B3%D1%83%D1%80%D0%B5%D0%BD-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%B2%D0%BB%D0%B5%D0%B7%D0%B5-news830566.html", "text": "Бившата министърка на европредседателството и сегашен депутат от ГЕРБ Лиляна Павлова е сигурен евродепутат след 26 май. Това става ясно от подредбата на първите 8 кандидати за евродепутати в листата на ГЕРБ. Лиляна Павлова за пръв път влиза в евролистата на партията на 7-ма позиция. Водачът ѝ Мария Габриел обаче най-вероятно отново ще бъде предложена на еврокомисар в новата Европейска комисия. Това означава, че листата автоматично ще се дръпне с едно място напред. Така Лиляна Павлова ще влезе в Европарламента след съставянето на Еврокомисията. Преди нея 6-ти е представителя на СДС Александър Йорданов. Както ПИК събощи първо по време на форума на ГЕРБ, 8-ми е сегашният евродепутат на ГЕРБ Емил Радев. Той беше един от най-активните представители на партията в Брюксел. Поставянето му на засега изглеждащата неизбираема позиция означава, че в ГЕРБ са твърдо решени да увеличат мандатите си с един, тоест, да вкарат 7 евродепутата, вместо сегашните шест, което означава, че Емил Радев също може да разчита на нов евродепутатски мандат. Сподели:", "date": "2019.03.31", "title": "ПЪРВО В ПИК: Лиляна Павлова - сигурен евродепутат. Ето как ще влезе"}
{"url": "https://pik.bg/%D1%82%D0%BE%D0%BF-%D0%BA%D0%BB%D0%B0%D1%81%D0%B0-%D0%B1%D0%B5%D1%80%D0%B1%D0%BE-%D0%BF%D1%80%D0%B5%D0%B2%D1%8A%D1%80%D1%82%D1%8F-%D0%B8%D0%B3%D1%80%D0%B0%D1%82%D0%B0-%D0%BE%D1%82%D0%BD%D0%BE%D0%B2%D0%BE-%D0%B2%D0%B8%D0%B4%D0%B5%D0%BE-news830524.html", "text": "Димитър Бербатов бе част от празника, който бившият му клуб Тотнъм организира по случай откриването на новия стадион на отбора. Сборен отбор от легенди на \"шпорите\" изигра демонстративен мач срещу бивши футболисти на Интер. Срещата завърши 5:4 за \"нерадзурите\". Бербатов се разписа в 68-ата минута, за да изравни резултата. Това бе второ тестово събитие за новия стадион на Тотнъм, който ще бъде официално открит на 3 април в двубой между \"шпорите\" и Кристъл Палас. Головете на Тотнъм бяха дело на Бербатов, Теему Тайнио, Роби Кийн и Алан Нилсен. За  Интер точни бяха Хуан Себастиан Верон, Хусеин Харджа, Никола Вентола и с две попадения мачът завърши Давид Суасо, акцентира \"Топспорт\". Голът на Бербо дойде след центриране отдясно, при което той се извиси и насочи топката в обратния ъгъл. Много красиво попадение, Бербатов отново показа голмайсторски нюх от топ ниво: Сподели:", "date": "2019.03.31", "title": "ТОП КЛАСА: Бербо превъртя играта отново (ВИДЕО)"}
{"url": "https://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B5%D0%B4%D0%B2%D0%B0-%D0%BD%D0%B5-%D1%81%D0%BA%D1%8A%D1%81%D0%B0-%D0%B1%D1%8E%D0%BB%D0%B5%D1%82%D0%B8%D0%BD%D0%B0%D1%82%D0%B0-%D0%BD%D0%B0-%D0%B4%D1%8F%D0%B4%D0%BE-%D1%81%D0%B8-%D0%B2%D0%B8%D0%B4%D0%B5%D0%BE-news830591.html", "text": "Внукът на действащия украински президент Петро Порошенко едва не скъса бюлетината на дядо си, когато той упражни правото си на глас в изборната секция, съобщава \"Русская весна\". Видеото с куриозния случай веднага обиколи мрежата. Порошенко дава бюлетината на момченцето, което обаче я изпуска на земята и без да иска я настъпва. Дядото обаче успява да спаси ценния си глас и взима бюлетината обратно. След като гласува, Порошенко заявява, че \"днес украинският народ прави своя отговорен избор\". Сподели:", "date": "2019.03.31", "title": "Внукът на Порошенко едва не скъса бюлетината на дядо си (ВИДЕО)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv---%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B5-%D1%81%D0%BC%D0%B5-%D0%B8%D0%B4%D0%B5%D0%B0%D0%BB%D0%BD%D0%B8-%D0%BD%D0%BE-%D0%BF%D0%BE-%D0%B4%D0%BE%D0%B1%D1%80%D0%B8-%D0%B2%D1%81%D0%B5-%D0%BE%D1%89-news830577.html", "text": "Премиерът Бойко Борисов и лидер на ГЕРБ Бойко Борисов и лидерът на СДС Румен Христов поздравиха номинираните в евролистата с кратко слово. \"Уважаеми колега Христов, гледам надписите виж как добре се получава - Съюз на демократичните гражданите в европейската народна партия\", отбеляза Борисов. \"Изборите, за ЕП винаги са минавали под мотото че Брюксел е далеч от България и избираме едни скъпо платени чиновници, които не са важни, но за пакета мобилност месеци наред работа, чартъри, камиони шофьори, депутати, протести митинги, и накрая двама излъчени от България не отиват на гласуването трима но с два гласа тази сага не приключи в полза на България- българи отрязаха главата на транспортните фирми и сега чудеса правим за да отложим това във времето\", заяви още той. \"Важно ли е - два гласа и после резултатът какъв е - пет години е бил там, а сега слагат друг водач на листата, за нашите опоненти в ляво не искам да говоря не са ми интересни. Нагледал съм се  - боксьори, борци, клипове, кризи в боклука ходеха да чистят с Вълка нощно време... По ме е яд за тези които са в дясно и цялата им кампания ще е против нас, те не се бият с БСП, една дума не казват там, те нямат за задача да изправят депутати, да се борят срещу нас, а да върнат на власт БСП и ДПС\", посочи лидерът на ГЕРБ. \"Защо техните избиратели не си задават въпроса какво ще стане като свалят ГЕРБ и СДС, какво ще правят в тяхната кампания си е тяхна работа. Лошо е, когато ни хващат в грешки. За хората от БСП апартаментите и ниските цени не са проблем. От 9 септември до днес живеят в резиденции. Прибраха всичко на хората и не могат да почувстват какво се е случило и как се случа. Лошо ни удариха и това зависи дали сме си сложили голяма обеца на ухото. Аз нямам съмнение, че тази листа е по-добра от всяка една и, гледайки я, се виждат красиви, млади и можещи хора. Речта на Томислав ме впечатли, защото не съм го виждал да говори партийно\", отбеляза Бойко Борисов. \"Забранявам ви да се вкарвате в говоренето на омразата, много са лесни, видими са, хората го знаят, ние трябва да говорим на хората, че дори когато грешим си, понасяме наказанията и си взимаме забележка и повече не го допускаме. Защото който не работи, не греши. Затова внимателно, с чувство за вина, за гордост от свършената работа по всяка една тема като им гледам водачите на листитe и хората единствено Станишев, никой друг няма компетентност кой ще излезе са се бори с нашите евродепутати\", заяви Борисов. \"Аз съм оптимист за Европа, познавам националистическите движения, те са популисти, но като дойде време за еврофондове всички искат да са в Европа, а тези които си тръгнаха в Лондон, виждаме, че не може да се коментира и на глас. Там ще берем горчивите плодове, защото отдавна казах, че ще има тежък Брекзит с последствия и върху Европа, и Великобритания. Защото като свършат парите започнат и кавгите\", пошегува се премиерът. \"На Мария Габриел винаги съм казвал Неделчева, но само да напомня че откъдето е жената от там е родата. В случая съм притеснен за австрийците и французите, не искам да сте кучки в предизборната кампания - с което се хвалят нашите опоненти.  Хората виждат какво правим, разширението на Младост, Хемус, Ананиев методиката за медицинските сестри\", посочи още Борисов. \"Удариха ни лошо, заслужено си понесохме шамара, но от тук да излезем силни и обединени, защото сме длъжни, както казаха от СДС да не допуснем тези ретроградни сили. Истински бих помолил българите да гласуват за нас. Не сме идеални, но по-добри все още няма\", заяви Бойко Борисов. Излизащите от залата представители на ГЕРБ и СДС бяха единодушни пред камерата на ПИК TV, че очакваните 8 евродепутатски места са напълно реалистични. Сподели:", "date": "2019.03.31", "title": "ПЪРВО В ПИК TV - Борисов след обявяването на евролистата: Не сме идеални, но по-добри все още няма (ОБНОВЕНА)"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8%D1%85%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-news830628.html", "text": "С приключването на гласуването започна преброяването на бюлетините за определяне на местните органи на властта през следващите пет години. Час по-рано, в 16 ч. днес, приключи изборният ден в 32 окръга в Източна Турция. В 16 ч. бяха затворени избирателните секции в окръзи като Диарбекир, Тунджели, Ван, Хаккяри, Карс, Тунджели, Агръ. Вотът днес е разглеждан като тест за популярността на президента Реджеп Тайип Ердоган, който не е губил избори от изкачването си на власт през 2002 г., посочва Асошиейтед прес. Силно представяне на местните избори на управляващата Партия на справедливостта и развитието (ПСР) ще укрепи допълнително доминацията на Ердоган и контрола му над президентството, парламента и местната власт. Евентуална загуба на главни градове обаче може да е сигнал за отслабване на хватката на партията му над властта. Приключи изборният ден в цяла Турция, след като избирателните секции по план затвориха врати в 17 ч. днес, съобщава електронното издание на турския в. \"Миллиет\". Сподели:", "date": "2019.03.31", "title": "Приключиха изборите в Турция"}
{"url": "https://pik.bg/%D1%89%D0%B0%D1%82%D1%8A%D1%82-%D0%B4%D0%B6%D0%BE%D1%80%D0%B4%D0%B6%D0%B8%D1%8F-%D0%BF%D1%80%D0%B8%D0%B5-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D1%82%D1%80%D0%BE%D0%B3%D0%B8%D1%82%D0%B5-%D0%B7%D0%B0%D0%BA%D0%BE%D0%BD%D0%B8-%D0%B7%D0%B0-%D0%B0%D0%B1%D0%BE%D1%80%D1%82%D0%B0-%D0%B2-%D1%81%D0%B0%D1%89-news830479.html", "text": "Губернаторът на южния американски щат Джорджия се очаква да подпише закон, с който беше забранено прекъсването на бременността, ако лекарят установи, че плодът има сърдечен ритъм, предаде БГНЕС. Вчера Законодателното събрание одобри закона, който вече беше определен като един от най-строгите законодателни актове за аборта в САЩ. Темата за аборта е един от най-противоречивите въпроси в страната и редица щати вече опитаха да наложат ограничения върху прекъсването на нежеланата бременност. Долната камара на Законодателното събрание на Джорджия одобри „закона за сърдечната дейност“, който забранява да се извършва аборт, ако плодът има сърдечен ритъм – след 6-та седмица – нещо, което се случва в момент, в който повечето жени дори не знаят, че са бременни. „Джорджия цени живота. Ние защитаваме невинните и говорим вместо тези, които не могат да се защитят“, посочва губернаторът републиканец Браян Кемп в изявление,в което поздравява законодателите за решението им да подкрепят закона. Най-голямата организация за защита на човешките права в страната– Съюза за американски граждански свободи, обяви, че ще оспорва закона в съда. Върховният съд на САЩ легализира абортите в цялата страна през 1973 година. Джорджия е важна дестинация за заснемане на различни филмови и телевизионни продукции, като редица известни холивудски звезди заплашиха да преместят снимките си другаде, ако законът бъде подписан официално. Под писмото с предупреждението, отправено към законодателите се подписаха актрисата алиса Милано и колегите й Алек Болдуин, Ейми Шумър, Бен Стлър, Сара Силвърман, Миа Фароу и десетки други. Сподели:", "date": "2019.03.31", "title": "Щатът Джорджия прие един от най-строгите закони за аборта в САЩ"}
{"url": "https://pik.bg/%D1%88%D0%BE%D0%BA-%D0%BE%D1%82%D0%B2%D1%8A%D0%B4-%D0%BE%D0%BA%D0%B5%D0%B0%D0%BD%D0%B0-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B3%D0%BE%D0%BB%D1%8F%D0%BC%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news830576.html", "text": "Центърът на Далас Маверикс Кристапс Порзингис е разследван от полицията в Ню Йорк по обвинение в изнасилване, пише New York Post. Позовавайки се на неназован правен източник, медията твърди, че тази седмица жена съобщава в полицията за предполагаемото нападение от февруари 2018 г. Тя обяснява, че досега си е мълчала, защото е обмисляла дали да вземе 68 хил. долара от Порзингис, за да не излизат нещата наяве. New York Post твърди, че според полицията думите й са \"правдоподобни\", макар да докладва цели 13 месеца след инцидента. Адвокатът на Порзингис излезе с изявление пред ESPN, което отрича обвинението. Въпросната жена е била съседка на латвиеца по времето, когато играеше за Ню Йорк Никс. Той я е поканил в дома си на 7 февруари, когато по нейни думи е станало посегателството, акцентира \"Топспорт\". Сподели:", "date": "2019.03.31", "title": "Шок отвъд Океана: Обвиниха голяма спортна звезда в изнасилване"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B2%D0%BC%D1%80%D0%BE-%D0%BE%D1%82-%D0%B1%D1%83%D1%80%D0%B3%D0%B0%D1%81-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB-%D0%B0-%D0%B8-%D1%80%D0%BE%D0%B4%D0%B8%D1%82%D0%B5%D0%BB-%D0%B1-%D0%B2-%D1%81%D0%B8%D1%81%D1%82%D0%B5-news830626.html", "text": "Сериозен джендър скандал гръмна в Бургас по-рано днес. В сайта на общината в тестовата все още система за кандидатстване за първи клас, баща и майка са били заменени от \"родител А\" и \"родител Б\". \"След като разбрах това нещо проверих в сайта на общината и там пише майка и баща\", каза ексклузивно пред ПИК общинският съветник от ВМРО в Бургас Георги Дракалиев. \"Ако преди това е пишело \"родител А\" и \"родител Б\", то значи някой сериозно трябва да отговори на въпроса, защото в българските документи и закони не съществуват такива термини като \"родител А\" и \"родител Б\", а има само майка и баща и това го има навсякъде. Не смятам, че някой се е объркал и е заменил майка и баща с родител А и Б\", продължи той. \"Дано да не е някаква манипулация и някой да прави скандали, защото напоследък се нагледахме на много добри изпълнения с фотошоп. Но ако е така наистина смятам, че е недопустимо и трябва да се направи една проверка и да се разбера кой го е допуснал\", завърши Дракалиев. Проверка на медията ни установи, че \"родител А\" и \"родител Б\" са премахнати и вече фигурира \"майка\" и \"Баща\". Все още не е ясно дали става дума за провокация или за грешка. Сподели:", "date": "2019.03.31", "title": "САМО В ПИК: Общински съветник на ВМРО от Бургас с коментар за родител А и родител Б в системата за първи клас"}
{"url": "https://pik.bg/%D1%80%D0%BE%D0%B4%D0%B8%D0%BB%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D1%8F%D0%BC%D0%B1%D0%BE%D0%BB-%D0%B7%D0%B0%D1%82%D0%B2%D0%B0%D1%80%D1%8F-%D0%B5%D1%82%D0%BE-%D0%B7%D0%B0%D1%89%D0%BE-news830567.html", "text": "Родилното отделение в Областната болница в Ямбол затваря от 1 април (понеделник), съобщи БТВ. Причината е липса на лекари. В неонатологията на отделението има модерна техника, но лекари няма. В акушеро-гинекологичното отделение ситуацията е същата – двама лекари, които дават двойни дежурства. Миналата година в Ямболската болница са родени над 400 бебета. Сподели:", "date": "2019.03.31", "title": "Родилното отделение на Областната болница в Ямбол затваря. Ето защо"}
{"url": "https://pik.bg/%D1%83%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%B0%D1%80%D0%BA-%E2%80%9E%D0%BF%D0%B8%D1%80%D0%B8%D0%BD%E2%80%9D-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%B4%D0%B5%D0%BC-%D0%B5%D0%B7%D0%B5%D1%80%D0%B0-news830560.html", "text": "Седем от езерата в Национален парк  „Пирин” са  силно замърсени от пашуването на животни във високите части на планината.  Ограничаването им с електропастири и последващо възстановяване на естествената им структура  са част от мерките на парковата дирекция за подобряване на екологичното състояние в защитената територия, съобщава БНР. Замърсените от пашуващи животни  езера са в района  на Сандански, Кресна и Дамянишкия дял над Банско, разясни директорът на парка Росен Баненски. След ограничаването на достъпа до езерата, ще бъдат приложени специални мерки за тяхното почистване и възстановяване на структурата им. Другият проблем, който вече е забелязан в неголеми територии на надморска височина около 2 000 метра, е короядът по дърветата. Всички дейности за подобряване на природозащитното състояние на НП „Пирин“ са разписани в проект , финансиран по ОП „ Околна среда“ с близо 6,3 млн. лева , който ще се изпълнява в следващите 43 месеца. Сподели:", "date": "2019.03.31", "title": "Управата на Национален парк „Пирин” със спешни мерки срещу замърсяването на седем езера"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%BE-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B3%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-%D0%BA%D0%BE%D0%BB%D0%B0-%D0%B8-%D0%BC%D0%BE%D1%82%D0%BE%D1%80-%D1%81%D0%B5-%D0%BE%D1%82%D0%BD%D0%B5%D1%81%D0%BE%D1%85%D0%B0-%D1%81%D0%BD%D0%B8%D0%BC%D0%BA%D0%B8-news830630.html", "text": "Лек автомобил Фиат Пунто и мотоциклет се удариха на светофар на столичния булевард \"Данаил Николаев\".  На място има кола на Спешна помощ и два екипа на пътна полиция. Предполага се че инцидента е станал в следствие отнемане на предимство на единия от водачите. Образувало се е задръстване в посока гара Подуяне. Сподели:", "date": "2019.03.31", "title": "Катастрофа до Централна гара в София, кола и мотор се отнесоха (СНИМКИ)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%BB%D0%B0%D0%BA-%D0%B1%D0%BB%D1%8A%D1%81%D0%BD%D0%B0-%D0%B6%D0%B5%D0%BD%D0%B0-%D0%BA%D1%80%D0%B0%D0%B9-%D1%81%D0%B8%D0%BC%D0%B8%D1%82%D0%BB%D0%B8-news830629.html", "text": "Влак блъсна 47-годишна жена в района на гара Симитли, съобщава БГНЕС. Пострадалата е настанена в отделението по хирургия на болницата в Благоевград с политравма. Сигналът е подаден към 15.15 ч. Пътническият влак Благоевград-Петрич удари жената на прелеза преди гарата. По първоначална информация тя била повлечена от струята на влака и паднала край релсите. От БДЖ съобщават, че влакът е в престой и трупа закъснение до приключване на следствените действия. Сподели:", "date": "2019.03.31", "title": "ОТ ПОСЛЕДНИТЕ МИНУТИ: Влак блъсна жена край Симитли"}
{"url": "https://pik.bg/%D0%BD%D0%B0%D0%B7%D0%BE%D0%B2%D0%B0%D1%85%D0%B0-%D0%BD%D0%B0%D0%B9-%D0%B2%D1%80%D0%B5%D0%B4%D0%BD%D0%B0%D1%82%D0%B0-%D0%BF%D0%BE%D0%B7%D0%B0-%D0%B7%D0%B0-%D1%81%D1%8A%D0%BD-%D0%B5%D1%82%D0%BE-%D0%BA%D0%BE%D1%8F-%D0%B5-news830516.html", "text": "Специалисти от американската клиника Майо направиха изследване и обясниха коя е най-вредната поза за сън. Учените стигат до извода, че лошо влияние на здравето оказва спането по корем. Първо - тази поза не позволява да се диша с пълни гърди и второ - при нея се схващат мускулите на шията. Освен това, когато се спи по корем, гърбът се извива и оказва натиск върху вътрешните органи, съобщава Bustle. По-рано стана ясно, че добрият сън предпазва от Алцхаймер. Сподели:", "date": "2019.03.31", "title": "Назоваха най-вредната поза за сън. Ето коя е"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BB%D0%B8%D0%BA%D1%83%D0%B2%D0%B0%D1%82---%D1%86%D1%81%D0%BA%D0%B0-%D0%B3%D1%80%D0%B0%D0%B4%D0%B8-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%BE-%D0%B1%D0%B8%D0%B6%D1%83-news830529.html", "text": "В петък ръководството на ЦСКА изрази официално намеренията си да построи нов стадион. Според \"Тема Спорт\", плановете на \"червените\" са \"Армията\" да бъде напълно реконструирана, а капацитетът ѝ ще надхвърля 25 000 места. Предстои да се обяви как ще бъде построен стадионът - дали сектор по сектор, или арената ще бъде затворена напълно. ЦСКА може да домакинства на националния стадион \"Васил Левски\", докато траят дейностите, допълва медията. В проекта на гранда е заложено изграждането на подземен паркинг. Наличието на достатъчно места за автомобили е сред задължителните условия за издаване на лиценз от УЕФА с висока категория. Сподели:", "date": "2019.03.31", "title": "ФУТБОЛНО ТОРНАДО: \"Армейците\" ликуват - ЦСКА гради емблематично бижу?"}
{"url": "https://pik.bg/%D1%80%D0%BE%D0%B6%D0%B4%D0%B5%D0%BD%D0%B8%D0%BA%D1%8A%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%B8%D0%BB%D0%B8%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D1%80%D0%B0%D0%BD%D0%B4%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news830558.html", "text": "- Успял, щастлив и реализиран от гледна точка на футболист и ръководител - доста купи, титли, отличия, призвания и награди съм получил. Щастлив съм, защото създадох прекрасно семейство. Имам невероятна съпруга, винаги е била моят ангел спасител. Преди 16 години след всичко, което ми се случи, ме върна към живота (б.а. -тогава му откриват проблеми със сърцето). Благодарен съм на най-скъпите ми хора. Дъщерите ми Катрин и Натали са моята гордост. Пожелавам на всички добри хора по света да имат такива семейства. А най-хубавото сега са четирите внучета. Дай Боже някое от момчетата да ме наследи на терена и да ме задмине. Семейството винаги ми е носило радост и ми е помагало. Лесно е, когато си на върха и хората да са около теб. Но в трудните моменти, а те за мен в спортната ми кариера бяха доста -здравословни проблеми и контузии, ако не бяха близките около мен, не знам дали щях да чествам сега тези 55 години. Благодаря им за всичко. За нещата, постигнати като футболист, имат заслуга ръководителите ми, съотборниците ми, треньорите ми - от първия, когато бяха на 10 години, до последния. А за да бъда този Ники Илиев - такъв ме направи страхотната, великата публика на Левски. - Може да ви изненада, но ще бъда честен - нито това, че бях футболист на годината, бронзовият медал от световното през 1994-а или пък капитанската лента в Левски и националния отбор може да се сравнява с признанието да бъда първият футболист, който излиза от България в най-силния шампионат в света (б.а. - през 1989 преминава от Левски в тима от Серия А Болоня). Това бе признание за целия ни футбол. Левскарите могат да се гордеят с това, че този играч е техен юноша. За мен бяха платени 1,8 милиона долара, но сумата нарасна докъм 2 милиона, защото след това в три поредни години Болоня плащаше за лагери на Левски. Рийкард струваше 1,75 милиона долара на Милан, а Бреме 1,25 милиона на Интер! Бях по-скъп от тях! - За съжаление сега отборът не носи радост не само на мен, а и на публиката си. Да си спомним само какви събития се разиграха в последните 2 години. Не може Левски да се дава на човек... По неговите думи разбрах, че Левски \"му е набутан\" на Спас Русев. Недопустимо е да направиш такова изказване. За Левски и ЦСКА не може така да се говори. Не знам как хора, които натрупват милиони дългове - Венци Стефанов казва, че са над 39 милиона, а и на ЦСКА бяха доста, не си получат заслуженото? Не може само заради лични интереси да се съгласиш, да ти \"набутат\" едва ли не Левски. Това, естествено, означава, че не управляваш със сърце, душа и любов. А това е Отбора на народа. За него трябва да се дава всичко. Мисля, че всеки трябва да си понесе последствията за случилото се в Левски в последните 2 години и за натрупаните милиони. - Защото не пестя истината. Затова и често не сте ме виждали в управлението на футбола. Много хора не обичат да им се казва истината, когато не им изнася. А от моите уста боли доста. Но всичко, което съм правил и ще продължавам да правя, е за интереса и доброто бъдеще на Левски и националния отбор. Затова няма да спестявам критики. Ако допусна грешка, ще си я призная. Аз не се церемоня - премиер, президент... В тази страна съм бил и с много политици на една маса и винаги съм им казвал нещата - \"право куме в очи\". Боляло ги е. Не може да се критикува, като футболът е зле, а когато сме печелили нещо, всички да идват още на летището и да се снимат. -    Всеки, който обича клуба, се надява всяка промяна да е за добро. Васил Божков е човек с доста добри финанси и в никакъв случай не смятам, че нещата ще продължат както в последните 2 години. Виждате, че веднага са се платили 3 милиона лева, за да се спаси евролицензът на Левски. Това означава, че той ще започне стабилизирането на клуба. Това е най-важното нещо на този етап, независимо от резултатите на отбора. Левски трябва да е финансово стабилен. А как се покриват тези дълговете? Не мога да ви кажа, но разчитаме на такива хора. Дано и на Васил Божков не са му набутали Левски, както се изрази Спас Русев. Искам да е така, надявам се да е и клубът да се оправи. Когато бях в Левски със собствениците Иво Тонев, Ники Иванов и Сашо Ангелов, първата и основна задача беше клубът да е финансово стабилен. Веднага започнахме да изплащаме задълженията към НАП, с риск да даваме по-малки заплати за играчи. Преди 2,5 години оставихме Левски с 12 милиона лева дълг за трибуната, които трябваше да се изплащат за години напред, а към НАП бяха останали 4 милиона. Как от 16 станаха 39 милиона задълженията? Това е престъпление. Някой не само се е упражнявал върху Левски, но се е опитвал да го фалира. - Не един път съм казвал, че се пишат неверни неща за играчите на Левски. Истината е, че сините нямат добри централни защитници, дори и добри бекове. Вижда се, че когато целият отбор играеше в дефанзивен план, тогава нещата се получаваха. Но когато средната линия и нападението не подкрепят хората от отбраната, става ясно, че тези футболисти са много слаби и не заслужават да играят в Левски. Давид Яблонски... Това е голямо петно за клуба, а ти да искаш да му продължиш договора. На футболист, който е осъден в родината си за манипулиране на мачове! За мен клубът по най-бързият начин трябваше да се разграничи от този футболист, а не да му предлага договор. Това е едната страна. Да погледнем футболната - когато излезе срещу него човек на скорост, лъсва, че е бавен и трудно повратлив. Къде е Деян Иванов? В това момче инвестирахме пари - оперирахме го, спасихме му кариерата! Момчето се раздаваше на терена, бе водеща фигура в Ботев Враца. Защо не играе? Той е много добър футболист, юноша на клуба е! Отдавна трябваше да е титуляр още при нас показваше, че имаше качества за такъв. Вместо това се пускат измислени герои, които никога няма да играят със сърце за Левски. - В един момент отговарях за нея заедно с Ясен Петров. Тогава школата даваше 23-има национали. Всички набори имаха възможност да вземат титлата. Но това не бе целта, а създаване на футболисти за първия отбор. Вместо това излизат статистики, че в първите 3-4 отбора в класирането има 50 чужденци?! Та в тях няма българи, да не говорим за юноши. На много места не се работи правилно в школите. В Левски, за да тръгнат нещата, трябват промени. Главната трябва да дойде с взимането на качествен методист от Западна Европа, например от италианската или холандската школа! Отделно трябва да се повиши квалификацията на треньорите на децата. Част от тях сами признават, че на моменти зациклят. На това трябва да обърне внимание и БФС. Сподели:", "date": "2019.03.31", "title": "Рожденикът Николай Илиев с горещ коментар за гранда от \"Герена\""}
