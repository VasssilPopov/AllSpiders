{"url": "http://pik.bg/%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BB%D0%B8-%D0%BD%D0%B8-%D0%BE%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8%D1%8F%D1%82-%D1%82%D0%B5%D0%BD-news755559.html", "text": "С идването на юни слънцето става все по-силно. Дори и при по-облачно време, тялото ни е изложено на вредните UV лъчи и лесно може да изгори. Затова на помощ идва слънцезащитната козметика, която предпазва до някаква степен кожата, но не на 100%. Ако имаме по-чувствителна кожа и почивката на море е твърде далеч, може да използваме автобронзант, който е безвреден, пише тялото.бг. Според изследване на Американската академия по дерматология, един на всеки пет американци най-вероятно ще развие рак на кожата в даден момент от живота си. Причината е, че голяма част от тях не са използвали продукти за предпазване от слънчево изгаряне или са се доверили на фалшиви. Съществуват най-различни продукти за изкуствен тен – кремове, спрейове, хапчета. Повечето от тях предпазват кожата от ултравиолетовите лъчи и започват да действат между 30 минути и 1 час след нанасянето им. Дерматолози твърдят, че най-ефективните продукти за фалшив тен трябва да съдържат като основна съставка дихидроксиацетон – добавка за цвят. Тя е сладка на вкус и реагира с мъртвите клетки на повърхността на кожата. При взаимодействието между тях се получава оцветяване или потъмняването, към което много хора се стремят през този сезон. Всеки ден кожата отделя милиони мъртви кожни клетки, като изцяло нов епидермис се получава след 35 до 45 дни. Промяната на цвета обикновено става от пет до седем дни след използването на слънцезащита с въпросната съставка. Ето защо за хубав тен и здрава кожа е по-добре да ползваме бронзанти. Какво представляват различните продукти за изкуствен тен? Козметика, ускоряваща потъмняването – най-вече лосиони или хапчета, които съдържат аминокиселина, наречена тирозин. Подобно на слънчевите лъчи, тези продукти стимулират и увеличават образуването на меланин в кожата. Те не са подходящи за хората, които имат чувствителна кожа, която лесно изгаря и почервенява след плаж. Бронзанти – козметика (най-вече лосиони и спрейове) за хората, които искат да имат тен целогодишно. След като бъде нанесена, тя лесно може да се отмие със сапун и вода. Но щади кожата, стига да знаем кой цвят е подходящ за нашата и как да го нанесем правилно. Хапчета – хит в САЩ. Те съдържат кантаксантин – често използвана съставка за оцветяване на определени храни. Нейното количество в слънцезащитните продукти е малко и безопасно за кожата. След като медикаментите бъдат изпити по предписание на специалист, те водят до оранжево-кафеникаво оцветяване на кожата, което трае няколко дни. Но тези хапчета имат странични ефекти като обриви и пъпки по кожата, проблеми със зрението. Как да ги използвате правилно? Ако предпочитате да използвате бронзанти и изкуствен тен вкъщи, първо се консултирайте с вашия дерматолог дали кожата ви ще понесе тази химия. Също така прочетете внимателно състава на продуктите за изкуствен тен, които купувате. Ако нанасяте козметиката сами, бъдете внимателни в областта на очите, ушите, около косата. За да не станете на петна или пропуснете някой участък от тялото, най-добре използвайте специалните кабинки в козметичните салони. Там ще ви дадат специални очила и инструкции, за да се предпазите от вдишване или попадане на спрея в очите. Сподели:", "date": "2018.06.05", "title": "Предпазва ли ни от слънцето изкуственият тен?"}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BA%D1%80%D0%B0%D0%B4%D0%BB%D0%B0-%D0%BE%D0%B1%D1%80%D0%B0-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2%D0%B7%D0%B5%D0%BB%D0%B0-%D1%81%D0%B0%D0%BC%D0%BE-%D1%81%D0%BA%D1%8A%D0%BF%D0%B8-%D0%BB%D1%83%D0%BA%D0%B0%D0%BD%D0%BA%D0%B8-%D0%B8-%D1%81%D0%B8%D1%80%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news755512.html", "text": "Бременна жена отмъкна стока за близо 40 лева от магазин в пловдивския квартал Кючук Париж, сигнализира собственикът на обекта. Кражбата била извършена на Задушница – 26 май, предава Трафик Нюз. Магазинът се намира на кръстовището на \"Никола Вапцаров\" и \"Пере Тошев\". Повече от пет минути, жената обикаляла магазина и само разглеждала, но нищо не купила. След като си тръгнала, собственикът проверил записите от охранителните камери, заради странното поведение на жената. „Вижда се как взима продукти, прикрива ги под \"ветрило\" от картички в едната ръка и след като се скрие някъде ги пъха в чантата си. След направената ревизия на секторите от където взимаше, установихме липси за около 40лв.”, разказва собственикът. Жената била задигнала предимно скъпи луканки и сирена. Магазинерът се надява като разпространи видеото от кражбата да предпази и други свои колеги от въпросната жена. Междувременно друга нелепа кражба предизвикала възмущението му, този път не на скъп артикул, а на строителна макара. Тя била поставена като импровизирано столче пред обекта, а една от клиентките просто си я харесала и си я взела. Явно е решила, че щом не е в магазина, а е оставена отвън е безплатна… Сподели:", "date": "2018.06.05", "title": "Бременна крадла обра магазин! Взела само скъпи луканки и сирена (СНИМКИ/ВИДЕО)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BA%D0%BB%D0%BE%D0%BD-%D1%80%D1%83%D1%85%D0%BD%D0%B0-%D0%B2%D1%8A%D1%80%D1%85%D1%83-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B5%D0%B4%D0%B2%D0%B0-%D0%BD%D0%B5-%D1%83%D0%B1%D0%B8-%D0%B6%D0%B5%D0%BD%D0%B0-news755527.html", "text": "Силният вятър в Кърджали прекърши огромен клон на иглолистно дръво в квартал „Възрожденци”, който едва не уби жена. Той се стоварил върху паркиран автомобил в локалното платно на булевард „Христо Ботев”. „Тъкмо минавах по тротоара, когато дървото падна. Разминах се буквално на сантиметри”, разказа кърджалийка, цитирана от \"Родопи24\". Припомняме, че днес и утре в региона е обявен жълт код за гръмотевични бури и дъждове, възможни са и градушки. Сподели:", "date": "2018.06.05", "title": "Огромен клон рухна върху автомобил, едва не уби жена! "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%81%D0%BA%D0%B8%D1%8F%D1%82-%D1%81%D0%B8%D0%BD-%D0%BC%D0%B8%D1%82%D0%BA%D0%BE-%D0%B4%D0%B8%D0%BD%D0%B5%D0%B2-%D0%BD%D0%B0%D1%82%D1%80%D0%BE%D0%B2%D0%B8-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D0%B5%D0%BC%D0%B0%D0%BD%D1%83%D0%B5%D0%BB%D0%B0-news755489.html", "text": "Бившият на Емануела, Митко Динев, е натровил сина им Димитър. Чалга дивата е подала сигнал до социалните служби. В него Емануела описва изключително безотговорното поведение от страна на таткото. Миналата седмица наследникът на фамилията Диневи е взел при себе си малчугана. 3-годишният Митко имал непоносимост към няколко вида храни, сред които са яйцата. Майка му Емануела дори е удостоверила този факт, като е извадила медицински изследвания. Въпросните резултати, потвърждаващи проблема, са връчени и на бащата, за да е осведомен и да ги има предвид и да не позволява да попадат в устата на хлап. На пръв поглед това е съвсем елементарна задача. След като върнал преди дни детето при майка му се оказало, че бившият й всеки ден е тъпчел наследника си с яйца, разкрива \"Хотарена\". Последствията са неприятни за малкото дете - Мити е започнал да повръща и е откаран спешно при лекар. Съвсем логично след случилото се е притеснената Емануела да подаде сигнал до социалните служби. Митко Динев неведнъж е доказал неспособността си да бъде родител и да се грижи за сина си. През изминалите години почти всички пъти, в които е взимал малкия при себе си, нито една вечер не е прекарал с него, а го е оставял на специално наета за целта бавачка. Не е стоял над леглото му, за да го приспива като истински баща, а вместо това е предпочитал да си развява свободията из нощните заведения. Нещо повече - Мити неколкократно се е връщал болен след уикендите, прекарани със своя татко. Историята помни по-сериозен случай от миналата година, при който детето също е било прието по спешност в болницата. Сподели:", "date": "2018.06.05", "title": "СКАНДАЛ! Милионерският син Митко Динев натрови бебето на Емануела! "}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B8%D1%80%D0%B5%D0%BD%D0%B0-%D0%BC%D0%B8%D0%BB%D1%8F%D0%BD%D0%BA%D0%BE%D0%B2%D0%B0-%D0%B3%D0%BE%D1%80%D0%B4%D0%B0-%D1%81-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D1%89%D0%B5%D1%80%D0%BA%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0%D1%82%D0%B0-%D0%BC%D0%B5%D0%BB%D0%B0%D0%BD%D0%B8-%D1%80%D0%BE%D1%83%D0%B7-%D0%BB%D1%8A%D1%81%D0%BD%D0%B0-%D0%B2-%D1%86-news755519.html", "text": "Когато срещнеш порасналата си дъщеря в центъра на столицата, написа тя под снимките и отбеляза, че се чувства щастлива. Приятели и фенове на Ирена се радват на порасналото момиче. Мелина-Роуз е нейна дъщеря от предишния й брак с Росен Чолов-Чолата, който бе арестуван за сводничество. От същия брак тя има още три деца, а от новия си мъж - Никола Чолаков има дъщеря Виктория. В момента е бременна с шесто. Мелина-Роуз пък трупа опит за подиума в агенцията на Жени Калканджиева „Визаж“. Сподели:", "date": "2018.06.05", "title": "Бременната Ирена Милянкова горда с най-голямата си щерка! Красавицата Мелани-Роуз лъсна в центъра на София (СНИМКИ)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81-%D0%BD%D0%B0%D0%B4-60-%D0%BD%D0%B0-%D1%81%D1%82%D0%BE-%D1%81%D0%B5-%D0%BF%D0%BE%D0%B2%D0%B8%D1%88%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%BE%D1%82%D0%BE-%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D0%B3%D0%BB%D0%BE%D0%B1%D0%B8%D1%82%D0%B5-%D0%BE%D1%82-%D0%BD%D0%B0%D1%80%D1%83%D1%88%D0%B8-news755528.html", "text": "С над 60% се повишило доброволното плащане на глобите от нарушители. Това каза комисар Бойко Рановски, началник отдел „Пътна полиция“ в Главна дирекция „Национална полиция“, по време на обществено обсъждане на тема: „Нови правила за движение по пътищата – предизвикателства и решения” в Благоевград . Той подчерта, че направените промени през последните години в Закона за движение по пътищата ще дадат резултат в бъдеще. „Сериозното намаление на произшествията през първите пет месеца показва, че всички промени, които са приети, започват да дават своя резултат. Не на последно място преоборудването на „Пътна полиция“, на контролните органи, осигуряване на необходими средства за контрол и технически средства за автоматизиран контрол, дават своя резултат“, каза още Рановски. Сподели:", "date": "2018.06.05", "title": "Шефът на Пътна полиция: С над 60 на сто се повиши доброволното плащане на глобите от нарушители "}
{"url": "http://pik.bg/%D0%BD%D0%B5%D0%BF%D1%83%D0%BA%D0%B8%D1%81%D1%82%D0%BA%D0%B0-%D1%82%D0%B8%D1%82%D0%B0-%D1%81-%D1%87%D0%B5%D1%85%D0%BB%D0%B8-%D0%BD%D0%B0-%D0%B1%D0%B0%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news755523.html", "text": "Поп дивата Тита изкара голяма част от абитуриентския си бал по... чехли. \"До 8 сутринта празнувахме, което за мен е нещо ново, защото аз, дори когато съм на участие, се прибирам веднага. На дискотека отидох с чехли, това беше забавно, защото на другия ден ми предстоеше участие. Щях да съм отново на токчета, затова си позволих в Силистра да си обуя чехлите\", призна Тита пред \"Папараци\". Иначе на бала си изпълнителката се нагизки с рокля на дизайнерката Евгения Борисова в цвят пепел от рози с пера. Тя заслужи аплодисменти за изисканата си визия. Неотлъчно до Тита по време на тържеството е бил нейният приятел. \"В балната нощ моите съученици ме поздравиха, но странното беше, че само аз плаках от всички три паралелки и не мога да си обясня защо. Само като си помислих, че от тук нататък всеки ще поеме в своя посока, ще се разделим и се натъжих. Много съм чувствителна и много изживявам нещата\", добави Тита. Сподели:", "date": "2018.06.05", "title": "НЕПУКИСТКА! Тита с чехли на бала (СНИМКА)"}
{"url": "http://pik.bg/%D0%B1%D0%B0%D0%BB%D1%8A%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D1%8A%D1%89%D0%B5%D1%82%D0%BE-%D1%81%D0%B8-%D0%BD%D0%BE%D0%B2%D0%B8%D0%BD%D0%B8-%D1%89%D0%B5-%D0%B8%D0%BC%D0%B0-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%8E%D0%BD%D0%B8-news755494.html", "text": "Красимир Балъков говори накратко по повод бъдещите си намерения. Той е раздвоен между Етър и ЦСКА. Единият вариант е да остане треньор на виолетовите, а другият - да заеме директорски пост на \"Армията\". \"В момента съм на почивка. Отдал съм се на заслужен отдих след трудната, но успешна битка за оцеляване с Етър. На 7 юни се прибирам в Германия. А яснота около бъдещето ми ще има между 10 и 15 юни. Тогава ще обявя своето решение. Не ме питайте нито за Етър, нито за ЦСКА. Нищо не се знае\", коментира Бала пред \"Тема Спорт\". \"Конкретно за Етър вече казах, че трябва да проведем много сериозен разговор с ръководството. Има доста неща, които искам да обсъдим и да видим как ще стоят занапред. Сега е много рано да се говори\", добави Балъков. Сподели:", "date": "2018.06.05", "title": "Балъков проговори за бъщето си: Новини ще има в средата на юни"}
{"url": "http://pik.bg/%D1%81%D1%82%D0%B0%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B2-%D1%80%D1%83%D1%81%D0%B8%D1%8F-news755496.html", "text": "Владимир Лисин е признат за най-богатият човек в Русия. Състоянието на собственика на Новолипецкия металургичен комбинат (НЛМК.) се оценява на 20,2 милиарда долара. Само от началото на годината то се е увеличило с 2,17 милиарда след поскъпването на акциите на НЛМК. През март Лисин бе обявен за най-богатия руснак от Форбс. Но в световния списък на най-богатите хора на планетата Лисин заема едва 45-то място. След него - и в руски, и в световен мащаб по богатство следва председателят на съвета на директорите на «Северсталь» Алексей Мордашов, който от началото на годината е забогатял с 506 милиона долара. Владимир Лисин е 62-годишен. През 1978 г. завършва Сибирския металургичен институт в Новокузнецк със специалност инженер-металург. Започва да работи още като студент като електростругар. След завършването на института работи в НПО «Тулачермет», после - в Карагандинския металургичен комбинат. През 90-те години влиза в състава на съвета на директорите на редица водещи руски металургични предприятия. Освен НЛМК, Лисин владее транспортния холдинг Universal Cargo Logistics, на когото принадлежи корабостроителната компания Volgo-Balt Transport Holding. Освен това е собственик и на радиостанцията Business FM. Владимир Лисин има трима синове. Бизнесменът се увлича от стрелба и колекционира каслински чугунни отливки. Сподели:", "date": "2018.06.05", "title": "Стана известен най-богатият човек в Русия "}
{"url": "http://pik.bg/%D0%BA%D0%B0%D0%B6%D0%B8-%D0%BC%D0%B8-%D0%BA%D0%B0%D0%BA%D0%B2%D0%B0-%D0%BC%D1%83%D0%B7%D0%B8%D0%BA%D0%B0-%D1%81%D0%BB%D1%83%D1%88%D0%B0%D1%88-%D0%B7%D0%B0-%D0%B4%D0%B0-%D1%82%D0%B8-%D0%BA%D0%B0%D0%B6%D0%B0-%D0%BA%D0%B0%D0%BA%D1%8A%D0%B2-%D1%81%D0%B8-news755399.html", "text": "Музикалните вкусове разкриват много за човешката личност, откриха учени от Кеймбриджския университет. Учените изследвали общите черти на хората, които имат сходни музикални предпочитания. Те установили, че тези, които харесват по-неангажираща, акустична музика са по-приказливи и енергични. Почитателите на операта пък са с по-богато въображение, обобщава резултатите \"Мирър\". В проучването участвали над 20 000 души с различни музикални предпочитания. Те трябвало да изслушат 25 непознати за тях откъса от разнообразни по жанр музикални произведения. Освен това участниците били подложени на тестове, които да определят какъв тип личност имат. Резултатите показват, че по-широко скроените личности харесват по-изтънчена музика, но не се впечатляват от неангажиращи, акустични песни. Екстровертите пък по-скоро предпочитат непретенциозна, акустична и релаксираща музика. \"Тези резултати показват, че музиката като форма на себеизразяване, разпространена във всички култури, дава важна информация за основни човешки психологически характеристики\", заявиха учените. Сподели:", "date": "2018.06.05", "title": "Кажи ми каква музика слушаш, за да ти кажа какъв си"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%80%D0%B5%D0%B6%D0%B8%D1%81%D1%8C%D0%BE%D1%80-news755531.html", "text": "Украинският режисьор Леонид Кантер бе намерен мъртъв в основаното от него арт-село в Черниговска област, съобщава ФАН, позовавайки се на прессекретаря на националната полиция на Украйна в Черниговска област Сергей Брил. Според полицията, 35-годишният Кантер сам е сложил край на живота си. Някои украински медии съобщават, че режисьорът е оставил и предсмъртно писмо. Леонид Кантер е украински режисьор, който става популярен и с документалния филм \"Доброволците на Божията чета\" за украинските военни в Донецк, както и с филма \"Мит\" за загиналия в Донбас украински оперен певец Василий Слипак. Кантер е още продуцент, пътешественик, автор на различни арт проекти, собственик на киностудия \"Лизард филмс\", заснела над 50 филма. Сподели:", "date": "2018.06.05", "title": "ТРАГЕДИЯ! Самоуби се украински режисьор "}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news755563.html", "text": "Регистрирано е земетресение с магнитуд 5.3 в Азербайджан, съобщава страницата на Европейския средиземноморски сеизмологичен център. Земетресението е станало в 21:40 българско време на 18 километра северно от град Гах в близост до границата с Русия и Грузия. Земетресението е станало на 10 километра дълбочина в земната кора. Усетено е в Азербайджан, Грузия и Русия. За сега няма данни за пострадали и материални щети. Сподели:", "date": "2018.06.05", "title": "Силно земетресение разлюля Азербайджан"}
{"url": "http://pik.bg/%D1%80%D0%B0%D0%B7%D1%80%D0%B8%D0%B2-%D1%81%D0%BB%D0%B0%D0%B2%D0%B8-%D0%B8%D0%B7%D0%BA%D0%B0%D1%80%D0%B0%D0%BB-%D0%BD%D0%B0%D0%B4-1-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D0%BA%D1%80%D0%B8%D1%81%D0%B8%D1%8F-%D0%BC%D0%B0%D0%BB%D0%BAa%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D1%81%D0%BA%D1%8A%D1%81%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B4%D1%8A%D0%BB-news754969.html", "text": "Работните отношения на Слави Трифонов с неговата любимка Крисия Тодорова приключиха. Дългия вече не е продуцент на ангелогласното хлапе от Разград, което на 1 навърши 14 години. Неин продуцент засега е баща й Марин Тодоров. Повече от ясно е, че причината за раздялата със Слави е финансова, макар тя да не се посочва официално. Като продуцент на детето-звезда, Дългия получавал 50% от хонорарите й. Ставало дума за наистина сериозни суми, особено преди години, когато малката сладурана имаше по 4-5 ангажимента в седмицата. Смята се, че в касата на Слави са влезли над 1 милион лева от талантливото дете, пише столичен седмичник. Звездата на Крисия изгря, когато бе едва 9-годишна именно във вечерното шоу. Момиченцето веднага се превърна в негова любимка, а Дългия имаше големи планове за нея. Шоуменът искаше да превърне хлапето в световноизвестна звезда, но уви, семейството й прекрати отношенията си с него. Крисия няма да участва в грандиозния концерт на „Ку-ку бенд” в Лондон, затова пък за английската столица заедно с музикантите на Слави ще излетят близнаците Хасан и Ибрахим, които заеха второ място на „Детската евровизия” преди 4 години. Сподели:", "date": "2018.06.05", "title": "РАЗРИВ! Слави изкарал над 1 млн. лева на гърба на Крисия! Малкaта певица скъса договора с Дългия заради пари"}
{"url": "http://pik.bg/%D0%B2%D1%80%D0%B0%D0%BD%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%83%D1%81%D0%BA%D0%B0-%D0%BB%D0%B8%D1%81%D1%82%D0%BE%D0%B2%D0%BA%D0%B8-%D0%BD%D0%B0-10-%D0%B5%D0%B7%D0%B8%D0%BA%D0%B0-%D0%B7%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8---%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D1%8F%D1%82-%D0%B0%D0%BA%D0%BE-%D1%81%D0%B0-%D0%B6%D0%B5%D1%80%D1%82-news755530.html", "text": "ОДМВР - Варна изготви листовки за чуждестранните туристи с препоръки как да реагират ако станат жертви на престъпление. Това съобщи директорът на Областната дирекция на МВР комисар Даниел Пашов, цитиран от Фокус. Пашов добави, че информационните материали са преведени на 10 езика. Те ще се разпространяват чрез туроператорите, в хотелите и в автобусите на масовия градски транспорт от аерогарата. Съветите са публикувани и на сайта на Областната дирекция. Полицията във Варна и през този туристически сезон продължава работа по предотвратяване на измами от улични сарафи. \"Печатните информационни материали се подготвят за втора поредна година\", допълни комисар Даниел Пашов. Сподели:", "date": "2018.06.05", "title": "Враненската полиция пуска листовки на 10 езика за чужденци - как да се справят, ако са жертва на престъпници"}
{"url": "http://pik.bg/%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B8-%D0%BB%D0%B5%D0%B4-%D0%BF%D1%80%D0%B8-%D0%BC%D1%83%D1%81%D0%BA%D1%83%D0%BB%D0%BD%D0%B8-%D0%BA%D1%80%D0%B0%D0%BC%D0%BF%D0%B8-news754819.html", "text": "За спортистите мускулните схващания са нещо познато, но дори хора, водещи заседнал начин на живот, поне веднъж са изпитвали болката и дискомфорта от получаването им. Тези схващания, популярни като мускулни крампи, представляват силна, болезнена и продължителна неволева мускулна контракция без възможност за отпускане. Могат да се получат както по време на тренировка, така и при всекидневни дейности, даже и по време на сън. Много хора са се събуждали посред нощ поради силни крампи на прасеца. Наистина мускулите на подбедрицата са най-податливи към спазми, но реално те могат да се получат на всеки един мускул. Схващането може да продължи само няколко секунди и да премине от само себе си, но понякога трае няколко минути, дори часове, без да отшуми напълно или да изчезне, и рецидивира няколко пъти за това време. В случай че мускулната крампа е по-тежка, може да опитате прости топлинни процедури: топъл компрес, вана или струя топла вода под душа. Това подобрява кръвообращението и помага за отпускането на мускулите. Оставете топлината да въздейства 15 минути, като през това време продължавайте леко да масажирате. Друг вариант е криотерапията. С торбичка, пълна с лед, или ледено блокче леко масажирайте около две минути, последвано от минута почивка. Повторете така 3-4 пъти. Освен че студът действа обезболяващо, след първоначалното свиване на кръвоносните съдове се получава подобряване на местното кръвообращение, което се проявява чрез светлочервения оттенък на кожата. Сподели:", "date": "2018.06.05", "title": "Топла вода и лед при мускулни крампи"}
{"url": "http://pik.bg/%D0%B3%D1%80%D0%B8%D1%88%D0%BE-%D0%B2%D0%B7%D0%B5-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D1%81%D0%B5-%D0%B3%D1%80%D0%B8%D0%B6%D0%B8-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D1%82%D0%B5%D0%BD%D0%B8%D1%81-%D0%B7%D0%B2%D0%B5%D0%B7%D0%B4%D0%B0%D1%82%D0%B0-news755495.html", "text": "Седем месеца след като най-добрият ни тенисист Григор Димитров прекрати едностранно отношенията си с мениджърската агенция на Роджър Федерер – \"Team8\", хасковлията се сдоби с нов представител. Той подписа с \"TLA Worldwide\", която се грижи за бизнес отношенията и рекламните договори на шампионката от US Open Слоун Стивънс, Бо Джаксън - един от най-великите атлети в историята на спорта и единственият стигал до \"All Star\" и в американския футбол, и в бейзбола. Григор изкара три години в агенцията на Роджър Федерер. \"Team8\" бе създадена в края на 2013 година от рекордьора по титли от Големия шлем и неговия дългогодишен агент Тони Годсик с идеята да привлекат едни от най-добрите спортисти от целия свят. Сподели:", "date": "2018.06.05", "title": "Гришо взе важно решение! Ето кой ще се грижи за парите на тенис звездата"}
{"url": "http://pik.bg/%D0%BC%D0%B8%D0%BB%D0%BA%D0%BE-%D0%BA%D0%B0%D0%BB%D0%B0%D0%B9%D0%B4%D0%B6%D0%B8%D0%B5%D0%B2-%D1%81%D0%B5-%D1%81%D0%B1%D0%BB%D0%B8%D0%B6%D0%B8-%D1%81-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B3%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D1%8A%D0%B1%D1%80%D0%B0-%D0%BF%D0%B0%D0%BB%D0%B0%D0%B2%D0%B8%D1%8F%D1%82-%D1%84%D0%BE%D0%BB%D0%BA-%D0%BC%D1%83%D1%81%D1%82%D0%B0%D0%BA-%D1%81%D1%8A%D1%81-news755493.html", "text": "Палавият мустак на поп-фолка Милко Калайджиев добави четири народни песни в репертоара си. Едно от парчетата е с Галина Венелинова - учителката на фолк дивата Галена по музика от родния й град Смядово. Засега певецът се радва на успех и обмисля опцията да запише цял албум. \"Хората ги харесват, обаждат ми се и ми казват: \"Милко, браво бе! Ти си можел да пееш и народна музика! Трябват ми още 4 -5 и може да издам фолклорен албум. Аз мисля, че ако го няма българският фолклор и ние ще изчезнем\", разказа пред \"Планета тв\" Калайджиев. Набеденият за Христофор Колумб на бг шоубизнеса за първи път се ориентира към народната музика от казармата насам. Песните, с които разгърна потенциала си, са \"Иван Калина думаше\", \"Равна зелена морава\", \"Момчил през гора вървеше\" и \"Сред село на мегдана\", пише \"Монитор\". Сподели:", "date": "2018.06.05", "title": "Милко Калайджиев се сближи с учителката на Галена! Ето какво събра палавият фолк мустак със смядовската даскалица"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D1%80%D0%B5%D1%82%D0%B8-%D0%BC%D0%B5%D1%81%D0%B5%D1%86-%D0%B2%D0%B8%D1%81%D1%8F%D1%82-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80---%D0%BE%D1%82%D0%B8%D1%88%D0%BB%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B0-%D0%B1%D0%B0%D0%BB%D0%B8-%D0%BD%D0%BE-%D0%B3%D0%B8--news755557.html", "text": "Четирима българи вече трети месец са в индонезийски затвор заради сбиване с други наши сънародници. Близките им твърдят, че не са получили адекватна помощ от консула ни в Джакарта, предава бТВ. Българите са задържани в ранните часове на 14 март на остров Бали. Според разказа им били там, за да подготвят сватбата на един от тях – Камен Томов от Девин. „Имаше акция в нашия хотел, докато закусваме, влязоха над 50 човека с автомати... всички, които бяха бели, бяха свалени на земята, вързани с тиксо – ръце, крака, очите...”, твърди Камен Томов. Четирима българи попадат в ареста. По думите им едва 40 дни по-късно разбрали причината – заради побой с друга група българи. Твърдят обаче, че не са участвали в сблъсъка. „Нито познаваме жертвата, която е наранена, абсолютно нищо. Просто дойдоха полицаите, заключиха ни, направиха ни тараш на стаите, без документи да ни покажат...”, казва Валентин Малкочев. Българите подозират, че са арестувани, защото са европейци и искат да ги изнудват за пари. Оплакват се от много лоши условия в затвора. Близките на задържаните разказват, че информация за случая достигнала до посолството ни в Индонезия едва в края на април. И че не получили адекватна подкрепа от консула ни там. От външното ни министерство отговориха, че упреците към работата на посолството и консула са неоснователни. „Упреците към работата на посолството и на българския консул в Джакарта са напълно неоснователни. Посолството следи развитието на случая от самото му възникване. Българският консул е в непрекъсната връзка с адвоката на задържаните български граждани и в сътрудничество с него е предприел всички възможни стъпки пред местните власти за по-бързо решаване на случая. – Предложило е списък с адвокати, от който е избран защитник – Съгласувано с адвоката посолството е изпратило писмо до полицията на остров Бали с искане за депортация на лицата – Консулът ни в Джакарта е поискал от дирекция „Консулски отношения“ на МВнР на Индонезия съдействие за депортация, както и българските граждани да не бъдат местени в затвора. – Многократно е искано от индонезийските власти ускорено разглеждане на случая и информация за възможностите за освобождаване под гаранция. Очаква се решението на прокурора дали ще повдигне обвинения срещу задържаните“, гласи отговорът на Министерството на външните работи. Сподели:", "date": "2018.06.05", "title": "Четирима българи трети месец висят в индонезийски затвор - отишли за сватба на Бали, но ги арестували"}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B0%D1%80%D0%B8%D1%8F-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B0-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D1%81-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B4%D1%83%D0%BC%D0%B8%D1%82%D0%B5-%D0%B9-%D0%BA%D1%8A%D0%BC-%D0%B4%D0%B8%D0%BC%D0%BE-%D0%B0%D0%BB%D0%B5%D0%BA-news755469.html", "text": "Вече се разбра, че красивата пиарка на телевизионната болница \"Свети Кирил\", Наталия, ще пропусне шестия сезон на \"Откраднат живот\". Причината е повече от щастлива - актрисата Дария Симеонова очаква своята първа рожба. Раздялата с екипа на хитовия лекарски сериал провокира Симеонова да се сбогува по емоционален начин с колегите си и хората зад кадър. Ето какво написа Дария в официалната си страница във \"Фейсбук\": Сподели:", "date": "2018.06.05", "title": "БРЕМЕННАТА ДАРИЯ СИМЕОНОВА се сбогува емоционално с \"Откраднат живот\"! Думите й към Димо Алексиев ще ви трогнат..."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B3%D0%BD%D0%B5%D0%B2%D0%BD%D0%B0-%D1%80%D0%B5%D1%87-%D1%81%D1%80%D0%B5%D1%89%D1%83-%D0%B4%D0%BE%D0%BB%D0%B0%D1%80%D0%B0-%D0%B8-%D0%B3%D0%BB%D0%BE%D0%B1%D0%B0%D0%BB%D0%B8%D0%B7%D0%BC%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE--news755500.html", "text": "Лидерът на \"Атака\" Волен Сидеров участва в международен форум „Развитие на парламентаризма”, който се провежда в руската столица Москва. Приветствие към участниците направиха председателят на Държавната дума на Русия Вячеслав Володин и министърът на външните работи на Руската федерация Сергей Лавров. В словото си пред форума, Сидеров заяви, че ролята на парламентите се е превърнала в „учтива измама”. „Суверенитетът на нациите отдавна е задушен с кадифените ръкавици на т.нар. демокрация и глобализъм. А икономиката на света също от десетилетия не се командва от националните парламенти, а от транснационалните корпорации, които имат в пъти по-големи финансови ресурси и от най-големите национални държави”, допълни тезата си председателят на \"Атака\". Той даде и актуален пример с новия еврорегламент за личните данни, който принуждава всяка фирма да обработва по специален начин данните на служителите и клиентите си. По думите му обаче такава услуга предлагат само няколко чуждестранни фирми срещу голям хонорар. „Ако не заплатиш на тях, няма да спазиш изискванията на еврорегламента и следва глоба до 10 милиона евро”, уточни Сидеров пред над 500 парламентаристи и експерти от 96 страни по света. „Това е чудесен инструмент за отстраняване на компании, които пречат на големите международни играчи. И българският парламент не може да направи нищо”, посочи още той. Председателят на парламентарната група на \"Обединени патриоти\" е оптимист за бъдещето на парламентаризма и предложи за тема на следващия форум да бъде „Как да разрушим финансовия монополизъм и да създадем балансиран, многополюсен свят”. „Днес, ако искаш да купуваш и продаваш трябва да се съобразяваш с диктата на Световната търговска организация и транснационалните компании. Дори мощни икономики като китайската или руската са в зависимост от долара. Разплащания с държави като Иран са направо невъзможни, защото си зависим от американската банкова система. А властта отвъд океана решава кой е демократичен и кой не, кой е добър и кой – лош. Може ли това да се промени? Вече има действия в тази посока, но не достатъчно. Без разбиване на световния финансов монопол, не може да има многополюсен свят. А без многополюсен свят не може да има национален суверенитет и нормална парламентарна дейност на отделните държави”, заяви в заключение лидерът на \"Атака\". Сподели:", "date": "2018.06.05", "title": "ЕКСКЛУЗИВНО В ПИК! Волен Сидеров с гневна реч срещу долара и глобализма в Москва! Ето какво каза лидерът на \"Атака\""}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%E2%80%9E%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE%E2%80%9C-%D0%B8-%E2%80%9E%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%BE%E2%80%9C-%D0%BF%D1%80%D0%B5%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B1%D0%B5%D0%B6-news755520.html", "text": "AFP. Новият министър-председател на Италия Джузепе Конти призова за „задължително“ и „автоматично“ преразпределение на бежанците, пристигащи на бреговете на неговата страна сред страните-членки на Европейския съюз. Премиерът заяви това в хода на първата си реч пред италианския Сенат, предава Фокус, като се позовава на „Ще положим големи усилия за преразглеждането на Дъблинския регламент, за да постигнем по-справедливо разпределение на отговорностите и ще целим да се договорим за автоматична система за задължително разпределение на бежанците“, заяви Конти в програмната си реч. „Първият лакмусов тест за новия формат на диалога ни с ЕС ще бъде въпросът за имиграцията“, посочи новият премиер. „Управлението на мигрантския поток засега е провал: Европа допусна егоистични затваряния на границата от много страни, което натовари изключително много нашата страна с издръжката им и трудностите“, добави още той. „Франс прес“ съобщава още, че също във вторник европейските страни са признали, че са далеч от това да решат вече двугодишния проблем с правилата за бежанците, въпреки че си бяха поставили краен срок до края на този месец, като се оправдаха с „по-тежкия политически климат“ заради спечелените от десните евроскептични партии избори в Италия. Сподели:", "date": "2018.06.05", "title": "Новият премиер на Италия призова за „задължително“ и „автоматично“ преразпределение на бежанците"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%87%D0%B5%D1%80%D0%BD%D0%B0-%D0%BF%D1%80%D0%BE%D0%BA%D0%BE%D0%B1%D0%B0-%D0%BD%D0%B0%D0%B4-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%BC%D0%B8%D1%81-%D1%81%D0%BC%D1%8A%D1%80%D1%82-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5-news755196.html", "text": "исис Свят\" за 2018 година Сания Шакирова загина при тежка автомобилна катастрофа в Киргизстан, наблюдатели се замислиха дали над красавиците не стои някаква тежка прокоба. 30-годишната красавица от Киргизстан, майка на три деца, се е возела в такси. Таксиметровият шофьор обаче е загубил контрол над превозното средство, което се забило в стена. Жената е загинала на място, докато шофьорът и друг пасажер са приети в болница. Получаването на титлата \"Мис\" автоматично приковава вниманието на много хора и медии към момичетата. Често короната гарантира известност и пари, но не и живота. През юли миналата година след продължително боледуване почина 22-годишната \"Мис Киргизстан\" Жибек Нукеева. Тя остави 8-месечен син сирак. През есента на миналата година в женско общежитие намериха тялото на 21-годишната Келия Нелсон. момичето е победителка в конкурсите \"Мис Алианс\" и \"Мис Чадрон\". Тя трябвало през юни тази година на участва в конкурса \"Мис Небраска\". Според полицията, красавицата сама е посегнала на живота си. Така и не се раследва версия за убийство. През лятото на 2010 г.  в апартамент в Мумбай било намерено тялото на 37-годишната Вивеки Мабаджи. Младата жена е носителка на титлите \"Мис Свят - Мавриций 1993\" и \"Мис Вселена - Мавриций 1994 г.\". Тя стана известна след участието си в реклама на презервативи \"Кама Сутра\" през 90-те години на миналия век. Била е и съсобственик на компанията \"Cream Events\", но в началото на 2010 г. напуснала бизнеса.  Според полицията и тя се е самоубила. През есента на 2014 г. приятелят на сестрата на \"Мис Хондурас - 2014\" Плутарко Руис обяви, че е убил от ревност приятелката си София Тринидад и сестра й Мария Хосе Алварадо, която е победителка в конкурса за красота. Мъжът признал, че гаджето му танцувало с друг и той не могъл да й прости. Между тях избухнал скандал.  Плутарко извадил пистолет и стрелял в любимата си. А после и в сестра й, която се опитала да избяга. Телата на двете момичета той скрил на брега на рега Агуегуа. После показал мястото на полицаите. През 2016 г. след продължително болледуване във военна болница в град Манагуа почина \"Мис Никарагуа 2014\". 22-годишната Юмара Лопес се борила с болестта година и половина.  Първите симптоми - световъртеж и проблеми със зрението, се появили след връщането й от конкурса за \"Мис Свят\" в Лондон. Но тогава лекарите помислили, че има заболяване на червата. След лечението, моделката отишла на изледване в Панама. Когато болките не минали, тя още веднъж отишла на лекар, но вече било късно. Лечението не помогнало и момичето починало. През август 2016 г. ученичката в австралийско средно училище и финалиска от конкурса \"Мис свят 2016\", 17-годишната Елис Милът - Кенеди загина при ужасна катастрофа. Колата й се блъсна челно в друга. Момичето беше откарано в болница в критично състояние. Близо седммица лекарите се бориха за живота й. Пари за нейното лечение пристигаха от целия свят. Но така и лекарите не успяха да спасят живота й. През 1996 г. победителка \"Мис Русия\" стана 16-годишната Александра Петрова от Чебоксар. Тя обикаляше света, участваше в межуднародни конкурси за красота. Победи в световен шампионат по изкуствата в номинацията \"Модел\". Даже й предложиха да работи в Холивуд. Момичето получи титлата \"Човек на годината\", бори са и за \"Мис Вселена\". Предложения за работа в международни агенции за модели се сипеха отвсякъде. но тя предпочете да остане в Русия. Може би заради връзката й с два пъти по-стария от нея бизнесмен Константин Чувилин  Двама планирали дори свадба, според медиите. На 16 септември 2000 г. двамата се качили в асаньор в центъра на Чебоксар. Там ги чакал убиецът. Александра била ранена от рикошет. Но починала от загуба на кръв в болницата, два дни преди да навърлши 20 г. След като \"М Сподели:", "date": "2018.06.05", "title": "САМО В ПИК! Черна прокоба над световните красавици! \"Мис Смърт\" преследва ослепителните момичета (СНИМКИ)"}
{"url": "http://pik.bg/%D1%83%D1%87%D0%B8%D1%82%D0%B5%D0%BB%D0%BA%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D1%81%D1%8A%D1%80%D1%86%D0%B0%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%BE%D0%BB%D0%B0%D1%86%D0%B8-%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B4%D0%B0%D0%B4%D0%B5-%D0%B8%D0%BC-%D0%BD%D0%B0%D0%B9-%D1%81%D0%BB%D0%B0%D0%B4%D0%BA%D0%BE%D1%82%D0%BE-%D0%B4%D0%BE%D0%BC%D0%B0%D1%88%D0%BD%D0%BE-%D0%B7%D0%B0-%D0%BB%D1%8F%D1%82%D0%BE%D1%82%D0%BE-news755521.html", "text": "Бургаска учителка спечели сърцата на своите ученици, завършващи първи клас, както и на техните родители, с домашната работа, която даде на децата за лятото. Учителката е Александра Георгиева от бургаското ОУ „П. К. Яворов“. От училището потвърдиха, че се радват на подхода на преподавателката, която събра положителните коментари на майките и татковците в Бургас. „Браво! Дай боже повече такива учители! Когато влагаш душата си в работата, със сигурност резултатите ще са положителни. Удивена съм колко деликатно е съумяла да включи в списъка си измежду забавните задачи и досадната таблица за умножение, а също така и четенето и писането“, коментират родители, цитирани от \"Бургас Инфо\". Вижте задачите на децата от 1 „а“ клас и се усмихнете: Сподели:", "date": "2018.06.05", "title": "Учителка спечели сърцата на първолаци и родители, даде им най-сладкото домашно за лятото"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D1%87%D0%B5%D1%80%D0%BD%D0%BE%D0%B1%D0%B8%D0%BB-news755560.html", "text": "Украинските власти обявиха, че днес е пламнал горски пожар в района на експлодиралата атомна централа в Чернобил, но увериха, че няма покачване на нивото на радиацията, предаде Франс прес. Суха трева на около 10 километра от централата е пламнала тази сутрин, а след това огънят се е разпространил до горски масив. Около 130 спасители, два пожарни самолета и един хеликоптер се борят с пламъците, съобщава украинската служба на извънредните ситуации. Четвъртият реактор на централата експлодира през 1986 г. при изпитания и причини най-тежката ядрена катастрофа в историята. Радиоактивни елементи, изпуснати от реактора заразиха, по някои изчисления, близо три четвърти от територията на Европа и най-вече Украйна, Русия и Беларус. Зоната около централата в радиус от 30 километра е необитаема и до днес. Другите три реактора в Чернобил продължиха да произвеждат електричество до окончателното им затваряне през декември 2000 г. Сподели:", "date": "2018.06.05", "title": "ОГНЕН АД! Пожар избухна в Чернобил"}
{"url": "http://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BC%D0%BE%D1%80%D0%B5%D1%82%D0%BE-%D0%B2%D0%B7%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%BF%D0%BB%D0%B0%D0%B6%D1%83%D0%B2%D0%B0%D1%89%D0%B8%D1%82%D0%B5-%D0%B4%D0%B0-%D1%81%D0%BF%D0%B0%D0%B7%D0%B2%D0%B0%D1%82-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-news755532.html", "text": "Мъртвото вълнение взе три жертви само за два дни по южното Черноморие. Водните спасители предупреждават, че морето в началото на сезона крие сериозни опасности и затова летовниците трябва да бъдат изключително внимателни. Вече седмица мъртвото вълнение създава сериозни рискове за къпещите си. Три са вече жертвите, които морето взе. Спасителите са категорични, че плувците в началото на сезона надценяват възможностите си. Затова съветват – къпещите се да не подценяват морето и особено при червен флаг да внимават, дори на плиткото Концесионери обаче се оплакват, че често плажуващи не спазват указанията за безопасно къпане. Тогава им се налагало да викат полиция. Сподели:", "date": "2018.06.05", "title": "Спасители алармират: Морето взима жертви, плажуващите да спазват правилата!"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BF%D0%BB%D0%B0%D1%88%D0%B8-%D0%B8%D1%80%D0%B0%D0%BD-%D1%81-%D1%83%D0%B4%D0%B0%D1%80-%D0%BE%D1%82-%D1%81%D0%B0%D1%89-%D0%B0%D0%BA%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%81-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-news755522.html", "text": "Израелският премиер Бенямин Нетаняху реагира бързо на съобщение на Иран, че ще увеличи своя капацитет за обогатяване на уран в рамките на позволеното от международното споразумение за ядрената му програма от 2015 г., предаде ДПА. \"Иранският лидер аятолах Хаменей обяви намерението си да унищожи държавата Израел. Той обясни как смята да го направи - чрез неограничено обогатяване на уран, за да произведе арсенал от ядрени бомби. Ние не сме изненадани. Няма да позволим на Иран да се сдобие с ядрени оръжия\", каза Нетаняху във видеообръщение. Предвождана от САЩ коалиция ще нанесе удар срещу Иран, ако той продължи да изпълнява своята ядрена програма, каза израелският министър на разузнаването Израел Кац, след като Техеран съобщи, че започна отново подготовка за обогатяване на уран. Израелска министърка: Тръмп е Чърчил на 21 век, Европа си затваря очите за Иран \"Ако ние узнаем - а ние ще разберем - от техните думи или по друг начин, че те подновяват ядрената си програма, онова, което ще се случи, е международна коалиция начело със САЩ, която ще заплаши, а после и ще нанесе военен удар срещу Иран\", каза Кац в интервю за новинарския сайт \"Инет\", цитирано от ДПА. Министърът на отбраната Авигдор Либерман заяви на пресконференция, че съобщението на Иран е знак за масова истерия и паника сред иранското ръководство. Източник: БТА САЩ Израел Иран Коментирай Сподели:", "date": "2018.06.05", "title": "Израел заплаши Иран с удар от САЩ, ако продължи с ядрената програма"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-14-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D0%BF%D1%80%D0%BE%D0%BF%D0%BE%D0%B2%D1%8F%D0%B4%D0%B2%D0%B0%D0%BB%D0%B8-%D0%BE%D0%BC%D1%80%D0%B0%D0%B7%D0%B0-news755540.html", "text": "Окръжният съд в Пазарджик ще проведе от 09.30 часа 6 юни поредното си заседание по делото срещу 14 обвиняеми за разпространение идеите на терористичната организация „Ислямска държава”. Съдия-докладчик по делото е Кристина Пунтева. 14-те подсъдими са обвинени за проповядване на омраза на религиозна основа, изразяваща се във верска нетърпимост към непрактикуващите и неизповядващите салафитското течение на исляма и пропагандиране на война чрез разпространение на идеите на терористичната организация „Ислямска държава“. Сподели:", "date": "2018.06.05", "title": "Съдът в Пазарджик подхваща делото срещу 14 обвиняеми, проповядвали омраза"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%BD%D0%BE%D0%B6-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%B5%D0%BC%D0%B0-%D0%B2-%D0%BF%D1%8A%D1%80%D0%B2%D0%B8-%D0%BA%D0%BB%D0%B0%D1%81-%D0%B2-%D1%81%D0%BE%D1%84%D0%B8%D1%8F-news755541.html", "text": "Приемът в първи клас в София отново предизвика недоволството на родители. Повече от 20 деца останаха извън 73-то училище „Владислав Граматик“, което за тях е най-близкото, но и е едно от най-предпочитаните в столицата. Те ще поискат среща с директора, както и решаване на проблема от Столичната община и Регионалното управление на образованието, предава Дарик. Семейството на Даниела Томова живее в района на 73-то училище повече от 10 години, а жилището е родният дом на съпруга й. Въпреки че попадат в първа група според уседналостта, детето им не е прието. Имало е деца с равен брой точки и е теглен жребий, но тяхното не е било след късметлиите. „Не бяхме приети и в останалите две училища - 104-то и 121-во. Резултатът за нас от първото класиране е, че ние сме извън системата на образованието все още. 23 деца от първа група с абсолютно равен брой точки останаха неприети в 73-то училище и част от тях не са приети никъде. Тези деца са подавали документи в 2, 3, дори и 4 училища, но не са приети никъде“, каза Томова. Паралелките в 73-то училище са с една по-малко от миналата година, т.е. те са 4 вместо 5, казва още Даниела Томова. По думите ѝ, ако се сформира пета паралелка, проблемът ще се реши, или ако неизтеглените при жребия деца бъдат разпределени в останалите 4. Въвеждането на принципа на уседналост е добро решение, смята още Даниела Томова, но очевидно е необходимо повече, за да бъде приемът справедлив. „На нас ни беше отнета възможността да кандидатстваме при равни условия в други училища, да се възползваме от допълнителни точки за първо желание или месторабота, уж, защото щеше да ни бъде гарантиран приемът в училището по местоживеене, но се оказа, че не е така“, допълни тя. Директорът на столичното 73-то училище Иван Петков ще поиска от Регионалното управление на образованието да разреши неприетите ученици в първи клас, които попадат в първа група според уседналостта, да бъдат приети надпланово. Това каза той на среща с недоволните от класирането родители. 23 са децата, които жребият лиши от възможността да учат в това училище, а много от тях не са приети и в нито едно друго училище. „Аз трябва да проведа консултации с отговорните институции, евентуално за увеличаване на план приема. Все пак има изискване за физическа среда. Така че ние не можем да имаме паралелка от 30 деца“, каза Петков. „Всички казуси се решават индивидуално с консултации с отговорните институции, защото все пак има различни изисквания. Още днес мисля да се обадя, за да обясня каква е ситуацията и напрежението сред родителите“, допълни директорът на столичното 73-то училище Иван Петков. Сподели:", "date": "2018.06.05", "title": "Напрежение! Родители на нож заради приема в първи клас в София"}
{"url": "http://pik.bg/%D0%B1%D0%B0%D0%BA%D1%88%D0%B8%D1%88-%D0%BD%D0%B0%D0%BB%D0%B5%D1%82%D1%8F-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%BA%D1%8A%D1%86%D0%B8-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D1%83%D0%B6%D0%B0%D1%81-%D0%B8%D0%B7%D0%B6%D0%B8%D0%B2%D1%8F-%D1%88%D0%BE%D1%83%D0%BC%D0%B5%D0%BD%D1%8A%D1%82-news755535.html", "text": "Kъци Baпцapoв изpигнa в социалната мрежа \"Фейсбук\", където по традиция е изключително активен. Този път бившият водещ на супер шоу \"Невада\" нe ĸoмeнтиpa няĸaĸвa житeйcĸa дpaмa, a се изказа oт бeзoчиeтo шoфьop нa тaĸcи, ĸoйтo зa мaлĸo нe блъcнaл cинa мy нa пeшexoднa пътeĸa: \"Cвeтвa ни зeлeнo c мaлĸия нa пeшexoднa пътeĸa. Toй xyĸвa нaпpeд, aз пo нeгo и eднo тaĸcи пpoфyчaвa ĸpaй нac и зaвивa нaдяcнo. Πoдвиĸвaм мy и тoй cпиpa. Πитaм гo: \"Tи видя, ли чe минaвaш нa чepвeнo?\". A тoй, c eдин глac, нeщo cpeднo мeждy нeaдeĸвaтнocт oт нaпpeднaлaтa възpacт и пиян, виĸa: \"Aмa aз пълзя бe, ĸaĸвo тoлĸoвa e cтaнaлo?\". Бoжe, Бoжe, ĸoлĸo нeaдeĸвaтeн и пpocт нapoд щъĸa пo yлицитe c ĸoли. Πpoдължaвaм дa твъpдя, чe тaзи нaция e oĸoнчaтeлнo зa пcиxиaтъp! Учa мaлĸия и нa зeлeнo дa ce oглeждa пo двa пъти във вcичĸи пocoĸи!\", изpeвa Kъци в Мpeжaтa. Koмeнтapът мy вeднaгa бe xapecaн oт мнoзинa и пoтpeбитeлитe, които не cпpяxa дa \"aнaтeмocвaт” пишмaн шoфьopитe, пише \"Клюки.бг\". \"Дoбpe гo yчиш, Kъци. Зaщoтo cи пpaв - ocвeн, чe щъĸaт пpocти xopa, имa и eднa дpyгa oпacнa ĸaтeгopия щъĸaщи - пpocти и aгpecивни, ĸoитo пpeбивaт зa нищo! Πpимepи бoл. B Myтpaгeния вcичĸo e възмoжнo\", пoдĸpeпи гo и пoтpeбитeл в coциaлнaтa мpeжa. Сподели:", "date": "2018.06.05", "title": "БАКШИШ НАЛЕТЯ на сина на Къци Вапцаров! Ето какъв ужас изживя шоуменът..."}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%BE-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BB%D0%B0%D0%BC%D0%B1%D0%BE-%D1%81%D1%82%D0%BE%D1%8F%D0%BD%D0%BA%D0%B0-%D0%BB%D0%BE%D0%BB%D0%BE%D0%B2%D0%B0-%D0%B8-%D0%B0%D0%BD%D1%8F-%D0%BF%D0%B5%D0%BD%D1%87%D0%B5%D0%B2%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B0%D1%85%D0%B0-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%B0%D1%80%D1%82-%D0%BF%D0%BE%D1%82%D0%BE%D0%BA-%D0%B5%D1%82%D0%BE-news755502.html", "text": "Едни от най-известните и обичани родни актьори потвърдиха присъствие по време на културните празници на Царево, обединени във фестивала \"Арт Поток\". За трета поредна година той ще се организира от общината в курорта и от \"Хасиенда Бийч\", като ще се проведе от 20 до 30 юли. Участието си във фестивала са потвърдили Стефан Данаилов, Аня Пенчева, Стоянка Мутафова, Кирил Ефремов и още звезди. Представленията ще се играят на сцената на местното читалище от 21:00 ч. Фестивалът ще бъде открит на 20 юли с постановката на Ивайло Христов \"На живо от оня свят\", в която играят Ефремов, Албена Михова и Евгени Будинов. На 21 юли зрителите ще се забавляват с актьорите Тончо Токмакчиев, Дидо Мачев, Мария Статулова, Катерина Евро, Кирил Ефремов, Стефан Денолюбов и Богдан Казанджиев с култовата комедия \"Маршрутка\" от Елин Рахнев, постановка на Хасковският театър \"Иван Димов\". Голямата Стоянка пък ще презентира книгата си \"Добър вечер, столетие мое\" на 22 юли. Ламбо пък ще зарадва своите фенове на 28 юли с представяне на биографията му и неговият документален филм \"Монолог\". Още две книжни премиери на морския бряг очакват почитателите на театралното изкуство. Обичаната от всички Татяна Лолова ще се срещне с жителите и гостите на Царево на 27 юли и ще презентира биографията си \"1/2 живот\", а Георги Тошев ще представи документален филм за голямата актриса. На 26 юли предстои и премиерата на книгата \"Усмихни се, човече\", биография на Георги Мамалев, който е подготвил и специален моноспектакъл за своите зрители. Аня Пенчева. ще се изяви на 27 юли с пиесата \"Тя, той и още двама-трима\" от световноизвестния унгарски драматруг и режисьор Жолт Пожгай. Постановката е дело на режисьора Богдан Петканин, а освен Аня в останалите роли ще се превъплатят Кирил Ефремов, Александър Кадиев, Ненчо Илчев, Тончо Токмакчиев и Тихомир Благоев. На 28 юли на сцената ще оживее и комедията \"Мъже под чехъл\" от Миро Гарван, постановка на Владлен Александров и ДКТ \"Константин Величков\"-Пазарджик с участието на Албена Колева, Кирил Ефремов и Тончо Токмакчиев. На 20 юли в Историческия музей в Царево се открива Изложба на театрални плакати на български и чужди художници, които са получили награди от последното издание на Международното трианале на плаката в София. По време на феста ще се състои и традиционното литературно четене с Елин Рахнев, който ще представи последната си стихосбирка \"Зелда\". В четенето ще се включат още млади български поети, сред които и Васил Балев. От 20 до 30 юли на \"Хасиенда Бийч\" за първи път ще се проведе и лятна арт академия за деца под ръководството на Калина Попова. Малките таланти от школата по рисуване ще творят по три часа на ден на малкия плаж в Лозенец. В края на академията всички малчугани ще подредят в обща изложба творбите, които са създали на брега на морето. Новият сезон на култовия клуб в Лозенец пък ще бъде открит с парти уикенд на 15 юни в компанията на Mr.K, DimoBG, Dj Vasquez, Vera Russo и легендарния български DJ MC Kamen. През лятото в заведението ще пускат едни от най-актуалните диджеи, като и собственикът Димитър Тодоранов също ще влезе в ролята на резидент и ще пуска свои любими парчета по време на някои от специалните партита. Участия в Лозенец ще имат и много от българските поп и хип-хоп звезди, сред които Графа, Любо Киров, 100 кила и други. Всеки четвъртък ще се изявява Венци Венц с неговото авторско парти. През тази година хип-хоп звездата ще менажира бара на малкия плаж. Той ще се казва \"Налей\" и ще е своеобразна занималня за възрастни. Ще бъдат организирани игри, състезания, пърформанси и много забавни партита за всички жители и гости на черноморското селище. Това лято скулптурният парк в Лозенец ще се увеличи с още една творба, наречена Крилата. И тя е дело на художника Стефан Божков, който вече направи инсталациите Очилата, Гребенът и Слонът. Сподели:", "date": "2018.06.05", "title": "ЗВЕЗДНО НАШЕСТВИЕ! Ламбо, Стоянка, Лолова и Аня Пенчева пристанаха на фестивала \"Арт Поток\"! Ето кога ще радват курортистите в Царево..."}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-e-a%D0%BA%D1%82%D0%B8%D0%B2%D0%B5%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B2-%D1%81%D0%BF%D0%BE%D1%80%D1%82%D0%B0-news755542.html", "text": "Министърът на младежта и спорта Красен Кралев беше сред ключовите оратори в панела на високо равнище „Време е да действаме за Европа срещу спортни манипулации“. Събитието се проведе в Европейския парламент (ЕП) в Брюксел. Форумът беше открит официално от Красен Кралев, еврокомисаря по спорта, младежта, културата и образованието Тибор Наврачич, заместник-генералния секретар на Съвета на Европа Габриела Батани-Драгони и спортния министър на Словения Мая Бренчич. Основният фокус на конференцията беше т.нар. конвенция \"Маколин\", която се отнася за манипулиране на спортни състезания. Министър Кралев посочи, че уреждането на мачове е една от основните заплахи пред съвременния спорт и разрешаването на този проблем е приоритет за правителствата, за спортното движение и за правоприлагащите органи в цял свят. Красен Кралев заяви, че насърчаването на европейските ценности чрез спорта, борбата срещу употребата на допинг в спорта и борбата срещу уреждането на спортни срещи са сред ключовите приоритети на Министерството на младежта и спорта (ММС) по време на Българското председателство на Съвета на ЕС. „Искаме да мобилизираме усилията си за защита на честната игра в спорта и да привлечем внимание към темата“, посочи той. Според спортния министър процесът на създаване на Българската национална платформа срещу манипулациите и корупцията в спорта вече е започнала под ръководството на ММС. Министерството инициира създаване и развитие на национални платформи и сътрудничество между заинтересованите държави-членки на ЕС. Това събитие се проведе през месец април във Варна и на него присъстваха представители на правителствата на 19 държави-членки на ЕС. Като продължение на тази среща българската прокуратура започна официална кореспонденция с всяка институция, ангажирана в борбата срещу фиксирането на мачове, с цел създаване на междуинституционална работна група за предотвратяване на всякакви манипулации и корупция в спорта. Красен Кралев даде пример с Българския футболен съюз, които под ръководството на УЕФА успешно са се противопоставили на фиксирането на мачове. “Това показва, че федерациите могат да бъдат по-ефективни в предотвратяването на манипулации на спортни състезания”, коментира той. Кралев изрази увереността си, че усилията на институциите и спортните организации в Европа ще помогнат за решаването на проблема с уредените мачове на национално и европейско равнище, чрез предприемането на целенасочени и твърди стъпки. „Нуждаем се от навременни мерки на всички нива в спорта - от превенция в най-ранна възраст до строг контрол на правилата по отношение на активните спортисти“, каза Красен Кралев.  Той заяви подкрепата си за приемането на Конвенцията “Маколин” като ефективен метод срещу използването на спорта като средство за получаване на незаконни печалби чрез измами. Кралев бе категоричен, че застоя в преговорите по приемането на Конвенцията трябва да бъде преодолян. Българският спортен министър обясни, че сред основните цели на предстоящата среща на директорите на ЕС по въпросите на спорта, която ще се проведе на 11 и 12 юни в София, е да покаже колко е важно да бъде приета Конвенцията „Маколин“.  „Планираме да проведем дискусия за предприемане на конкретни стъпки напред, за да намерим работещи решения за популяризиране и прилагане на Конвенцията. Считаме, че е дошъл моментът да обсъдим очакваната полза от този документ и възможния му принос в настоящата променяща се среда“, коментира още Красен Кралев. Министър Кралев бе поканен да изнесе основната встъпителна реч на Форума в ЕП от евродепутата Богдан Вента, който през 2017 г. бе назначен от Комисията по култура и образование на ЕП за докладчик по законодателното предложение на ЕС. По време на събитието беше проведена дискусия между представители на букмейкърите, регулаторните органи за залагания, Интерпол, съдебните органи, спортните организации и спортистите. Българското председателство на Съвета на ЕС по категоричен начин върна темата за борбата с уреждането на мачове в дневния ред на ЕС, след като беше в застой в последните години, поставяйки я сред основните си приоритети. Присъстващите изтъкнаха заслугите на България за възобновяването на дебатите относно приемането на Конвенцията \"Маколин\", което е блокирано единствено от страна на Малта. Сподели:", "date": "2018.06.05", "title": "Министър Кралев: България e aктивен партньор в борбата с корупцията в спорта"}
{"url": "http://pik.bg/%D0%BE%D1%81%D1%82%D0%B0%D0%B2%D0%B0%D1%82-%D1%82%D1%80%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news755413.html", "text": "МКД, цитирани от \"Фокус\". Република Северна Македония, Република Горна Македония и Република Нова Македония са имената, които са останали на масата за преговори между Скопие и Атина, след като отпадна и предложението за Република Вардарска Македония. В следващите дни може да се стигне до постигането на споразумение, с който да бъде сложена точка на десетилетния спор за името на Македония. Това заяви министърът на външните работи на Гърция Никос Коциас в интервю за държавната телевизия ЕРТ, отбелязва скопското електронно издание Запитан защо се бави телефонният разговор между премиерите на Македония и на Гърция, Зоран Заев и Алексис Ципрас, Коциас заяви, че „правителството на съседната страна се сблъска с проблеми и сега обмисля някои ревизии на договора, т.е. рамката за споразумение, която беше установена на срещите с македонския външен министър Никола Димитров в Ню Йорк и Брюксел\". Коциас обаче изрази надежди, че тези трудности ще бъдат преодолени до няколко дни. „Сега е моментът да кажем голямото „да“ или голямото „не\". Сделката не е спринт на 100 метра, има камъни и падания, и трябва да имаме търпение. Но докато няма споразумение, нищо не е завършено\", коментира първият дипломат на Атина. Според него споразумението е добър компромис, от който печелят и двете страни. Гръцкият министър не пожела да коментира информацията, че е договорено името Северна Македония и заяви, че окончателният вариант ще бъде обявен от премиерите на двете съседни държави. Говорейки за възможните имена, Коцияс също така заяви, че „Атина е предложила на Скопие\" да предложи нови имена, ако не приема някое от предложенията на посредника на ООН в спора Матю Нимиц. Той отговори и на критиките от опозицията, заявявайки, че предишните гръцки правителства са приемали решения като Република Македония-Скопие, т.е. с двойна формула, без изискване за всестранна употреба, т.е. ерга омнес. „Наш национален интерес е да решим проблема с името на съседа и това е целта на нашата активна външна политика\", категоричен бе Коциас. Сподели:", "date": "2018.06.05", "title": "Остават три предложения за името на Македония"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%B3%D1%8A%D1%80%D0%BA%D0%B8%D0%BD%D1%8F%D1%82%D0%B0-%D0%B4%D0%B5%D1%81%D0%BF%D0%B8%D0%BD%D0%B0-%D0%BD%D0%B5%D1%83%D1%82%D0%B5%D1%88%D0%B8%D0%BC%D0%B0-%D0%B7%D0%B0-%D1%84%D0%B5%D0%B4%D0%B8-%D0%B1%D0%B0%D1%88%D1%83%D1%80-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D1%89%D0%B5-%D0%BE%D1%81%D1%82%D0%B0%D0%BD%D0%B5%D1%88-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%BC%D0%B8-%D1%81-news755453.html", "text": "Деспина, красивата гъркиня, с която синът на Жорж Башур е имал връзка преди катастрофата на магистрала \"Тракия\", отнела живота му, още е в шок от трагедията. Девойката е от Атина, но живее в Бостън и не успя да долети до София за погребението на приятеля си. Във \"Фейсбук\" Деспина качи снимка, на която тя и Феди са щастливи и влюбени. Над кадъра, правен в Барселона, гъркинята написа \"Forever and always in my heart\" или в превод \"Винаги и завинаги в моето сърце\". Припомняме, че на 25 май Феди, баща му Жорш Башур и годеницата му - поп фолк певицата Емилия, катастрофираха тежко, след като автомобилът им попадна в аквапланинг. 19-годишният Башур бе с чежки черепно-мозъчни травми. Момчето издъхна на 27 май. Сподели:", "date": "2018.06.05", "title": "СТРАШНА ДРАМА! Гъркинята Деспина неутешима за Феди Башур: Завинаги ще останеш в сърцето ми... (СНИМКА)"}
{"url": "http://pik.bg/%D1%82%D1%80%D1%8A%D1%88%D0%BA%D0%B0-%D0%BD%D0%B8-%D0%B2%D0%B8%D1%80%D1%83%D1%81-%D1%81-40-%D0%B3%D1%80%D0%B0%D0%B4%D1%83%D1%81%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0-news755416.html", "text": "Вирус с 40 температура, болки в гърлото и повръщане поваля малки и големи, съобщават лекари. През последния месец кабинетите им са пълни с болни хора. Типичните зарази за пролетния сезон протичат с почти еднаква клинична картина, като понякога към симптомите се добавя и диария. Неразположението обикновено трае от 3 до 5 дни, като рядко се стига до усложнения. В някои случаи обаче симптомите могат да докарат обезводняване, което е особено опасно при децата. Данните показват, че пролетните вируси удрят по над 1000-1500 нашенци на седмица, като най-висока е заболеваемостта сред децата от 0 до 4 години, следвани от групата на 5-14-годишните. Стотици обаче са и възрастните хора, повалени от зарази. Паралелно със сезонните зарази вървят и чревните инфекции. Пикът им тепървапредстои с напредване на лятото, но само през изминалата седмица са регистрирани над 300 случая на гастроентерит и ентероколит, показва справка на „Телеграф“ в Националния център по обществено здраве и анализи. Средно по 20 са новите случаи на ротавирус. Сред малчуганите в момента върлува и т.нар. Вирус коксаки, който също е причина за висока температура и вкарва в паника майките на малки деца. Освен температура той носи болки в гърлото и типичен обрив, който се появява по краката и ръцете. Сподели:", "date": "2018.06.05", "title": "Тръшка ни вирус с 40 градуса температура"}
{"url": "http://pik.bg/%D0%BF%D0%BB%D0%B0%D1%89%D0%B0%D1%82-2-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D1%81%D0%BA%D0%B5%D0%BB%D0%B5%D1%82-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80-news755381.html", "text": "Той е открит по време на разкопки в американския щат Уайоминг през 2013 г. Тогава е оценен на между 1,2 млн. и 1,8 млн. евро без таксите по организиране на търга. Сега скелетът се продаде за 1,58 млн. евро, което плюс таксите за търга достигна до крайна цена 2,02 млн. евро. Купувачът на скелета е французин, който колекционира произведения на съвременното изкуство. Той купува за първи път останки на динозавър и иска да ги изложи във френски музей. До скелета ще има достъп научната общност, за да го изследва задълбочено. През април два скелета на динозаври – диплодок и алозавър, бяха купени за над 1,4 милиона евро всеки един от тях от британец по време на търг, провел се също в Париж. Скелет на месоядният динозавър теропод, на възраст 150 млн. години, беше продаде за над 2 млн. евро на търг, организиран на първия етаж на Айфеловата кула. Скелетът с дължина 9 м и височина 2,60 м е на 70% пълен, съобщава БТА. Сподели:", "date": "2018.06.05", "title": "Плащат 2 млн. евро за скелет на динозавър"}
{"url": "http://pik.bg/%D0%B0%D0%BF%D0%B5%D0%BB-%D0%BF%D1%80%D0%B8-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%BA%D0%B0%D1%82%D0%BE-%D0%BF%D0%BE%D1%82%D0%BE%D0%BF%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0%D0%B9%D1%82%D0%B5-%D1%81-%D0%BA%D0%BE%D0%BB%D0%B8%D1%82%D0%B5-%D1%81%D0%B8-news755465.html", "text": "При бедствия като вчерашния пороен дъжд хората трябва да бъдат търпеливи и при възможност да не излизат навън с автомобилите си, ако не им е наложително. За това каза днес началникът на Регионалната дирекция за пожарна безопасност и защита на населението във Варна комисар Тихомир Тотев, цитиран от Фокус . Тотев отправи апел в случай на проливни валежи водачите да изчакват на паркинги или на закрито до успокояване на обстановката. „Варненци си ползваме колите като чадъри. Малко дъжд да завали и се качваме всички по колите. Огромни задръствания имаше вчера“, коментира комисар Тотев. По думите му вчера екипи на пожарната не са отводнявали подлези. Заради задръстванията в града пожарен автомобил е стигнал до повикване в АГ болницата за 30 минути. Директорът на пожарната добави, че във връзка с бурята, предизвикала щети в селата Куманово и Климентово, кметът на Аксаково не е търсил помощ. Местната управа се е справила със собствени сили. Сподели:", "date": "2018.06.05", "title": "АПЕЛ! При бедствия като потопа във Варна, не излизайте с колите си"}
{"url": "http://pik.bg/%D1%82%D1%80%D1%8A%D0%BD-%D1%81%D1%82%D1%8F%D0%B3%D0%B0-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-news755429.html", "text": "Поканени са местните фермери, майстори на художествени занаяти и на домашната кухня. В празника ще се включат и представители на съседни общини от България и Сърбия. Ще има конкурси за домашно приготвени кисели млека, сирена, кашкавали и други ястия и десерти с кисело мляко. За гостите и участниците в празника са организирани дегустации на млечни продукти, ястия и десерти, фолклорна програма. Посетители ще приема и Музеят на киселото мляко в село Студен извор, близо до родната къща на д-р Стамен Григоров - откривателят на \"лактобацилус булгарикус\". Гостите ще се запознаят и с традициите в млекопроизводството и в бита на трънчани. Празник на киселото мляко ще се състои на 30 юни в Трън, съобщиха от общината. Той е организиран от община Трън, съвместно с \"Ел Би Булгарикум\" и фондацията \"Д-р Стамен Григоров\". Сподели:", "date": "2018.06.05", "title": "Трън стяга празник на киселото мляко"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BD%D1%8F%D0%BC%D0%B0-%D0%BA%D1%80%D0%B8%D0%B7%D0%B0-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%B5%D0%B2%D1%80%D0%BE%D0%BF%D0%B0-news755543.html", "text": "РИА Новости. Няма криза на доверието в отношенията между Русия и Европа, заяви руският президент Владимир Путин след разговора с австрийския си колега Александър ван дер Белен във Виена, където е на посещение във вторник, предава Фокус, като се позовава на „Трябва да ви разочаровам, аз не мисля така, не смятам, че между нас има какъвто и да е проблем с доверието. Това е проблем на тези, които искат така да изглежда ситуацията с Русия“, отговори Путин на въпрос за това, дали Русия има „проблем с доверието“ и дали ще предприеме нещо за решаването му. Сподели:", "date": "2018.06.05", "title": "Путин: Няма криза на доверието между Русия и Европа"}
{"url": "http://pik.bg/%D0%B1%D0%BD%D1%82-%D0%BE%D0%B1%D1%8F%D0%B2%D1%8F%D0%B2%D0%B0-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BD%D0%BE%D0%B2%D0%BE-%D0%BB%D0%BE%D0%B3%D0%BE-news755544.html", "text": "Българската национална телевизия обявява конкурс за създаването на основен графичен знак на обществената медия, както и на нови графични знаци на четирите ѝ програми. Те трябва да бъдат оригинални и разпознаваеми, с възможност за разнообразни приложения, без ограничение в използваните шрифтове или цветови решения. Основното лого на БНТ трябва да бъде съобразено с корпоративната идентичност на телевизията и да символизира обществената ѝ функция, нейните традиции и цели като национална институция и обективен източник на информация. Логата на четирите канала трябва да бъдат производни на основния графичен знак и да отразяват техните особености. В конкурса могат да участват всички заинтересовани лица, без разлика от възраст, пол и социален статус. Няма ограничение и за броя предложения, представени от един участник. Крайният срок за изпращане на предложенията е 5 юли 2018 година.  Българската национална телевизия си запазва правото да избере един или повече проекти, които в най-голяма степен съответстват на обществената ѝ функция и програмна насоченост. Сподели:", "date": "2018.06.05", "title": "БНТ обявява конкурс за ново лого "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%89%D0%B5-%D0%BF%D1%80%D0%B0%D0%B2%D0%B8-%D0%BB%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%B0%D1%80%D1%82%D0%B8%D1%8F-news755538.html", "text": "Има напредък за това, че се седна, разговаря се, търсят се компромиси. Но да вземем един конкретен текст. Досега шофьорите трябваше да оставят камиона си и да се върнат в България. А сега - самите камиони да се върнат в България и то пълни. Но камионите сами не могат да се карат, нали. Това заяви пред Би Ти Ви лидерът на БСП Корнелия Нинова, коментирайки недоволството на българските шофьори от пакета \"Макрон\". \"Много късно се включи българското правителство в тази битка. Не бива да губим повече време, трябва да търсим съмишленици в другите държави, които са в нашето положение. Например - защо не потърсим Гърция, Кипър... 120 хиляди души българи са това. И нека не правим излишен пиар, защото не е работещо за никого\", допълни Нинова. На въпрос защо България не е подкрепила декларацията за Вишеградската четворка, тя заяви: \"Защо реагирахме така? Вишеградската четворка подписва една декларация, в която се казва, че в следващия европейски бюджет не са съгласни да се увеличават средствата на ЕС за държавите с не толкова бързо развитие. Което ще задълбочи различията между България и Германия. 5% за регионите и още 5% намаляване за селското стопанство. Ние не сме съгласни тези пари да се намаляват, защото това ще наруши баланса и нашите малки и бедни държави ще изостанат за сметка на по-големите и по-богатите. Нашите земеделски стопани получават по-малко субсидии и сега от Германия и Франция. Ако ги намалят още, ние ликвидираме селското стопанство!\", заяви Нинова. По темата \"Белене\" тя коментира: \"Нашата позиция не е променяна от много време. Ние бяхме антиевропейска партия, защото искахме да се строи АЕЦ \"Белене\" и да паднат санкциите срещу Русия. Сега всички скочиха в подкрепа на това... Питайте ги тях защо седем пъти си променят мнението за \"Белене\". Нашето е едно и също\". С Русия възстановяваме диалога, размразяваме отношенията. Какво ще се случи - въпрос на постоянство и на бъдеще. Ние винаги сме казвали, че тези отношения трябва да бъдат нормализирани заради българския национален интерес\". Нинова допълни, че \"Белене\" е сложен и \"за съжаление корупционен проект\". \"Дали е за стотици, дали е за милиарди корупция, правилата са едни и същи. Важно е да не се поддаваме\". Запитана как ще коментира думите на президента Радев, че в България повече се говори, отколкото да се прави нещо срещу корупцията, тя заяви: \"Е, не е ли прав?!... По-важно е кой е в антикорупционен орган. А къде е корупцията - в управляващите. Този, който управлява, той управлява и фондове, и пари. Там е корупцията. И управляващият си назначава антикорупционен орган. Няма логика ти, който крадеш, да си назначаваш човек, който ще контролира корупцията\". Според Нинова критиките към президента Радев, че \"пресолява\" критиките си към правителството, тя заяви: \"Не мисля, че той ще прави партия. Президентът Радев никога не е потвърждавал, че ще прави партия. Каза - бих подкрепил проекти или партии, които изпълняват - борба с корупцията, стандарт за живот и т.н. Не вярвам, че той ще направи партия. И не споделям, че той би застрашил БСП с нещо... Президентът Радев е издигнат от БСП, но е президент на всички българи, това да не го забравяме. Ние не сме 100% единомишленици, имали сме и различия. Не се притесняваме, ако някой ден реши да прави нещо, нито,пак ви казвам, че той е тръгнал да прави такъв ход\". Сподели:", "date": "2018.06.05", "title": "ЕКСКЛУЗИВНО В ПИК! Корнелия Нинова с горещ коментар - ще прави ли Румен Радев партия"}
{"url": "http://pik.bg/%D0%BC%D0%B0%D1%8F-%D0%BD%D0%B5%D1%88%D0%BA%D0%BE%D0%B2%D0%B0-%D0%B4%D0%B0%D1%80%D0%B8-%D1%81-%D0%B8%D0%BA%D0%BE%D0%BD%D0%B0-%D0%BB%D0%BE%D0%B2%D0%B5%D1%88%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B0-news755437.html", "text": "Лъчезарната естрадна изпълнителка Мая Нешкова гостува в Ловеч преди дни. Концертът й бе в местния Драматичен театър, а билетите бяха изкупени до последния стол. На концерта бяха представени най-големите хитове и най-новите песни на Мая Нешкова, които тя изпълни на живо с нейния бенд и вокална група. Цветя на примата на родната поп естрада поднесоха Областна администрация Ловеч, регионалният координатор на НФСБ-Ловеч инж. Иван Иванов, Национална асоциация \"Сигурност\" и много ловчанлии. По време на концерта Мая Нешкова и съпругът й маестро Кирил Икономов, които изключително много залагат на родолюбието в творчеството си, защото за тях България е над всичко, подариха на персонала на МБАЛ-Ловеч икона на Свети преподобни Иван Рилски. Двамата изказаха и съпричастност със справедливите искания на ловешките медици, с думите: \"Ние сме артисти хора и можем само морално с любов от сърце да подкрепим всяка една битка, всяка една хубава идея, всяко нещо което е свързано с живота, с градивността на нашата нация\". \"Аз, съпругата ми, децата ми, искаме да направим един символичен подарък на ловешката болница в подкрепа на това, което медиците й отстояват в момента. Много ме впечатлиха вашите доктори, когато ги гледахме, когато ги видяхме на улицата, когато ги видяхме как едновременно протестират и едновременно с това не оставят без грижи и внимание ни един болен. Тази голяма тяхна загриженост ни впечатли, тя ни подтикна да ги дарим с икона по предложение на Мая, провидението реши тя да е на Свети Иван, а в последствие разбрахме, че Свети Иван е пазителят на докторите, пазителят на България. Пожелахме да осветим иконата, но ни казаха, че те трябва сами да си я осветят, за да усетят силата на тайнството. Граждани, грижете се за вашите доктори, пазете ги, защото те са най-голямото богатство! Обичайте ги и те да ви обичат!\", заяви Икономов. Тази вечер Нешкова пее в Габрово, на 11 юни е в Плевен, а във Велико Търново - на 20 юни. Сподели:", "date": "2018.06.05", "title": "Мая Нешкова дари с икона ловешките медици (СНИМКА)"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%B7%D0%BE%D0%B4%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B5-%D0%BE%D0%B1%D0%B2%D1%8A%D1%80%D0%B7%D0%B2%D0%B0%D1%82-%D1%82%D1%80%D1%83%D0%B4%D0%BD%D0%BE-news755383.html", "text": "На някои им върви в любовта, а на други не чак толкова. Някои се влюбват и дават сърцето си лесно, а на други им трябва повече време, за да изградят връзка, уповаваща се на доверие. Може да се каже, че до известна степен зодията обуславя нашите предпочитания в любовта и е насочващият фактор, който ни кара да се държим по определен начин, когато се опитваме да градим връзка. Ето защо на някои хора им е по-трудно да се обвържат и не е никак леко за човека отсреща да си има такъв партньор. Но... виновна е зодията. Скорпионите са най-ревнивата зодия и искат да обсебят партньора си за отрицателно време, което не е особено приятно за отсрещната страна. Скорпионите обичат да контролират и не е лесно да излезеш на глава с тях, но пък обичат ли, обичат с цялото си същество . Лъвовете се славят с много силни характери и не обичат да отстъпват от своето. Те могат да докарат до лудост партньора си със своите претенции. Когато искат нещо, го искат на момента, но Лъвовете са и изключително лоялни и никога няма да ви предадат. Стрелецът понякога има много полюсни и крайни чувства и решения, което го правим труден за разбиране, тъй като не е лесно да се справиш с настроенията му. Но пък Стрелците ще направят всичко възможно, за да ви обичат както трябва и да ви дадат щастие. Сподели:", "date": "2018.06.05", "title": "Ето ги зодиите, които се обвързват трудно"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B2%D0%B7%D0%B5%D0%BC%D0%B0%D1%82-%D0%BE%D1%82%D0%BF%D1%83%D1%81%D0%BA-%D0%B7%D0%B0-%D0%B4%D0%B0-%D0%B7%D0%B0%D0%BF%D0%B8%D1%88%D0%B0%D1%82-%D0%BF%D1%8A%D1%80%D0%B2%D0%BE%D0%BB%D0%B0%D1%86%D0%B8%D1%82%D0%B5-news755371.html", "text": "Родители на бъдещите първокласници излизат в отпуска, за да запишат децата си в училище. След като вчера обявиха класирането, майките и татковците ще имат на разположени само три дни, за да успеят да внесат в училище всички необходими документи. Някои от родителите се притесняват, че заради опашки няма успеят да свършат всичко преди работа или в обедната почивка. Затова залагат на сигурно и ще отделят цял ден. Самото записване на учениците, приети на първо класиране, може да стане в периода от 5 юни 2018 г. до 7 юни 2018 г. до 17 часа. Родителите трябва да са се въоръжили и с набор от документи, за да не се разкарват по няколко пъти до школата. Те могат да бъдат намерени на сайтовете на всяко едно училище. Изисква се оригинал на удостоверението за завършена подготвителна група, което се раздава при завършването. Родителите трябва да са подготвили и оригинала на удостоверение за постоянен/настоящ адрес на детето, който е издаден от съответната районна администрация с посочен в него срок на пребиваване на лицето. Задължителен е и актът за раждане на детето. Ако при подаване на документите за първото класира родителите са посочили и допълнителни критерии, те трябва да занесат и документи, с които да ги удостоверят. Такива са копие от решение на ТЕЛК, ако са отбелязали, че детето е с над 50% трайни увреждания, копие от Акт за смърт на родителите, ако са отбелязали, че детето е с починали родители. За малчуганите с братче или сестриче от същото школо се носи оригинал на удостоверение за семейно положение, съпруг/а и деца, издадено от съответната районна администрация. Многодетните семейства трябва да носят копия от удостоверения за раждане на децата. Настойниците на дете, настанено в приемно семейство, трябва да подготвят копие от съдебно решение или заповед за настаняване. Необходимо е копие от удостоверение за раждане на детето за случаите на дете с неизвестен родител. След като приключи срокът за записване за първото класиране, в 18 ч. обявяват свободните места за второто. Подаване на заявления за участие в него е 8 юни 2018 г. до 11 юни 2018 г. включително до 12 ч, а още в същия ден след 18 ч. ще обявят и класиралите се. Сподели:", "date": "2018.06.05", "title": "Родители вземат отпуск, за да запишат първолаците "}
{"url": "http://pik.bg/%D1%83%D0%B4%D0%B0%D1%80-%D1%87%D0%B5%D0%BD%D0%B3%D0%B5%D1%82%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%B4%D0%B8%D0%BB%D1%8A%D1%80-%D0%BD%D0%B0-%D1%85%D0%B5%D1%80%D0%BE%D0%B8%D0%BD-news755425.html", "text": "Вчера в Козлодуй е задържан дилър на наркотици, съобщиха от полицията. Проведена е специализирана операция, при която е претърсен частен дом в крайдунавския град. При тараша униформените са намерили и иззели два плика, съдържащи суха зелена листна маса, един плик с бяло прахообразно вещество и кутия с 16 таблетки. При извършения полеви наркотест веществата са реагирали на хероин и канабис. В районното управление в Козлодуй е задържан 21-годишен местен жител. По случая е образувано досъдебно производство, допълниха от МВР. Сподели:", "date": "2018.06.05", "title": "УДАР! Ченгета спипаха дилър на хероин"}
{"url": "http://pik.bg/%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D1%82-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news755395.html", "text": "Причината е часовата разлика, заради която мачовете се падат в работно време в Бразилия. В дните, когато мачовете на бразилския отбор ще бъдат сутринта местно време, то работният ден ще започва в 14 ч. Когато Бразилия ще играе следобед местно време, работният ден ще приключва в 13 ч. Пропуснатите часове обаче ще трябва да бъдат отработени след края на Мондиала и не по-късно от 31 октомври. Бразилските федерални служители ще имат съкратен работен ден по времето, когато националният отбор по футбол играе мачове на световното първенство в Русия, предаде ТАСС, като се позова на в. \"Диариу офисиал да униау\". Сподели:", "date": "2018.06.05", "title": "Съкращават работното време в Бразилия заради Мондиала"}
{"url": "http://pik.bg/%D1%88%D0%BE%D0%BA-%D0%B2%D0%B8%D0%B6%D1%82%D0%B5-%D0%B3%D1%80%D0%B0%D0%B4%D0%B0-%D1%81-%D0%BD%D0%B0%D0%B9-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%B2%D0%B5%D1%82%D0%B0-news755458.html", "text": "Хората в индийския град Канпур дишат най-мръсният въздух в света, става ясно от неотдавнашно проучване на Световната здравна организация, цитирано от Франс прес. В това населено място с три милиона жители в северната част на страната замърсяването изпраща в болница все по-голям брой хора с хронични заболявания на белите дробове и тумори. Общо 14 от 15-те градове с най-мръсен въздух, според проучването, са индийски, отбеляза АФП в днешния Световен ден на околната среда. Канпур е известен с кожарската и обувната си индустрия, но според представител на местните власти виновник номер едно за замърсяването са движещите се в града 1,5 милиона автомобила. В доклада си СЗО използва официални данни от Индия от 2016 г. за нивото на фините прахови частици, които са най-опасни, защото проникват в белите дробове. Средното им ниво там е 173 микрограма на кубичен метър или седем пъти над допустимите стойности. Според цитирания представител на местните власти замърсяването на водата е още по-голямо от това на въздуха заради фабриките за обработване на кожи, които често са обвинявани, че замърсяват преминаващата през града река Ганг. Сподели:", "date": "2018.06.05", "title": "ШОК! Вижте града с най-мръсния въздух в света"}
{"url": "http://pik.bg/%D0%BD%D0%B7%D0%BE%D0%BA-%D1%81-%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%BE%D0%BD%D0%BA%D0%BE%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-news755484.html", "text": "До 100 млн. лв. дефицит очаква Националната здравноосигурителна каса тази година по отношение на парите за лекарства. Най-големият преразход тук е при онколекарствата , обясни на семинар във Велинград д-р Галя Кондева от дирекция \"Лекарствени продукти\" в касата. Причината е, че 75 на сто от онколекарствата, които институцията заплаща, са предназначени за скъпа таргетна терапия, която е от висок клас и понастоящем не може да бъде ограничена. „Имаме две пера – лекарствени продукти за домашно лечение и лекарствени продукти за солидни злокачествени заболявани я и онкохематология. Тази година пр еразходът, който ще се очертае, е в областта на лекарствата за онкологични заболявания ”, каза Кондева. При продуктите за домашно лечение ще бъде изпълнен определеният бюджет. Дефицитът, който се очаква след приспадане на отстъпките, договорени с притежателите на разрешенията за употреба е между 80 и 100 млн. лв., ако се запази тенденцията към момента за 32-33 млн. на месец за онколекарства , каза специалистът. Преразходът се формира от това, че 7 5 на сто от терапията, която се провежда на пациентите с онкозаболявания, е таргетна, висок клас терапия. „За щастие тези пациенти се подобряват, удължава се тяхната преживяемост, времето, свободно от заболяване, но това е скъпа терапия”, каза Кондева. Тя обясни, че се работи усилено в посока създаване на мерки най-подходящата терапия да отиде при подходящия пациент. Сподели:", "date": "2018.06.05", "title": "НЗОК с лоша прогноза за онколекарствата"}
{"url": "http://pik.bg/%D0%B7%D0%B0%D0%BA%D1%80%D0%B8%D0%BB%D0%B0-%D0%B0%D0%B2%D0%B8%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%B2%D0%B5%D1%87%D0%B5-%D0%BF%D0%B0%D1%82%D1%80%D1%83%D0%BB%D0%B8%D1%80%D0%B0-%D0%BD%D0%B0%D0%B4-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news755451.html", "text": "Авиация на НАТО, представена от самолети на ВВС на Гърция и Италия, започна да патрулира въздушното пространство над Черна гора, предаде ТАСС, цитирана от БТА. Както съобщи националната телевизия на страната, в чест на началото на патрулирането на самолети от НАТО над въздушното пространство на Черна гора ще бъде проведено показно принуждаване на \"самолет нарушител\" да кацне. Министерството на отбраната на Черна гора съобщи, че в сътрудничество с черногорската армия самолети на ВВС на Италия и Гърция, от днес започват редовно да патрулират черногорското въздушно пространство и да го защитават, съобщи МИА. Цел на мисиите на НАТО за контрол на въздушното пространство е да защитават небето над страните членки на алианса, които нямат собствени военновъздушни сили. Черна гора официално стана 29-ата членка на НАТО на 5 юни 2017 г. Парламентът на 28 април гласува страната да се присъедини към НАТО. Тъй като опозицията отсъстваше от заседанието, всички 46 присъстващи подкрепиха присъединяването. Референдум по този въпрос в страната не бе проведен, отбелязва ТАСС. Сподели:", "date": "2018.06.05", "title": "ЗАКРИЛА! Авиацията на НАТО вече патрулира над Черна гора"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0---%D1%80%D0%B0%D0%B4%D0%B5%D0%B2-%D0%B8%D0%BC%D0%B0%D0%BB-%D0%BF%D0%BE%D0%B2%D1%8A%D1%80%D1%85%D0%BD%D0%BE%D1%81%D1%82%D0%BD%D0%BE-%D0%B2%D0%B8%D0%B6%D0%B4%D0%B0%D0%BD%D0%B5-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-news755547.html", "text": "Няма увеличаване на броя на подслушваните лица, в сравнение с миналата и по-миналата година. Запазва се броят на лицата, срещу които се ползват СРС-та. Броят им е около 2700-2800 души. Това заяви пред БНТ народният представител от ГЕРБ Димитър Лазаров на въпрос за използването на СРС-та. \"Не е вярна информацията, която беше разпространена от колеги, че масово се подслушват политици и журналисти\", категоричен е той. \"Около 40% от исканията за използване на СРС-та са за организиране на престъпна група. Миналата година имаме около 90 случая, в които е използвано СРС за искане на подкуп. Над 300 са исканията за акции срещу митниците\", добави Лазаров. Депутатът коментира и изказване на президента Радев. Държавният глава обяви по-рано днес, че за корупцията много се говори, но се прави твърде малко. \"Не съм съгласен с този извод. Ако някой говори така, за мен той има повърхностно виждане\", каза още той. Сподели:", "date": "2018.06.05", "title": "Депутат от ГЕРБ скочи на президента - Радев имал повърхностно виждане за корупцията"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D1%82%D1%8A%D1%80%D1%81%D1%8F%D1%82-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-8-%D1%80%D0%B0%D0%BD%D0%B5%D0%BD%D0%B8-%D0%BD%D0%B0-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2---%D0%BA%D0%B0-news755546.html", "text": "27-годишната Антония Лукова от Калояново е обявена за национално издирване. Според полицията, в действителност тя е шофирала колата, предизвикала верижната катастрофа между селата Труд и Граф Игнатиево. По неофициална информация издирваната има богато досие от нарушения на пътя. По-рано днес Районната прокуратура в Пловдив разкри истинския извършител на катастрофата. Свидетелски показания и записи от видеокамера са предотвратили опита за подмяна на шофьора, който предизвика тежкия пътен инцидент. Събраните до момента материали от охранителни камери показват, че катастрофиралият джип е бил управляван от млада жена, а не от мъжа, който се представя за виновник за катастрофата. Пострадали в мелето разказаха, че водачката се е опитала да прехвърли вината върху свой приятел. Той самият е пристигнал на мястото на инцидента с такси. Трима души остават в болницата след инцидента на пътя Пловдив-Карлово, при който пострадаха 8 души, между които и 4 деца. Сподели:", "date": "2018.06.05", "title": "НАЦИОНАЛНО ИЗДИРВАНЕ! Търсят извършителката на катастрофата с 8 ранени на пътя Пловдив - Карлово"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%B1%D0%B0%D0%BB%D1%8A%D0%BA%D0%BE%D0%B2-%D1%81-%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BB%D1%8F-%D0%B7%D0%B0-%D0%BD%D0%BE%D0%B2%D0%B8%D1%8F-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%86%D1%81%D0%BA%D0%B0-%D0%B3%D0%BB%D0%B0%D1%81%D1%8F%D1%82-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0--news755402.html", "text": "Красимир Балъков ЦСКА-София Връзката между двамата се казва Франц Волфарт, който е споделил чудесното си мнение за младия сръбски специалист с британски паспорт. Австриецът е спортен директор на гранда Аустрия и има поглед върху работата на Ел Маестро, който в продължение на близо две години беше дясна ръка на Торстен Финк във Виена. Балъков пък е много близък с Волфарт от периода, в който двамата играха заедно в Щутгарт, а австриецът бе вратар на “швабите”. Балъков е сондирал своя приятел и той му е гарантирал, че именно Нестор Ел Маестро е точният човек за българския отбор. Красимир Балъков също остава много близо до “Армията” на този етап. Самият той би предпочел да работи като треньор, но би приел и поста спортен директор. Така той ще има основна роля и при селекцията на отбора, а няма да има проблем да работи с Йевтич, който е трупал треньорски опит най-вече в Германия. От “Българска армия” вчера запазиха мълчание относно назначението на треньора и не дадоха ясен знак дали сърбинът е подписал официален договор. Въпреки закъснението с новия треньор обаче от ЦСКА-София уверяват, че се работи по селекцията. На “Армията” вече подписаха с национала на Кабо Верде Стивън Перейра, а има информация, че още един чужденец е подписал договор с клуба, но неговото име се пази в тайна, докато не бъде представен официално в червената фланелка. Легендата на българския футбол също е имал основна роля при избора на Нестор Йевтич за нов треньор на , информира “Меридиан Мач”. Сподели:", "date": "2018.06.05", "title": "ГОРЕЩИ НОВИНИ ОТ \"АРМИЯТА\"! Балъков с ключова роля за новия треньор на ЦСКА! Гласят легендата за спортен директор"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BE%D0%BC%D0%B0%D0%BD%D0%B8%D1%8F-%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D0%BB%D0%B8%D1%87%D0%B5%D0%BD-%D0%B3%D0%B0%D1%80%D0%B4-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%B2-%D1%80%D1%83%D1%81%D0%B8%D1%8F-news755421.html", "text": "Звездата на португалския национален отбор Кристиано Роналдо ще има личен бодигард по време на Световното първенство в Русия. Това ще е неговият сънародник и бивш десантчик Нуно Марекош, който се е занимавал преди и с бикоборство. Гардът сега практикува и смесени бойни изкуства (ММА), като има седем победи и две загуби в кариерата си. Той вече бе гард на Роналдо - по време на финала в Шампионската лига срещу Ливърпул в Киев. Роналдо е загрижен за своята безопасност и редовно се движи с охрана, като няма да направи изключение и за Мондиал 2018, въпреки че португалският тим ще има свои отговорници по сигурността, а и руската държава ще зачисли охрана на всички участващи отбори, предава БГНЕС. Сподели:", "date": "2018.06.05", "title": "ЗВЕЗДОМАНИЯ! Роналдо с личен гард на Мондиала в Русия"}
{"url": "http://pik.bg/%D1%81%D0%B2%D0%B8%D1%85%D0%B0-8-%D0%B1%D0%BE%D0%BD%D0%B0-%D0%BE%D1%82-%D0%BF%D0%B0%D0%B2%D0%B8%D0%BB%D0%B8%D0%BE%D0%BD-%D0%B2-%D0%BB%D1%8F%D1%81%D0%BA%D0%BE%D0%B2%D0%B5%D1%86-news755456.html", "text": "Служители на РУ – Горна Оряховица разследват взломна кражба на метално шкафче, с намиращи се в него 8000 лв., от павилион за бързо хранене в Лясковец. Деянието е извършено вчера сутринта, чрез срязване на метална телена ограда. По случая е започнато досъдебно производство. Горнооряховските полицаи разследват и друга взломна кражба от фирмен офис в железничарския град. Откраднати са 2 500 лв.  Деянието е извършено в ранните часове на 4 юни. На местопроизшествието е извършен оглед. По случая е започнато досъдебно производство. Сподели:", "date": "2018.06.05", "title": "Свиха 8 бона от павилион в Лясковец"}
{"url": "http://pik.bg/%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D0%BB%D0%B5%D0%BF%D1%81-%D0%BA%D1%8A%D1%82%D0%B0-%D0%B8%D0%BA%D0%BE%D0%BD%D0%B0-%D0%BE%D1%82-%D0%BF%D1%83%D1%82%D0%B8%D0%BD-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%BF%D0%B5%D0%B2%D0%B5%D1%86-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0-%D0%BD%D0%B0%D0%B4-250-%D1%81%D0%B2%D0%B5%D1%82%D0%B8%D0%BD%D0%B8-news755449.html", "text": "Картини, слънчеви очила, предмети на изкуството - като всяка популярна личност легендарният музикант Григорий Лепс също има разностранен интерес и вкус към красивото. Но колкото и странно да е, най-голямата колекционерска страст на звездата, която на 3 ноември ще гостува за първи път в България, са иконите. Колекцията на музиканта наброява повече от 250 униката, като сред тях има един, подарен му лично от президента на Русия Владимир Путин. Лепс събира икони вече повече от две десетилетия. Започва да ги колекционира след 33-годишната си възраст, когато в резултат на заболяване е бил между живота и смъртта. Сред ценните светини, които притежава, има много редки екземпляри. Най-скъпият сред тях е от 15 век и е известен сред колекционерите като \"Спасител. Мокра брада\". Стойността на иконата в момента надхвърля над 2 млн. долара и е подарък на изпълнителя с едно единствено условие - никога да не я продава. Друг интересен случай е когато Григорий Лепс попада на ценна икона, в която буквално се влюбва. За да се сдобие с нея обаче, е трябвало да я размени за автомобила си. Без да се замисли, знаменитият певец веднага се съгласява. Част от огромната частна колекция на шоумена се съхранява в специална галерия, като някои от иконите са временно изложени в едни от най-големите музеи в Русия, любезно предоставени от настоящия им собственик. Първият голям концерт на Григорий Лепс у нас е на 3 ноември в \"Арена Армеец\". Билетите за шоуто са на цени от 40 лв. до 70 лв. и могат да бъдат закупени от мрежата на \"Ивентим\" в цялата страна и online, напомнят организаторите от \"Моко\". Сподели:", "date": "2018.06.05", "title": "КОЛЕКЦИОНЕР! Григорий Лепс къта икона от Путин! Легендарният певец притежава над 250 светини (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%84%D0%B5%D0%B4%D0%B5%D1%80%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news755478.html", "text": "Премиерът Бойко Борисов се срещна с федералния прокурор на Германия д-р Петер Франк, който е на посещение в София. Фокус на разговора беше поставен върху усилията, които България полага за борба с контрабандата, както и върху създадения и вече показващ резултати нов антикорупционен орган – Комисията за противодействие на корупцията и за отнемане на незаконно придобитото имущество. В срещата участва главният прокурор Сотир Цацаров, по чиято покана е в София д-р Франк. Сподели:", "date": "2018.06.05", "title": "ПЪРВО В ПИК! Борисов се срещна с федералния прокурор на Германия "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%BE%D1%81%D0%B5%D0%BD-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B4%D0%B5%D1%81%D0%B8-%D0%BD%D0%B0-%D0%BF%D0%B0%D0%B7%D0%B0%D1%80-%D0%B7%D0%B0-%D0%B1%D0%B5%D0%B1%D0%B5%D1%82%D0%BE-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D0%BD%D0%B8%D0%BC%D0%BA%D0%B0-news755504.html", "text": "Росен Плевнелиев и бременната Деси Банова са били на почивка в Истанбул, научи „Ретро“. Бившият президент и любимата му съчетали разходката в турския мегаполис с тур по магазините, от които синоптичката накупила десетки неща за бъдещия им син. По време на разходката си в центъра на Истанбул влюбените не могли да запазят анонимност, защото ваканцията им там съвпаднала с тази на десетки екскурзианти от България. Нашенците бързо разпознали Росен и Деси, въпреки че бъдещите младоженци били съвсем неглиже, и ги нападнали за автографи и снимки. Всички пожелавали на блондинката лека бременност, а на президента най-после да има дъщеря. Самият Плевнелиев обаче преди седмица развенча митовете за пола на четвъртото си дете, като потвърди, че ще бъде момченце. Двамата с Деси вече имали тази информация по време на шопинга в Турция и тя си позволила да вземе за бебето неща от първа необходимост, дрешки и някои по-интересни играчки, като не спазила поверието, че не бива да се купува нещо, преди бебето да се появи на бял свят. В България детските стоки също ѝ допадали, но откакто станала жена на президент, вече не се смесвала с простолюдието и не ходела по магазини за щяло и нещяло. Освен това извън пределите на страната можела да върши същите неща, но в компанията на любимия си мъж. Близки до бившата синоптичка на Нова телевизия разкриват, че тя от известно време живеела под един покрив с Плевнелиев, макар в първите няколко месеца от връзката им всеки да нощувал в своя дом. Откакто се нанесла в жилището на бившия държавен глава, Банова не спирала да умува точно къде да направят детската стая. За обзавеждането и концепцията мислела все пак да се допита до интериорен дизайнер, а ограничения в бюджета нямала, защото Росен ѝ дал картбланш да прави с дома му каквото ѝ харесва. Освен място за бебето Деси щяла да обзаведе и пространство за дъщеря си Йоанна, която към момента прекарвала повече време в къщата на баба си Лили, но блондинката заявила на бъдещия си съпруг, че иска скоро това да се промени и всички важни за нея хора да са под един покрив. Сподели:", "date": "2018.06.05", "title": "САМО В ПИК И \"РЕТРО\"! Росен Плевнелиев и Деси на пазар за бебето в Истанбул (СНИМКА)"}
{"url": "http://pik.bg/%D0%B0%D0%BF%D0%BB%D0%B0%D1%83%D0%B7%D0%B8-%D0%BA%D1%80%D0%B0%D0%B9-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D0%BC%D0%B8%D1%85%D0%B0%D0%B8%D0%BB-%D0%B1%D0%B8%D0%BB%D0%B0%D0%BB%D0%BE%D0%B2-%D1%81-%D1%84%D1%83%D1%80%D0%BE%D1%80-%D0%B2-%D0%BF%D0%B0%D1%80%D0%B8%D0%B6-%D0%B5%D1%82%D0%BE-%D0%BA%D0%B0%D0%BA-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BD%D0%B0-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0-news755524.html", "text": "След дългогодишна пауза, Младежки театър \"Николай Бинев\" се изяви на международната сцена с гостуване в Париж. Михаил Билалов, който в момента е в отпуска от \"Стани богат\" - интелектуалната игра на БНТ, на която хитовият актьор стана водещ през април, Искра Донова и Николай Луканов представиха пред френска публика спектакъла \"Разделям двойки по домовете\". По покана на Асоциация \"Европа Култура Обмен\" постановката под режисурата на проф. Здравко Митков гостува с две представления в \"Théâtre de Fénelon-Sainte-Marie\" на 3 юни. Сред публиката е бил и самият автор на пиесата Тристан Птижирар. Френският драматург е бил номиниран за наградата \"Молиер\" в категорията за най-добър жив франкофонски автор. На 25 юни Младежкият театър дава начало на лятното си турне с романтичната комедия в 16 български града. В постановката Билалов влиза в интересната роля на Ерик. Той професионално се занимава с това да се разделя с нежните половинките на други мъже, които нямат смелостта да направят това сами, но сега е изправен пред една малко по-специфична ситуация... В поредния работен ден срещу него застава бившата му жена. Те се срещат отново след 7 години по необичаен начин и пред тях се отваря цяла палитра от спомени и чувства, от които техните персонажите се опитват да избягат. С лек хумор и доза мистерия, постановката обещава едно истинско забавление над нещата от живота, такива каквито са за всеки един от нас. 25.06.2018 - Драматичен театър Ловеч, 19:00 часа 26.06.2018 - Драматично-куклен театър \"Иван Радоев\", Плевен, 19:00 часа 27.06.2018 - Драматичен театър \"Сава Огнянов\", Русе, 19:00 часа 28.06.2018 - Драматичен театър \"Йордан Йовков\", Добрич, 19:00 часа 29.06.2018 - Драматичен театър \"Стоян Бъчваров\", Варна, 19:00 часа 02.07.2018 - Драматично-куклен театър \"Константин Величков\", Пазарджик, 19:00 часа 03.07.2018 - Държавна опера Стара Загора, 19:30 часа 04.07.2018 - Драматичен театър \"Стефан Киров\", Сливен, 19:00 часа 05.07.2018 - Културен дом на Нефтохимика, Бургас, 19:30 часа 06.07.2018 - Дом на културата \"Арсенал\", Казанлък, 19:00 часа 07.07.2018 - Драматичен театър Пловдив, 19:00 часа 09.07.2018 - Драматично-куклен театър \"Иван Димов\", 19:00 часа 10.07. 2018 - Дом на културата, Кърджали, 19:00 часа 11.07. 2018 - Родопски драматичен театър \"Николай Хайтов\", Смолян, 19:00 часа 12.07.2018 - Дом на културата, Гоце Делчев, 19:00 часа 13.07.2018 - Драматичен театър \"Н. Й. Вапцаров\", Благоевград 19:00 часа Сподели:", "date": "2018.06.05", "title": "АПЛАУЗИ КРАЙ АЙФЕЛОВАТА КУЛА! Михаил Билалов с фурор в Париж! Ето как водещият на \"Стани богат\" впечатли жива легенда"}
{"url": "http://pik.bg/%D0%BB%D0%B0%D1%82%D0%B8%D0%BD%D0%BE-%D0%B4%D0%B8%D0%B2%D0%B0-%D0%B4%D0%B6%D0%B5%D0%B9-%D0%BB%D0%BE-%D1%81-%D0%B4%D0%B8%D0%B0%D0%BC%D0%B0%D0%BD%D1%82%D0%B8-%D0%B7%D0%B0-$-45-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B2-%D0%BD%D0%BE%D0%B2%D0%BE%D1%82%D0%BE-%D0%B2%D0%B8%D0%B4%D0%B5%D0%BE-%D0%B2%D0%B8%D0%B6%D1%82%D0%B5-%D1%8F-%D0%BA%D0%B0%D0%BA-%D0%BF%D0%B5%D1%87%D0%B5-%D0%BF%D1%8A%D1%80%D0%B6%D0%BE%D0%BB%D0%B8--news755415.html", "text": "Новото парче на Джей Ло \"Dinero\" (с участието на DJ Khaled и Cardi B) излезе само преди дни, а вече е с 20 милиона гледания в \"YouTube\". Не са ни нужни гадателски способности - това ще е един от големите хитове на лято'2018. В клипа Лопес и екипът й миксират брилянтно визии, мотиви, локации и костюми от различни епохи и точки на света - малко Холивуд, малко псевдопарижки шик ала филма на София Копола \"Мария Антоанета\", малко Бронкс, пише \"Ева\". Латинодивата води на повод истински щраус, играе боулинг със скъпоценна кристална топка, рапира по корсет и eкстравагантна шапка с воалетка-козирка в разкошно легло, прави барбекю, облечена в супер секси бельо... Диамантите, които носи в клипа пък били на стойност 4.5 млн. долара, твърди \"People\". Сподели:", "date": "2018.06.05", "title": "ЛАТИНО ДИВА! Джей Ло с диаманти за $ 4.5 млн. долара в новото ВИДЕО! Вижте я как пече пържоли по жартиери"}
{"url": "http://pik.bg/80-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D1%82%D0%BD%D0%B5%D1%81%D0%B5-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B8-%D0%B4%D0%B5%D1%82%D0%B5%D1%82%D0%BE-%D0%B9-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-news755471.html", "text": "На същото място преди време бе ударена и съдийка от Окръжен съд в Смолян. 80-годишен шофьор блъсна майка и дете на пешеходна пътека в Смолян . Инцидентът е станал малко преди 13:00 ч. днес до Младежкия дом в града, съобщава \"Дарик\". В момента момченцето и майка му се преглеждат в болницата. Според очевидци майката и детето са пресичали на пешеходната пътека, когато една кола е спряла за да преминат, а възрастният мъж с „Форд“ е заобиколил и ги е ударил. Сподели:", "date": "2018.06.05", "title": "80-годишен отнесе прокурор и детето й на пешеходна пътека"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%BD%D0%B0-%D0%B6%D0%B8%D0%B2%D0%BE-news755461.html", "text": "По-рано през деня в получен сигнал в берлинската полиция за забелязани въоръжени лица, които влизат в основно училище в града. В момента децата се извеждат от сградата, като органите на реда стриктно спазват установените за такива ситуации протоколи. Според информация на \"Билд\", гражданин е сигнализирал в позицията за това, че е видял двама въоръжени мъже да влизат в сградата на училището. Веднага е задействана процедура за извънредна ситуация и учителите са заключили класните стаи, където са се намирали голям брой непълнолетни ученици. Засега не се съобщава за стрелба и каквито и да било инциденти. Полицията прави обстойни проверки на сградата и продължава евакуацията на района. Сподели:", "date": "2018.06.05", "title": "ОТ ПОСЛЕДНИТЕ МИНУТИ! Извънредна ситуацията в Берлин! полицията евакуира училище (НА ЖИВО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-news755470.html", "text": "Министерство на туризма о достоверна информация министърът на туризма е поискала писмено от Министерството на регионалното развитие и благоустройството да извади 20 декара плаж от изключителна държавна собственост и да бъде прекатегоризирана като частна. Така обикновено се подготвя продажбата на държавни парцели\". Лидерът на НФСБ уточнява, че става дума за пясъчни терени около хотелите на Елена Иванова - шефка на “Съюза на собствениците на Слънчев бряг”, както и за асфалтирания път и п По повод публикации в социалната мрежа и медии Министерството на туризма информира, че няма право да продава плажовете, а само да ги управлява, като ги отдава под наем или на концесия съгласно закона. Министерството на туризма е оправомощено да изиска изменение на кадастралните карти на плажовете. Това задължение е вменено със закон на министъра. Това съобщиха от пресцентъра на . \"Именно такава процедура за съответствие на специализираната с кадастралната карта е стартирала за морски плаж „Слънчев бряг-юг“ поради обстоятелството, че са налични специализирани карти, които са по–актуални от кадастралните. Специализираните карти се изготвят от Агенцията по геодезия, картография и кадастър. За отдаването под наем и на концесия на обекти изключителна държавна собственост, каквито са морските плажове, е много важно за правилното провеждане на процедурите и съставянето на коректни документи от страна на Министерството на туризма то да разполага с актуални данни. Затова Министерството на туризма изисква да бъдат актуализирани кадастрални картите в съответствие със специализираните. Обикновено кадастралните карти датират от 2005 г., а специализираните карти са изменени около 2015 г. и отразяват доста по-точно обективното състояние на морския плаж\". По-рано днес вицепремиерът Валери Симеонов написа в профила си във фейсбук, че п аркинг до скандалния хотел „Оазис“ на самия бряг на морето. Сподели:", "date": "2018.06.05", "title": "ОТ ПОСЛЕДНИТЕ МИНУТИ! Министерството на туризма отговори на Валери Симеонов за плажовете"}
{"url": "http://pik.bg/%D1%82%D1%80%D0%B8-%D0%B7%D0%B0-%D1%89%D0%B0%D1%81%D1%82%D0%B8%D0%B5-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B8%D1%80%D1%80%D0%B0-%D1%80%D0%B0%D0%B6%D0%B4%D0%B0-%D0%BD%D0%B0-41-%D1%81%D0%BD%D0%B8%D0%BC%D0%BA%D0%B0-news755482.html", "text": "Позабравената певица Ирра сюрпризира всички с радостна новина - очаква трето дето. Блондинката пусна снимка в \"Инстаграм\" с надпис \"Три за щастие\". Макар в напредпанала бременност, Ирра не спира да работи по последната колекция на модния си бранд и да записва нови песни в студио. Все още блондинката не е разкрила какъв ще е полън на бебето, което се очаква то да се появи на бял свят в началото на август. Не се знае и кой е бащата, пише \"Хотнюз\". Явно Ирра ще е самотна майка, защото официално заявява, че планира да поеме изцяло грижите около отглеждането на третото си дете, както се случи с първите и две рожби, които са момчета. Двамата са най-екзалтирани и горди от новината, че съвсем скоро ще са батковци. 41-годишната блондинка, чието име е Ирина Русева, има един брак зад гърба си с Явор Георгиев, чието име носи един от синовете й. Преди година тя сподели, че разводът може да бъде повод за щастие, когато се освобождаваш от нещо, което те е тормозило. Сподели:", "date": "2018.06.05", "title": "ТРИ ЗА ЩАСТИЕ! Певицата Ирра ражда на 41 (СНИМКА)"}
{"url": "http://pik.bg/%D0%BD%D0%B0%D0%BD%D0%BA%D0%BE%D0%B2-%D1%83%D0%B4%D0%B0%D1%80%D0%B8-%D1%80%D0%B0%D0%BC%D0%BE-%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F-%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B8%D0%BC%D0%BE%D1%82%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BD%D0%B5-%D0%B5-%D0%BD-news755477.html", "text": "Темата за приватизация и продажба на държавни имоти по морето не стои на дневен ред. Това каза пред журналисти в Кюстендил министърът на регионалното развитие и благоустройството Николай Нанков . „Превратно тълкуваме нещата, може би. Утре ще говорим на Министерски съвет с вицепремиера Симеонов по темата, най-вероятно”, посочи министър Нанков, запитан за изпратено до него писмо от страна на министъра на туризма Николина Ангелкова. „Нормална процедура по специализираната карта, да поиска министър Ангелкова, нещо подобно. Имаме съответно възможност да променим кадастралната карта на база на специализираната, но вече имаме промяна на вещните права, през това време – тези две години откакто е влязла в сила специализираната карта, но не е нанесена в кадастралната. Отново ще изискаме от министър Ангелкова компетентно становище. Темата, която вицепремиерът Симеонов засегна, за приватизация, за, съответно, продажба на държавни имоти, не стои на дневен ред”, заяви министър Нанков. По думите му министерството на добра воля е участвало в проверки на преместваеми обекти, които са от компетенцията на местната власт. Въпреки това са дадени съответните становища. „Именно вицепремиерът Симеонов, през депутати от неговата политическа група, са внесли промени в Закона за устройство на териториите, от догодина ДНСК да има касателство по темата преместваеми обекти по плажовете и по националните курорти”, каза министър Нанков. Сподели:", "date": "2018.06.05", "title": "Нанков удари рамо на Ангелкова: Темата за приватизация и продажба на имоти по морето не е на дневен ред"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D1%82%D1%80%D0%B5%D1%82%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B0-%D1%80%D0%B8%D1%87%D0%B0%D1%80%D0%B4-%D0%B3%D0%B8%D1%8A%D1%80-%D0%B2%D0%B8%D0%B4%D0%B5%D0%BE-news755422.html", "text": "Наскоро стана ясно, че Ричард Гиър отново е застанал пред олтара. За сватба между Гиър и 35-годишната Алехандра Силва се заговори още през декември миналата година, когато стана ясно, че двамата са се сгодили тайно. Ричард и Алехандра са заедно от 2014 г. Това бе трети брак за актьора, който бе женен за супермодела Синди Крауфорд между 1991 и 1995 г. Гиър се раздели с втората си съпруга Кери Лоуъл през септември 2013 г. след продължил 11 години брак. От нея актьорът има 15-годишен син - Хоумър. Булката също е била омъжена - за канадски бизнесмен, от когото също има момче. Алехандра Силва е дъщеря на бизнесмена Игнасио Силва, бивш финансов вицепрезидент на футболния клуб Реал (Мадрид). \"Аз съм най-щастливият човек на света. И как да не съм?! Женен съм за красива жена, която е умна, чувствителна, отдадена, забавна, търпелива, която знае как да прощава, която е невероятна готвачка и прави най-добрите салати на света\", похвали съпругата си Гиър по адрес на новата си съпруга. Сподели:", "date": "2018.06.05", "title": "Ето ги ПЪРВИТЕ СНИМКИ от третата сватба на Ричард Гиър (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%B2-%D1%81%D1%8A%D0%B4%D0%B0-news755480.html", "text": "37-годишният Михаил Станчев, обвинен в убийството на хазартния бос Коста Николов-Миджурина и стрелбата срещу красивата Симона току-що проговори и разкри какви са мотивите му за екзекуцията в Слънчев бряг. Михаил бе изправен пред Окръжния съд в Бургас, който в този момент гледа мярката му за неотклонение. 37-годишният мъж бе доведен в Съдебната палата под строга охрана при извънредни мерки за сигурност. Той бе вкаран от подземния паркинг директно към 3-ия етаж на Съдебната палата. Адвокатът му Красимир Кацарски малко по-рано разкри пред журналисти, че Михаил нямал спомени от инцидента. Употребил алкохол и не помни какво точно е направил, не може и да обясни действията си, информира \"Флагман\". Михаил призна, че се качил в колата след убийството, първо отишъл в дома си, където взел всичките налични боеприпаси от металната си каса, както и международния си паспорт. Твърди, че не знаел какво прави. Осъзнал се едва край Лесово. По пътя говорил с брат си по телефона, признал му за убийството, след което изключил апарата си. Все още не може да си обясни защо го е направил. „Не знам защо го сторих. Не бях на себе си. Пътувах към Лесово, не за да напусна страната, а за да се предам. Не исках да се връщам в Бургас, защото ме беше страх какво ще се случи”, твърди Михаил в съдебна зала. \"Не знаех какво се случва. Те търся логика в това, което е станало и не знам защо заредих пистолета\", каза още Михаил, който звучеше безкрайно объркан и съсипан след убийството. Михаил е изпразнил цял пълнител в тялото на Коста Миджурина, след което се обърнал и застрелял Симона в слепоочието, стана ясно от пледоарията на прокурора. Това потвърждава изцяло версията на Флагман.бг, която публикувахме часове след зловещото убийство. Адвокатът му Красимир Кацарски каза, че е съгласен Михаил да остане в ареста, което е малко необичайно при подобна мярка. Може би е сигнал, че Михаил се страхува да излезе на навън, за да не му отмъстят за убийството на Миджурина, който всички в Слънчев бряг познават като примерен човек и такъв, който не се замесва с мутри, но явно Михаил се страхува. Сподели:", "date": "2018.06.05", "title": "ИЗВЪНРЕДНО! Убиецът от Слънчев бряг с шокиращо изказване в съда"}
{"url": "http://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D0%BD%D0%B0%D1%81%D1%8F-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%BE%D0%B2%D0%B8-400-%D0%B1%D0%BE%D0%BD%D0%B0-news755428.html", "text": "По предложение на Специализираната прокуратура две съдебни инстанции се произнесоха с решения за налагане на имуществена санкция в размер на 401 254 лева на българско юридическо лице, обогатило се през 2009 г. със същата сума чрез престъпна дейност. С решение за налагане на санкцията на 19 март 2018 г. се произнесе Кюстендилският окръжен съд. На 29 май 2018 г. решението бе потвърдено от Апелативния съд-София. То подлежи на изпълнение, като средствата следва да бъдат внесени в държавния бюджет. Това е втората санкция на едно и също дружество в приблизително същия размер, която се налага по чл. 83а от Закона за административните нарушения и наказания, предвиждащ имуществени санкции на фирми, обогатили се незаконно. По случая Софийска градска прокуратура образува досъдебно производство още през 2009 г. - за разследване на организирана престъпна група за данъчни измами. В хода на работата бе установено, че дружеството е „възстановявало“ ДДС от фиктивни сделки с кухи фирми, осчетоводявани с неистински документи. През февруари 2017 г. Софийска градска прокуратура сезира Специализираната прокуратура с искане за внасяне в съда на предложение за налагане на имуществена санкция (съгласно компетенциите на СП за противодействие на организираната престъпност). Софийската градска прокуратура предостави и всички материали по делото, необходими за откриване на процедурата по Закона за административните нарушения и наказания. Сподели:", "date": "2018.06.05", "title": "Спецпрокуратурата внася в бюджета нови 400 бона "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news755442.html", "text": "Размяната на реплики и обвинения между вицепремиера Валери Симеонов и министърът на туризма Николина Ангелкова започнаха отново с пълна сила с началото на летния туристически сезон по повод шума и дискотеките по плажовете. Повод станаха проверките на Симеонов по родното Черноморие не само за шума, но и за някои незаконни постройки на плажовете на Слънчев бряг. Вчера на брифинг в Бургас, лидерът на НФСБ заяви, че голяма част от тях са не само незаконни, но и опасни за здравето на хората и заяви, че предстои да бъдат премахнати. Според министър Ангелкова обаче това не е вярно и всичко било законно. Агенция ПИК потърси експертното мнение на бившия зам.-министър с ресор туризъм Бранимир Ботев по горещата тема. Бранимир Ботев е завършил френската гимназия в София, а през 1982 г. социология в СУ \"Свети Климент Орхидски\".  На 28 г. става най-младият генерален директор на Института по Маркетинг в България, а 2 години след това оглавява Междуправителствения френско - български институт по маркетинг, консултации и мениджмънт \"Марком\", създаден по негова идея. Учредител и първи президент на Белгийско- българската асоциация, член е на работодателската организация \"Деловая Русия - Европа\". Член на УС на Националния борд по туризъм. В три поредни правителства е зам.-министър на икономиката и енергетиката с ресор туризъм. От ноември 2016 г. е изпълнителен директор на Европейския институт за стратегии и анализи. - Законността и незаконността установява съда, това е постулат още от времето на римското право. До толкова доколкото има ясни законови норми и в ЗУТ и в Закона за устройство на черноморското крайбрежие не мисля, че даден министър, пък бил той и със самочувствието на г-жа Ангелкова може да замести съда и без да осъществи съответната проверка може да се произнася. Защото всичко друго в съзнанието на хората означава чадър над хора, които са си построили и експлоатират обекти на плажната ивица. Очевидно, че подобен казус, който е възникнал още веднъж поставя въпроса за един независим контрол от страна на бизнеса, на гражданското общество и от страна на съда. За съжаление в туризма това все по-рядко се случва, защото администрацията монополизира не само всичко което е свързано с лицензионните режими, но и все повече и последващия контрол. Доколкото разбирам сега огромното желание на министър Ангелкова е да може и да отнема от тук насетне издадена категоризация. Както се казва: \"иска в нея и сиренето, и в нея и ножа\". - Органът, който трябва да се произнесе затова е ДНСК. Хубаво е, че има журналисти като вас и като агенция ПИК, които повдигат тези въпроси, защото малкия въпрос свързан с това, кой и как безочливо нарушава закона и прави каквото си иска, опира до големия въпрос - какво е лицето на българския туризъм. Кое е това, което туристите забелязват и което ги шокира. Разходете се в една дестинация като Коста дел Сол. 35 километра между Малагия и Марбея се считат за една от най-златните в инвестиционно отношение и най-посещавани туристически дестинации в света. На тези 35 километра вие няма да видите едно капанче, една будка, да не говорим за нещо по-сериозно като барове, сложено на пясъчната ивица. Всичките обекти, които могат да съществуват са през алеята за разходки, а на самата алея, отделени едно от друго, съществуват само ресторанти, които са обградени като оазиси с много зеленина и са само и единствено държавна собственост и се дават под наем. Никой друг няма право там да забие един кол, да постави една керемида или тухла, освен държавата. Но тези обекти не стъпват на плажната ивица. В никоя друга държава няма да видите подобен тип заведения. Тъжното е, че подобен тип поведение от страна на администрацията и министерството на туризма са дали изключително лош имидж на България. - Трудно ми е да бъда в обувките на г-н Симеонов, той е лидер на партия и вицепремиер и според мен има необходимите лостове да постави много ребром и ясно въпроса. Достатъчно много са сериозните проблеми и без отговор в туризма, които стоят. И ако г-н Симеонов предизвика един сериозен и съществен дебат в това отношение мисля, че много колеги ще откликнат. Самият аз ще се присъединя, като ние имаме сериозни проучвания и изследвания в Института по стратегии и анализи, който аз оглавявам, по линия на БАН, където бях съветник на председателя, като тези данни стоят и крещят в това отношение. Мисля, че вицепремиерът Симеонов е в правото си да иска пълна прозрачност и яснота, но в края на краищата той е коалиционен партньор и трябва да направи необходимото, отрасълът който той ръководи да отговаря на изискванията на всички, не само на отделни инвеститори, но преди всичко на потребителите, на туристите, които идват в България. Тук е много важно да отбележим, че ако за определен тип инвеститори, принципът е „ден година храни”, да се извлекат максимално повече пари за 2 месеца с цената на всичко, то туризмът в България е един дългосрочен отрасъл, който е част от Брутния вътрешен продукт с 12,1 процента, което е огромна част от БВП. Трябва да сме наясно какъв имидж търсим и какви туристи, защото в резултат на подобен тип поведение България се превърна „успешно” в най-евтината дестинация в Европа. В момента един чуждестранен турист оставя по-малко пари в България отколкото в Африка, дори там оставя с 20 процента повече. Това е безумие и съсипване на всичко, което страната ни има като потенциал. - На мен ми прави впечатление, че две от три прояви на министър Ангелкова са свързани със Слънчев бряг. Имам чувството, че тя или е поела ангажимент към някой, или има някакви интереси, дано да греша. Слънчев бряг не може да бъде лицето на българския туризъм. Нека да бъде така добра да извади данъците, които постъпват в хазната от големите курорти. Защото тук също има тежки аномалии. Погледнете колко нощувки се отчитат и нека не забравяме, че голямото укриване на пари в туризма в размери на милиони и милиарди левове става чрез неотчитане на нощувките. - Смятам, че всеки един гражданин трябва да си даде сметка какъв облик иска да има България. Дали искаме да се доближим до образа на най-пошлите риалити формати. В крайна сметка ние няма ли какво да покажем като културно-историческо наследство, природни дадености, уникални маршрути. Ние сме средище на толкова цивилизации, които са били по нашите земи, като допълнение балнео-СПА, планинския и зимния туризъм са много по-имиджови, носещи повече пари и произвеждат туристи, които ни посещават по няколко пъти и много по-платежоспособни. Икономическият ефект е между 4,5 и 5 процента спрямо морския. Най-евтиния туризъм е морския, същевременно с най-силно конкурентната среда, около нас са Турция, Гърция, Хърватска, огромни пари се изливат в Албания, която има и по-голяма плажна ивица от България. Във всички тези страни вие никога няма да бъдете обект на такава шумова агресия, на такова поведение, на пиянски тълпи, които се носят от ляво на дясно покрай вас и хората въпреки всичко имат достатъчно много туристи, които оставят повече приходи за съответната държава и с желание да се връщат там. Хубаво е вицепремиерът да изиска за тази година от г-жа Ангелкова анализа, който министерството прави за сезона и мерките, които взима по отношение на брандиране на България. Защото се очаква много сериозен отлив от руски туристи, които отиват в Турция. Скоро на Ангелкова й бе поставен въпроса защо продължават да бавят визите и продължават да бъдат толкова скъпи, а тя започна да говори безумни неща за изнесените визови центрове, които всъщност не издават визи, а само събират данни и оскъпяват процеса. Похвали се с откриване на консулство в Екатеринбург, която всъщност аз открих докато бях зам.-министър. Не мога да разбера при толкова много хора на работата в министерството на туризма, защо ние продължаваме да нямаме реална визия относно това ние какъв продукт искаме да предоставяме. Продължава да не се въвежда целенасочено системата ЕСТИ и разбирате, че всичко това се отчита някъде. Сподели:", "date": "2018.06.05", "title": "САМО В ПИК! Бивш зам.-министър на туризма с шокиращи разкрития за екшъна в кабинета: Симеонов е прав да иска промяна! Ангелкова защо толкова често е на Слънчев бряг, ангажименти ли има към някого? "}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B0%D1%82%D0%B0-%D1%82%D0%B5%D0%BE%D0%B4%D0%BE%D1%80%D0%B0-news755479.html", "text": "Теодора бе на 32 години, юрист, омъжена, майка на две деца. Припомняме ви, че тя страдаше от онкологично заболяване в напреднал стадий. Заради невъзможността от лечение, тя потърси възможности чрез алтернативна терапия в Бразилия. По време на престоя там обаче състоянието й се влоши рязко. С помощта на МВнР и дарения съпругът й Александър успя да я прибере в България. Почина онкоболната Теодора Маджарова, която през май бе транспортирана от Бразилия у нас с помощта на голяма дарителска кампания и със съдействието на МВнР. Сподели:", "date": "2018.06.05", "title": "ТЪЖНА ВЕСТ! Почина онкоболната Теодора"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B7%D0%B0-%D0%BD%D0%BE%D0%B2-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%B8-%D0%B1%D0%BE%D0%B9%D0%BD%D0%B0-%D0%BC%D0%B0%D1%88%D0%B8%D0%BD%D0%B0-news755483.html", "text": "Проектите за модернизация на армията са за над 3,5 млрд. лева. Предвиждат закупуването на 16 изтребителя за авиацията, на два етапа по 8, и 150 бронирани машини. Комисията по отбрана разглежда и се очаква да гласува проектите за нов изтребител и бронирана бойна машина за армията анблок. Комисията разглежда и Доклада за състоянието на отбраната и въоръжените сили за 2017 г. Ако Комисията гласува положително, проектите ще влязат за гласуване в пленарната зала. Сподели:", "date": "2018.06.05", "title": "Комисията по отбрана решава за проектите за нов изтребител и бойна машина "}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B0%D0%B3%D0%B5%D0%BD%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD-%D0%B2-%D0%BC%D0%B8%D0%B5%D1%89%D0%B8-%D0%BF%D1%80%D0%B5%D0%BF%D0%B0%D1%80%D0%B0%D1%82%D0%B8-%D0%B8-%D0%BF%D0%B0%D1%81%D1%82%D0%B8-%D0%B7%D0%B0-%D0%B7%D1%8A%D0%B1%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0-%D1%80%D0%B0%D0%BA-news755353.html", "text": "Антибактериалният агент триклозан, който се съдържа в сапуни, пасти за зъби и перилни препарати, може да доведе до рак на дебелото черво, сочат данни на учени от масачузетския университет в Амхърст. Учените са провели експеримент с лабораторни мишки, който е потвърдил наблюденията им. Всички животни, които са приемали триклозан, са развили рак на червата. Веществото изменя чревната микрофлора, засилва симптомите на колит и стимулира развитието на злокачествени клетки, отбелязват учените. Той понижава броя на бифидобактериите и намалява тяхното действие. Триклозанът е синтетичен антибактериален и противогъбичен агент. Той се използва активно за миещи и перилни препарати, паста за зъби, дезодоранти и сапуни. Триклозан се използва и в стоматологията при обработка на зъба преди пломбиране. Сподели:", "date": "2018.06.05", "title": "ОПАСНО! Агент, използван в миещи препарати и пасти за зъби, предизвиква рак"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D0%B2%D0%BB%D0%B0%D0%BA%D1%87%D0%B5-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news755488.html", "text": "Анджелина Джоли навърши 43 години вчера и за разлика от повечето знаменитости, отпразнува рождения си ден по доста необичаен начин. Актрисата, която в момента е в Лондон за снимките на втората част от \"Господарка на злото\", бе заснета да се забавлява с част от децата си в увеселителен парк. В социалните мрежи се появи нейна снимка, на която е на влакче на ужасите, но на лицето й няма изписан ужас. Имаше и кадри, на които се вижда как се реди на опашка, за да се качи на влакчето. Вижда се, че с нея са 12-годишната Шайло и 9-годишната Вивиан, както и Нокс и Захара. Заедно с нея обаче не бяха Пакс и Мадокс, пише \"Ева\". Сподели:", "date": "2018.06.05", "title": "Анджелина Джоли празнува рожден ден на влакче на ужасите (СНИМКИ)"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D0%BE%D1%82-%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BD%D0%B8%D1%86%D0%B0-%D0%BF%D0%B8%D1%88%D0%B0%D1%82-%D1%81%D0%B8-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%BA%D0%B0-%D0%B7%D0%B0-25-%D0%B1%D0%BE%D0%BD%D0%B0-%D0%BD%D0%B0-%D0%BB%D0%B0%D0%B7%D1%83-news755391.html", "text": "Председателят на Общинския съвет в Севлиево Здравка Лалева призна за цената на пътуването. Говорим за конгломерат Ница, който се състои от 33 общини, а въпросния курорт е с брой жители равен на този на Севлиевската община. Основно бяхме в Ница, за да се запознаем с развитието на тяхното културно наследство\", заяви Лалева. Пътуването пък струвало малко над 895 лв. на човек или малко над 25 хиляди лв. Това пък според председателят на общинският съвет било възможно най-ниската цена, която можели да ползват, а всеки един, който пожелал нещо като екстра си го платил сам. Скандална командировка на севлиевски общинари на Френската Ривиера. В края на април заместник-кметове, съветници и чиновници са \"обменили добри практики\" с представители на изпълнителната и на законодателната власт в Ница, съобщава \"България он еър\". От съобщение на страницата на Община Севлиево от 20 април става ясно, че всички заместник-кметове и 90% от общинските съветници ще обменят добри практики във френския град Ница между 27 и 30 април. На 8 май в друго съобщение става ясно, че визитата се е състояла, но не е била в Ница, а в Рокбрю́н-Кап-Марте́н - курорт на Френската Ривиера. Според съобщението от сайта на общината на посещението във Франция са обсъдени и въпроси, свързани с поддържането и подобряването на инфраструктурата по програма \"Еразъм\". Проверка показа, че програма \"Еразъм\" обхваща само образователната сфера. Не стана ясно и колко е платено за това посещение. Любопитното за курорта Рокбрю́н-Кап-Марте́н е, че бил любима дестинация на Коко Шанел и Едит Пиаф и е на 6 километра от Монако и Монте Карло. Сподели:", "date": "2018.06.05", "title": "МЕГА СКАНДАЛ! Общинари от Севлиево на плажа в Ница! Пишат си командировка за 25 бона на Лазурния бряг за \"обмяна на добри практики\" - потапят се в лукса за Коко Шанел и Едит Пиаф"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%82%D1%80%D0%B0%D1%88%D0%BD%D0%B0-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D1%82%D0%B8%D1%85%D0%B8%D1%8F%D1%82%D0%B0-%D0%BF%D0%BE%D0%BC%D0%BB%D1%8F-%D1%81%D0%B5%D0%BB%D1%81%D0%BA%D0%BE%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BF-news755492.html", "text": "Силен дъжд с гръмотевици и градушка се изсипаха в Смолянско. За броени минути градините в село Липец, където е било най-силно, са се наводнили, а градушката е унищожила голяма част от селскостопанската продукция, предава Дарик. Градушката е паднала за близо половин час, а големината на зърната е била от грахово зърно до лешник. Пороен дъжд е имало и в Смилян, за кратко е имало и градушка. „Нямаме поразии по селото, валя обилно, за кратко имаше и градушка, но в рамките на нормалното“, коментира кметът Чавдар Червенков. Жълт код е обявен за днес в област Смолян. След обяд на места ще има интензивни краткотрайни валежи от дъжд и гръмотевични бури. Има условия за градушки. Очакваните количества валежи са 20-35 л/кв.м, на отделни места и повече, предупреждават метеоролозите. Сподели:", "date": "2018.06.05", "title": "ОТ ПОСЛЕДНИТЕ МИНУТИ! Страшна градушка удари в Смолянско! Стихията помля селскостопанската продукция (СНИМКИ)"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%BF%D0%B8%D1%88%D0%B5-%D1%87%D0%B5%D1%80%D0%B5%D0%BD-%D1%81%D0%BF%D0%B8%D1%81%D1%8A%D0%BA---%D0%B2%D0%B0%D0%B4%D0%B8-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%BF%D1%80%D0%BE%D1%82%D0%B8%D0%B2%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%8E%D0%B6%D0%B5%D0%BD-%D0%BF%D0%BE%D1%82%D0%BE%D0%BA-news755473.html", "text": "Ще направя всичко възможно да изкараме поименно физическите лица и политическите партии, които са били срещу „Южен поток\". Това каза председателят на АБВ Румен Петков по време на пресконференция Според него така българското общество ще знае кои са тези, които са поставили страната ни в зависимост от Турция. „Искам само да отбележа, че се нуждаем от много сериозен анализ за бъдещето на нефтопровода Бургас – Александруполис. Правителството преди известно време е заявило желание проектната компания да продължи своето съществуване. Това е добра стъпка. Тази стъпка трябва да бъде подкрепена. Тази стъпка трябва да получи своето развитие с тези три проекта България има шанса да бъде в тройката на Европа\", каза Петков. По думите му не е нормално трите енергийни проекта, или така нареченият \"голям шлем\", да се стигне до мрачната прогноза на президента Първанов от 2014 г., че всъщност шлемът ще го реализира Ердоган. \"Той го направи и това е за сметка за България“, коментира Петков. Сподели:", "date": "2018.06.05", "title": "Румен Петков пише черен списък - вади на светло противниците на \"Южен поток\""}
{"url": "http://pik.bg/%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%B5%D1%82%D0%BE-%D0%BA%D0%B0%D0%BA-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%BD%D0%B0%D0%B4%D1%8A%D1%85%D0%B0-%D0%B3%D1%80%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%B5%D0%B4%D0%B0%D0%BB%D0%B8-news755404.html", "text": "Председателят на Българската федерация по художествена гимнастика Илиана Раева коментира представянето на ансамбъла на Европейското първенство в Гуадалахара, Испания. В сутрешния блок на NOVA, Раева заяви, че момичетата са изцяло отдадени на кариерата си и че не се съмнява, че грациите ще продължат да радват с успехите си. Припомняме, че по време на шампионата на Стария континент ансамбълт спечели бронз в многобоя и злато във финала на смесената композиция на топки и въжета. В отборната надпревара, в която от значения бяха оценките на ансамбъла и девойките нашата страна спечели третото място. \"Шумът около нашите момичета ансамбъл вече е твърде голям не само у нас, а и по света. Отборът е сочен за фаворит. В света на социалните мрежи е трудно да отделиш момичетата от цялата тази истерия в кавички около тях. Те самите разбират, че имат най-големия шанс да спечелят. Когато знаеш, че си най-силният и знаеш, че очакванията на милионите ни почитатели са да спечелиш, това естествено тежи. В същото време, това са едни момичета безкрайно стъпили на земята. Не са машини, грешки се допускат. Важното е, че тяхната мотивация и желание, талант, всичко е на високо ниво. И не се съмнявам, че ще продължим да ви радваме с успехите на този отбор“, коментира Илиана Раева. Зад кулисите на красивата надпревара по традиция тя направи бърз разбор на представянето на ансамбъла, като не пропусна да поздрави грациите за добрата реакция в напрегнат момент от съчетанието и за високата оценка, въпреки грешките. \"Направете си извод, ако си направите всичко, каква оценка ще имате! Поздравления! Обаче... бачкане, нали ви е ясно? Почваме по друг начин!\", бяха думите на Раева, които улови само камерата на Би Ти Ви. Сподели:", "date": "2018.06.05", "title": "ЗАД КУЛИСИТЕ! Ето как Илиана Раева надъха грациите за златните медали"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0-%D1%81%D1%82%D1%80%D0%B0%D1%88%D0%BD%D0%B0-%D0%B0%D1%84-news755405.html", "text": "Лидерът на НФСБ уточнява, че става \"По достоверна информация, Министърът на туризма е поискала писмено от Министерството на регионалното развитие и благоустройството да извади 20 декара плаж от изключителна държавна собственост и да бъде прекатегоризирана като частна. Така обикновено се подготвя продажбата на държавни парцели\". Това написа в профила си във Фейсбук вицепремиерът Валери Симеонов. дума за пясъчни терени около хотелите на Елена Иванова - шефка на “Съюза на собствениците на Слънчев бряг”, както и за асфалтирания път и п аркинг до скандалния хотел „Оазис“ на самия бряг на морето. \"Миналата година подадох сигнал за незаконните обекти пред хотелите на Иванова „Амфора“ и „Империал“, съсипали десетки декари златен пясъчен плаж: паркинги, спортни площадки, детски площадки, незаконни заведения, пътища, огради, и други, които госпожата беше присвоила с пасивното съдействие на държавните и общински органи. В резултат от сигнала, обектите бяха премахнати, но апетитите останаха\", допълва още Симеонов. Припомняме, че именно Елена Иванова бе най-яростният поддръжник през 2017 година на шумните заведения в курорта, като публикуваше несъгласувани с организацията позиции в тяхна защита. \"Явно лоялността й предстои да бъде осребрена. Когато в Министерски съвет бъде внесено това решение, ще протестирам и ще гласувам против\", допълва Симеонов. Сподели:", "date": "2018.06.05", "title": "САМО В ПИК! Валери Симеонов с жесток удар по Ангелкова! Вицепремиерът алармира за страшна афера - министерството на туризма харизва 20 декара плаж на частник (СНИМКИ)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B3%D1%80%D1%8A%D0%BC%D0%BD%D0%B0-%D1%81%D0%BA%D0%BB%D0%B0%D0%B4-%D0%B2-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-news755420.html", "text": "В склад на магазин в Кочериново работещ бензинов агрегат за ел. захранване е причинил взрив, унищожени са технича и дограма, няма пострадали хора. Произшествието е обслужено от екип на РСПБЗН – Рила. Сподели:", "date": "2018.06.05", "title": "ИНЦИДЕНТ! Гръмна склад в Кочериново"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B7%D0%B0-5-%D1%8E%D0%BD%D0%B8-%D0%BD%D0%B5-%D1%81%D0%BA%D0%BB%D1%8E%D1%87%D0%B2%D0%B0%D0%B9%D1%82%D0%B5-%D0%B1%D1%80%D0%B0%D0%BA-%D1%81%D0%B5%D0%BA%D1%81%D1%8A%D1%82-%D0%B5-%D0%B7%D0%B0%D0%B1%D1%80%D0%B0%D0%BD%D0%B5%D0%BD-news755382.html", "text": "17-ят слънчев ден е време за освобождаване на страховете и за защита на справедливостта. Препоръчва се да станете по изгрев, да извършвате пълно измиване, да разхвърляте храна за птиците. Хубаво е да постоите малко на вятъра. Добре е да се работи със словото: да се четат мантри, молитви, да се учите, пише астрологът Ивелина Пенчева в хороскопа си. „Могат да се подписват важни документи. Желателно е да бъдете много внимателни със словото и имената в този ден. Хубаво е да се започне цикъл на образование, на учене. Може да се пътува на дълги разстояния. Денят е добър за тези дела, които изискват бързи решения и за ново запознанство. На човек, роден в този слънчев ден, трябва внимателно да му се подбира името“, добавя астрологът. „Не се препоръчва да се отваря прозорец, да се планират и завършват дела. Нежелателно е да се сключва брак в този ден. Нищо не трябва да се планира. Противопоказно е да се изпитва страх. Не стойте дълго у дома! Не бива да спите дълго и продължително да се гледате в огледалото“, предупреждава Ивелина Пенчева. „Неблагоприятно е за чистене и изхвърляне на боклуци. Не се препоръчват брачни контакти. Да не се яде пилешко месо! Да не се обиждат домашните птици и да се дърпат перата им“, добавя тя. „Не се препоръчва да се готви в този ден храна. Добре е да се яде всичко кръгло – питки, понички, милинки и др.“, съветва астрологът. „Добре е да смените дрехите, да облечете нещо ново и чисто. Препоръчва се бяло, жълто, оранжево и тъмно-червено. Откажете се от мрачните тонове, сивите и небесносините“, добавя тя. „Сънища – по-добре е да не сънувате. Да се спи малко и на светлина. Всички приятни сънища могат да се изпълнят на обратно. Да сънувате храм е знак за изпитание, за търпение“, обяснява Ивелина Пенчева. Сподели:", "date": "2018.06.05", "title": "Астролог за 5 юни: Не сключвайте брак, сексът е забранен!"}
{"url": "http://pik.bg/%D1%88%D0%BE%D1%84%D0%B8%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D1%80%D0%B0%D0%B2%D0%B8-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0%D1%82-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news755455.html", "text": "Поне 30 крави се разхождат свободна по АМ \"Тракия\", съобщава читател на Флагман.бг Животните са изскочили на пътя около 157 км преди София. Появата на стадото на трасето е много опасно, тъй като водачите нямат време за реакция, предви високата скорост, която могат да развият по аутобана. Шофирайте внимателно! Сподели:", "date": "2018.06.05", "title": "Шофирайте внимателно! Крави се разхождат по магистрала \"Тракия\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%BE%D1%80%D0%B0%D0%BD%D0%BE%D0%B2-%D1%81%D0%BF%D0%B0%D1%81%D1%8F%D0%B2%D0%B0-%D0%B1%D0%B4%D0%B6-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BC%D0%B8%D0%BB%D0%B8%D0%BE%D0%BD%D0%B0-%D0%BE%D1%82%D0%BF%D1%83%D1%81%D0%BA%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-news755372.html", "text": "Горанов обеща пари на БДЖ, след като миналата седмица стана ясно, че държавното дружество не може да обслужва задълженията си по втория облигационен заем с обща стойност малко над 100 млн. лева. С решение на съда кредитор блокира сметките на „БДЖ-Пътнически превози“ и по думите на изпълнителния директор Владимир Владимиров са изтеглени 40 млн. лв. Той отрече категорично да се стигне до разпродажба на подвижен състав, но вчера стана ясно, че други кредитори са пристъпили към запор и разпродажба на недвижими имоти. Частен съдебен изпълнител е пуснал за продан централата на БДЖ, намираща се на ул. „Иван Вазов“ №3 в столицата. От Регистъра на публичните продажби става ясно, че се продава половината от административната сграда, т.е. застроена площ от 1 854 кв. м. и разгъната застроена площ 7 803 кв. м. Търсената цена е малко над 7 млн. лв. На нарочна пресконференция финансовият директор на „Холдинг БДЖ“ Филип Алексиев коментира, че ситуацията със сградата на железниците не е нова. През 2014 г. също е била наложена възбрана върху апетитния имот. „До момента облигационерите се въздържаха да предприемат мерки върху нея. Не бих казал, че е извиване на ръце от страна на кредиторите, но сградата е инструмент в техните ръце“, каза Алексиев. Ръководството на БДЖ е получило писмо от облигационерите, че искат до края на юни две вноски по 20 млн. лева и дружеството част от холдинг - „БДЖ-Пътнически превози“ - да стане доброволен съдлъжник, обясни Алексиев. По думите му кредиторите са готови незабавно да преговарят за разсрочване на задълженията, ако се изпълнят поставените от тях изисквания. Финансовият директор на холдинга е оптимист, че дружеството върви в добра посока, но държавата трябва да помогне. „Спекулира се с определението, че БДЖ са на гърба на данъкоплатеца“, каза Алексиев и даде за пример Франция, където правителството е отпуснало 43 млрд. евро за техните железници. В сряда финансовият министър Владислав Горанов ще внесе решението за отпускане на заем в размер на 20 млн., за да спаси закъсалите железници, съобщава „Монитор“. Поредното финансиране ще се предостави от фискалния резерв и както предишни трансфери и този заем ще бъде в рамките на одобрената от Европейската комисия държавна помощ в размер на 224 млн. лева. Сподели:", "date": "2018.06.05", "title": "ГОРЕЩА ТЕМА! Горанов спасява БДЖ! Ето колко милиона отпуска финансовият министър"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%BE%D0%B2%D0%B8%D1%8F%D1%82-%D0%BA%D1%83%D0%B1%D0%B8%D0%BD%D1%81%D0%BA%D0%B8-%D0%BB%D0%B8%D0%B4%D0%B5%D1%80-%D0%BF%D1%80%D0%B8%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-news755378.html", "text": "Новият кубински лидер Мигел Диас-Канел проведе първите си срещи с представители на американските власти и бизнес. Диас-Канете се срещна с републиканския сенатор от щата Аризона Джеф Флейк и с Ерик Шмит от „Гугъл”. Те обсъдиха състоянието на кубинско-американските отношения и възможните области на сътрудничество. Двете страни са дискутирали и увеличаването на интернет достъпа за Куба посредством свързване с подводни фиброоптични кабели, преминаващи близо до острова, което ще позволи на кубинците да имат по-бърз достъп до данни, съхранени по света. Куба използва сега кабел, който преминава под Карибите до Венецуела. Сподели:", "date": "2018.06.05", "title": "ЗА ПЪРВИ ПЪТ! Новият кубински лидер прие представител на САЩ"}
{"url": "http://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-%D1%81%D0%B0-%D0%B2-%D0%BE%D1%82%D0%BB%D0%B8%D1%87%D0%BD%D0%BE-%D0%B8-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news755377.html", "text": "Трябва да е много ясно с какво ще бъдат заменени тези продукти. Трябва да има широк дебат по темата, защото има много засегнати страни по темата. Трябва да има много сериозен научен потенциал, много сериозно да се включи и частният сектор. Имаме да извървим един много дълъг път. Трябва да се намери баланс – прекалено високата скорост може да ни доведе до катастрофа, прекалено бавната скорост – също, подчерта екоминистърът. Тази година ще се опитаме да се събира доброволно разделно пластмасата по плажовете. В зависимост от резултатите може да бъде приет закон в тази насока и следващото лято това да стане задължително, защото една голяма част от замърсяването с пластмаса е на брега на морето, посочи Нено Димов. Той съобщи, че по данни на регионалните здравни инспекции от 48 проверени плажа по българското Черноморие 25 са в отлично състояние, а останалите са в много добро състояние. Министърът на околната среда и водите уточни, че големите пречиствателни станции по морето вече работят, остават населените места с население под 2000 жители. Според Димов забраната за дизелови автомобили представлява изкривяване на пазара в Европейския съюз. Отговорност за това изкривяване трябва да носи този, който изкривява пазара, каза той. Екоминистърът уточни, че са затегнати изискванията за годишните технически прегледи. Предприемат се редица мерки – например, ако пункт бъде хванат в нарушение повече от веднъж, лицензът му може да бъде отнет, каза още Нено Димов. Пластмасата е едно от много сериозните предизвикателства пред опазването на околната среда. Различните прогнози говорят от 2025 до 2050 година като времето, в което, ако продължат същите трендове, в океана ще има много повече пластмаса отколкото риба. Това каза в сутрешния блок на БНТ министърът на околната среда и водите Нено Димов по повод предложението на Европейската комисия за забрана на на пластмасови продукти за еднократна употреба в Евросъюза. Сподели:", "date": "2018.06.05", "title": "Нено Димов: Плажовете са в отлично и много добро състояние"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%82-%D1%81-%D0%BD%D0%BE%D0%B2%D0%B0-%D0%B3%D0%BE%D1%80%D0%B5%D1%89%D0%B0-%D0%B0%D0%BA%D1%86%D0%B8%D1%8F---%D0%B5%D1%82%D0%BE-%D0%BA%D1%8A%D0%B4%D0%B5-%D0%B8-%D0%BA%D0%B0%D0%BA-%D1%89%D0%B5-%D0%B4%D0%B5%D0%B1%D0%BD%D0%B0%D1%82-%D0%BF%D0%B8%D1%8F%D0%BD%D0%B8-%D0%B8-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8-%D1%88%D0%BE%D1%84%D1%8C%D0%BE%D1%80-news755419.html", "text": "Пътна полиция изнася последна информация за акцията срещу пияните и дрогирани шофьори по пътищата. Главен комисар Росен Рапчев, началник сектор \"Контрол на пътното движение и правоприлагане\", дава извънреден брифинг, на който ще разкрие подробности за кампанията. Специализираната полицейска операция се провежда на територията на цялата страна. При нея ще бъдат проверявани водачите на моторни превозни средства за употребата на алкохол, наркотични вещества и техните аналози. Акцията стартира вчера и ще продължи до 10 юни. По време на предишната операция през декември след 19 000  проверени водача са установени 246 с алкохол и 51 с наркотични вещества. При същата операция в ЕС са проверени 403 000 водачи и са установени близо 1900 с алкохол и 924 под въздействието на наркотици. Подобни данни като България е имало в Швейцария, където двойно повече обаче са шофирали под въздействието на дрога. В Румъния пък имало двойно повече пили шофьори, но по-малко дрогирани, съобщиха от КАТ. Най-много нарушители е имало в областите Бургас, Пловдив и в София. След това са Габрово и Стара Загора, съобщиха още от пътния контрол. Старта на акцията в София се провежда от СДВР-Пътна полиция. Засилени ще са проверките до 10 юнив цялата страна, а по морето ще продължат цяло лято. На място пред медиите бе проверен водач от столицата, който даде полеви тест за алкохол и наркотици на специален уред. След 10 минути бе отчетен резултатът, който бе отрицателен. Сподели:", "date": "2018.06.05", "title": "ПЪРВО В ПИК TV! КАТ с нова гореща акция - ето къде и как ще дебнат пияни и дрогирани шофьори (ОБНОВЕНА)"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D0%BF%D1%8A%D0%BB%D0%B5%D0%BD-%D1%81-%D0%B0%D0%BD%D0%B0%D0%B1%D0%BE%D0%BB%D0%B8-news755432.html", "text": "Митничари в Сърбия откриха и задържаха огромно количество анаболни стероиди и тестостерон в български ТИР. Незаконната стока възлиза на милиони левове. Камионът е бил управляван от български гражданин. Той преминавал през граничен пункт \"Градина\" от сръбската страна. Според документите камионът е превозвал алуминиеви части. При проверката обаче митничарите открили скрити в превозното средство 58 000 таблетки с анаболни стероиди \"Мастерон\", \"Анавар\". Открити са и други 550 инжекции \"Андропен\" и \"Сустанон\" с тестостерон. Властите в западната ни съседка определят стойността на задържаната срок за над 9 милиона лева. Сподели:", "date": "2018.06.05", "title": "Сръбски митничари задържаха български камион пълен с анаболи"}
{"url": "http://pik.bg/%D0%BD%D0%BE%D0%B2%D0%BE-20-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%B5%D0%BD%D0%BA%D0%B0-%D0%BD%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-news755389.html", "text": "Кравата Пенка не е бременна, както твърди нейният стопанин, каза за БНТ Велка Войнова от областната дирекция по безопасност на храните в Кюстендил. Тепърва ще стане ясно дали това може да и коства живота. От животното са взети кръвни проби и то е под възбрана, докато не излязат резултатите. Тя напусна пределите на Европейския съюз преди седмици и според нормите на Съюза трябва да бъде умъртвена. Според Областната дирекция по безопасност на храните стопанинът грубо е нарушил ветеринарно-медицинските правила като е допуснал медии да снимат. Междувременно Пенка стана медийна звезда и съдбата и бе отразена в много медии като BBC и Франс прес. Петиция с хаштаг Savepenka набира популярност в интернет. Комисарят по земеделие на Европейския съюз Фил Хоган също се ангажира със спасяването й. Сподели:", "date": "2018.06.05", "title": "НОВО 20! Кравата Пенка не е бременна"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B2-%D0%BF%D0%B8%D0%BA-%D0%BE%D0%B1%D0%B5%D0%BB%D1%8F-%D1%81%D1%82%D0%B0%D0%BD%D0%B0-%D0%B4%D0%B8%D0%B2%D0%B8%D1%8F%D1%82-%D0%B7%D0%B0%D0%BF%D0%B0%D0%B4-%D0%BA%D0%BE%D0%BD%D0%B5-%D0%BF%D0%B0%D1%81%D0%B0%D1%82-%D0%BC%D0%B5%D0%B6%D0%B4%D1%83-%D0%B1%D0%BB%D0%BE%D0%BA%D0%BE%D0%B2%D0%B5%D1%82%D0%B5-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-news755486.html", "text": "Бдителен читател на ПИК ни изпрати снимки на коне, които безгрижно пасат трева в столичен квартал. Животните са оставени напълно безстопанствено в междублоковите пространства на \"Обеля\", които заприличаха на Дивия запад. Прави впечатление, че сред конете има и малко конче, което неотлъчно следва майка си по тучната поляна. Въпреки странната софийска идилия, трябва да се отбележи, че все пак животните не изглеждат недогледани, а напротив - в добра физическа форма. Сподели:", "date": "2018.06.05", "title": "СИГНАЛ В ПИК! \"Обеля\" стана Дивият запад! Коне пасат между блоковете в столичния квартал"}
{"url": "http://pik.bg/%D0%BA%D0%BC%D0%B5%D1%82-%D0%BE%D1%82-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%89%D0%B5-%D1%80%D0%B0%D0%B7%D0%B4%D0%B0%D0%B2%D0%B0-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%BE-%D0%BF%D0%BE-500-%D0%B4%D0%BE%D0%BB%D0%B0%D1%80%D0%B0-%D0%BC%D0%B5%D1%81%D0%B5%D1%87%D0%BD%D0%BE-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D1%83%D1%82%D0%BE%D0%BF%D0%B8%D1%8F-%D0%B7%D0%B0-%D1%80-news755440.html", "text": "Младият кмет на калифорнийския град Стоктън Майкъл Тъбс (на снимката) обяви, че ще се бори с бедността сред населението като раздава по 500 долара на месец безвъзмездно на хората, които се нуждаят от тях. Това разпространиха вчера новинарските агенции по света, карайки милиони хора да съжаляват, че не са жители на Стоктън. Много от близо 300-те хиляди граждани на града, разположен на около 100 км от Сан Франциско, живеят под границата на бедността, което не означава, че мизерстват, но все пак според американските критерии им е трудно да си плащат сметките. \"Стоктън е пример за всичко, с което се сблъсква нацията ни - един от двама американци не може да си позволи бърза помощ, хората работят все по-усърдно, но все по-трудно свързват двата края. Заради всичко това се почувствах морално отговорен, а и като кмет, искам да променя нещо.\", казва 27-годишният кмет Майкъл Тъбс. Затова въвежда месечните помощи, срещу които хората не се задължават да правят абсолютно нищо. Парите не са \"целеви\", не са за образование, преквалификация, храна, лекарства, отопление, саниране на жилищата..., както сме свикнали и каквато е практиката и у нас, и в повечето държави. Получателите на сумите ще могат да ги харчат за каквото си решат без да се отчитат пред никого. Жители на градчето са в радостно очакване и споделят, че макар и да работят, се чувстват стресирани, защото не могат да се справят с харчовете си за месеца. Все още не е ясно какви ще са критериите, по които ще се определят хората, които ще се възползват. Щедрата програма е финансирана от частна компания и ще продължи между година и половина и три. По този начин бизнесът иска да се справи с проблема с бедността в града и да подпомогне хората, загубили работа заради автоматизацията на работните процеси. Самият кмет определя програмата, стартираща през август т.г., като \"експеримент\", който \"ще покаже какво ще се случи, какво ще правят хората, добри или лоши неща. Това е предизвикателство.\" Критиците на идеята казват, че безвъзмездното даване на пари няма да пребори бедността и хората няма да бъдат мотивирани да си търсят работа, но историята показва, че няма защо да се притесняват. Напротив подобни програми са правени и резултатите са повече от добри. Идеята за универсален базов доход съвсем не е нова. Всички експерименти, свързани с нея са представени в книгата на холандеца Рутгер Брегман. Изследването е бестселър в Западна Европа, което само по себе си е свидетелство, че обществото е узряло за прилагане на тези идеи на практика. Любопитният, научно обоснован и даващ надежда за по-добро бъдеще том излезе у нас съвсем скоро с логото на издателство \"Милениум\". \"Нека започнем с кратък урок по история - пише изключителният млад автор. - В миналото всичко било по-зле. През близо 99% от историята 99% от човечеството е бедно, гладно, мръсно, изплашено, глупаво, болно и грозно. През 17. век френският философ Блез Паскал (1623-1662) описва земния мъчителен живот като гигантски „юдол плачевен“. „Човечеството е велико – пише той, – защото си знае, че е за оплакване.“ Томас Хобс, британски учен и философ (1588-1679), е почти на същото мнение и описва живота на човека като „самотен, мизерен, противен, скотски и кратък“. През последните 200 години всичко това се промени. За много малка част от времето, през което нашият вид е прекарал на тази планета, милиони изведнъж са богати, добре нахранени, чисти, умни, здрави и в безопасност, а някои – дори и красиви. И докато през 1820 г. 84% от населението на Земята все още живее в бедност, до 1981 г. този показател пада до 44%, а сега, само няколко десетилетия по-късно, той е под 10%. Ако тенденцията продължи да се развива в тази насока, крайната бедност, постоянна характеристика на живота, скоро ще изчезне завинаги. Дори тези, които продължаваме да наричаме бедни, ще се радват на изобилие, непознато в човешката история. В Холандия, държавата, в която живея, един бездомник днес получава много повече средства само от социални помощи, в сравнение с дохода на  средностатистическия холандец през 1950 г. и четири пъти повече от хората по време на славния Златен век на Холандия, когато страната е имала контрол на седем морета.\" Един от експериментите с раздаване на безвъзмездни средства, които описва Брегман, е проведен през 1973 г. в Канада. Известен е като експериментът \"Минком\" и продължава 4 години, докато смяната на правителството на страната не довежда до прекратяването му. \"През март 1973 г. губернаторът на една от провинциите в Канада заделя сумата от 83 милиона долара за проекта. Избира за място на експеримента Дофин, малък град с около 13 хиляди жители. На всички в Дофин е гарантиран базов доход, който дава възможност никой да не падне под границата на бедността. На практика това важи за 30% от жителите на града – общо 1000 семейства получават по пощата чек всеки месец. Всяко четиричленно семейство получава годишно сума, равняваща се на 19 хиляди днешни долара, без да им задават никакви въпроси. /.../ „Минком“ категорично имал успех. В политическите среди съществува опасението, че гарантирането на базов доход ще лиши хората от желание за работа и те ще наблегнат на увеличаване на броя членове на семействата. На практика се случва точно обратното. Младите пълнолетни хора отлагат женитбите, процентите на раждаемост спадат. Резултатите в училище се подобряват значително. „Групата „Минком“ учи по-старателно и по-бързо. В крайна сметка работните часове намаляват с 1% при мъжете и 3% при омъжените жени, до 5% при неомъжените жени. Мъжете, които изхранват семейството, много рядко работят по-малко, младите майки използват безусловните суми, за да излязат в отпуска по майчинство, а учениците – за да продължат обучението си. Най-изумителната констатация е, че броят на постъпилите в болниците е намалял с 8,5%. Като се има предвид размерът на публичните разходи за здравеопазване в развитите държави, финансовото отражение е значително. През няколкото години, през които трае експериментът, домашното насилие чувствително намалява, както намаляват и оплакванията на психически нестабилните. „Минком“ е успял да направи един цял град по-здравословно място. Дофин, градът без бедност, е един от петте експеримента за гарантиран базов доход на континента Северна Америка.\" Друг есперимент доказва, че раздаването на пари на бездомници не е равнозначно на хвърлянето им на вятъра. Повечето от хората в експерименталната група вложили сумите разумно, така че да променят живота си. Днес Финландското правителство дава по около 560 евро на месец на близо 2 000 безработни. А всеки жител на Аляска получава годишен чек от петролните приходи на щата. За много други успешни социални експерименти ще научите от . Всеки прогресивен крайъгълен камък на цивилизацията - от края на робството до началото на демокрацията - някога е бил смятан за утопична фантазия. Книгата на Брегман, като предизвикателство и подтик, показва, че новите утопични идеи, сред които премахването на бедността и въвеждането на петнайсетчасова работна седмица, могат да се превърнат в реалност в нашия живот. Това, което някога е било нереалистично, неразумно и невъзможно, в друг момент се оказва неизбежно. Приемането на този на пръв поглед парадоксален, но доказан от времето ход на обществените отношения е единственият начин да изградим идеалния свят и решението на кмета на Стоктън е в съзвучие с тази цел. Книгата, която ни казва как и защо утопията може да стане реалност навсякъде, можете да поръчате с 10% отстъпка през сайта . Сподели:", "date": "2018.06.05", "title": "Кмет от Калифорния ще раздава безвъзмездно по 500 долара месечно на гражданите. \"Утопия за реалисти\" се сбъдва"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB-%D0%BF%D0%B0%D0%B4%D0%BD%D0%B0-%D0%BE%D1%82-3-%D1%8F-%D0%B5%D1%82%D0%B0%D0%B6-%D0%B8-%D0%B7%D0%B0%D0%B3%D0%B8%D0%BD%D0%B0-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news755439.html", "text": "Строител загина трагично в центъра на Кърджали преди минути, съобщава \"Родопи 24\", позовавайки са на източници от полицията. Сигналът, че мъжът е паднал от третия етаж е подаден на телефон 112 в 11:09 часа. На мястото на инцидента работят следователи, уведомена е Инспекцията по труда. Истински страх се четеше в очите на колегите на загиналия работник. \"Не видяхме как стана. Вероятно му е прилошало”, казаха служители на фирмата-изпълнител на инвестиционния проект. Обектът се намира на улица „Георги Бенковски”. Информационната табела посочва, че става въпрос за средноетажна жилищна сграда, която трябва да е готова за 20 месеца. Планираният максимален брой на работниците е 20. 56-годишният мъж от Комунига почиствал тераса, когато внезапно загубил равновесие и полетял от около 10 метра височина. Другата версия за трагичния инцидент е подхлъзване на работника. Пристигналият на място спешен медицински екип констатират, че мъжът е мъртъв. Сподели:", "date": "2018.06.05", "title": "ТРАГЕДИЯ В КЪРДЖАЛИ! Строител падна от 3-я етаж и загина (ВИДЕО/ОБНОВЕНА)"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-4-%D0%BC%D0%B0-%D0%B1%D0%B5%D0%B3%D1%8A%D0%BB%D1%86%D0%B8-%D0%BE%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%B2-%D0%BB%D0%BE%D0%BC-news755438.html", "text": "Четирима души, обявени за общодържавно издирване, са били заловени от полицията в Лом, съобщиха от пресцентъра на МВР. За времето от 8:30 до 17:30 часа вчера в крайдунавското градче и околията е била проведена специализирана полицейска операция. Задачата на униформените била да издирят лица, които се укриват от органите на реда. В хода на акцията органите на реда проверили 22 адреса. Усилията им не били напразни и те намерили 4-ма от издирваните. Те са задържани и предстои да отговарят пред закона. Сподели:", "date": "2018.06.05", "title": "БЕЛЕЗНИЦИ! Закопчаха 4-ма бегълци от правосъдието в Лом"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%84%D1%83%D1%82%D0%B1%D0%BE%D0%BB%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%86%D1%81%D0%BA%D0%B0-%D0%B7%D0%B0%D0%BC%D0%B5%D1%81%D0%B5%D0%BD-%D0%B2-%D1%87%D1%83%D1%82%D0%BE%D0%B2%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BA%D1%83%D0%BF-news755435.html", "text": "Една от водещите медии в Словакия - topky.sk, твърди, че полицията разследва дали Спартак (Търнава) не си е купил титлата. Както е известно, треньор на шампионите бе Нестор Ел Маестро, който е считан за сигурен нов наставник на ЦСКА София. Според информицията разследването касае разнищването на корупционна схема, в която са участвали повече от едно лица, представляващи интерес за полицията. Водещата медия в Словакия се е добрала до част от текстовете в разследването, в които конкретни имена не присъстват, но изглежда, че въпросните заподозрени са добре известни на властите в страната. Целта пред разследващите е да бъдат открити документи или информатори, които да хвърлят повече яснота върху потенциалната престъпна схема. От разследването става ясно, че всичко се прави по поръчка на влиятелен човек, който официално няма никаква роля в шампиона на Словакия. \"След като този човек става част от влиянието върху мачовете и предвид неговото минало, започват обаждания на играчи и им се предлагат подкупи, за да играят по определен начин в конкретни срещи\". По тази линия властите стигат до извода, че става дума за човек с позиции във футбола. Медията припомня още, че през последния месец Спартак има само две победи в първенството, като в тях са показани цели четири червени картона още през първата част. Три за противниците и само един за червено-черните. Кръг, след като става шампион, отборът на Ел Маестро губи с катастрофалното 0:6 от четвъртия Жилина. Сподели:", "date": "2018.06.05", "title": "ЕКСКЛУЗИВНО В ПИК! Футболът се тресе! Новият треньор на ЦСКА замесен в чутовен скандал с купена титла"}
{"url": "http://pik.bg/%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-%D0%B7%D0%B0%D0%BB%D1%8F%D1%85%D0%B0-%D0%BC%D0%BE%D1%81%D0%BA%D0%B2%D0%B0-%D0%BF%D1%80%D0%B5%D0%B4%D0%B8-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news755387.html", "text": "Дефицит на проститутки се очертава в Русия по време на Световното първенство по футбол, когато в страната ще пристигнат хиляди фенове от чужбина. За това свидетелстват завоалираните обяви в интернет за търсене на секструженички. Обикновено обявите изглеждат невинно като \"Търси се помощничка на мениджър с трети размер гърди и знаене на английски език\". През февруари са били засечени 800 подобни обяви, докато през май вече са били над 8000. Според изследователи на проституцията само в Москва работят няколко десетки хиляди проститутки от Африка, като всяка четвърта е носител на СПИН. Повечето от тях са попаднали в Русия още през миналата година по време на турнира за Купатата на конфедерациите. Сподели:", "date": "2018.06.05", "title": "Африкански проститутки заляха Москва преди Мондиала"}
{"url": "http://pik.bg/%D0%BD%D0%B0-%D0%BF%D1%80%D0%B8%D1%86%D0%B5%D0%BB-14-%D0%BE%D0%B1%D0%B8%D1%80%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D1%82%D0%BE%D0%BB%D1%81%D1%82%D0%BE%D0%B9-%D1%85%D0%BE%D1%80%D0%B0%D1%82%D0%B0-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0---%D0%BC%D0%B8%D1%88%D0%B5%D0%BD%D0%B0-%D1%81%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%B2%D1%82%D0%BE%D1%80%D0%B8-news755376.html", "text": "Решетките, оковали почти всички апартаменти на първия етаж, служат като стълби на обирджиите. Албена Спасова е една от потърпевшите. „Влизат през прозореца, вземат дребни вещи, пари в брой, бижута, които след това лесно могат да препродават“, посочва Албена пред Би Ти Ви. Тя и приятелят спели, когато ги обрали. „На нас ни взеха пари в брой, ръчен компютър и часовник“, казва Албена. Преди да влязат през балкона, крадците са качили до входната врата на апартамента и били записани от камера. „От комшиите получихме видеозапис, от тяхната камера, която е насочена почти към входната врата – разказва младата жена. – Когато взехме клипа, разпознах един от извършителите. Той живее в квартала. Срещала съм го няколко пъти. Предадох клипа в полицията, след това го пуснах и в социалните мрежи, за да има повече гласност, най-малкото – за хората в квартала. В този момент на пускането на клипа ме заляха обаждания, есемеси, че още много хора са разпознали въпросното лице. След което по-странични хора ми се обадиха и за втория извършител и така предоставихме цялата информация на полицията. В квартала абсолютно всички ги познават и ги знаят кои са“. Съседите се обединяват и започват да помагат на полицията в разследването. „Обаждат ми се приятелки и хора от квартала, които ми казват: „Въпросното лице се намира тук и тук“. Даже намерихме номер на кола, с която той се движи. Опитах да я предоставя на полицията, те не пожелаха. Казаха, че не е необходимо на този етап“, казва Албена и добавя, че мъжът си е в квартала и може да извърши следващ обир. От полицията съобщават, че са задържани и двамата извършители, повдигнати са им обвинения. Албена и съседите й обаче не са спокойни, защото продължават да срещат предполагаемите крадци. „Последния обир, за който чухме, е от началото на май месец. Отново блок до нашия“, казва младата жена. 14 обира са били извършени в рамките на година в столичния квартал „Толстой“. Всички те са с един и същ почерк. Жертви на домашните кражби живеят на вторите етажи на блоковете. Сподели:", "date": "2018.06.05", "title": "НА ПРИЦЕЛ! 14 обира за година в \"Толстой\"! Хората пропищяха - мишена са апартаментите на втори етаж"}
{"url": "http://pik.bg/20-%D1%82%D0%BE%D1%87%D0%BA%D0%B8-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BF%D0%BE-%D0%BF%D1%8A%D1%82%D1%8F-%D0%B7%D0%B0-%D0%BC%D0%BE%D1%80%D0%B5%D1%82%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8-%D1%83%D0%B1%D0%B8%D0%B2%D0%B0-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%D1%82%D0%B5-news755296.html", "text": "20 точки на смъртта има по пътя за морето, сочи анализ на Пътна полиция за най-опасните шосета през 2017 г., взели рекорден брой жертви в катастрофи. Общо местата, на които стават най-много инциденти с жертви, са 130, пише Телеграф. На първо място сред участъците с най-много загинали е пътят София-Варна. По това трасе има общо 9 точки на смъртта - в областите Ловеч, Габрово и Търговище. Там през миналата година са станали 59 катастрофи с пет жерви и 28 ранени, посочва изданието. По магистралите ни убива високата скорост, а по пътя към Гърция - неправилно изпреварване, сочи анализът на полицията. Сподели:", "date": "2018.06.05", "title": "20 ТОЧКИ НА СМЪРТТА ПО ПЪТЯ ЗА МОРЕТО! Ето какво ни убива по магистралите"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B5%D1%83%D0%BB-%D0%BF%D0%B5%D1%81%D0%B8%D0%BC%D0%B8%D1%81%D1%82%D0%B8-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D1%81%D0%BA%D0%BE%D1%80%D0%BE%D1%88%D0%BD%D0%BE-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D1%80%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%BF%D1%85%D0%B5%D0%BD%D1%8F%D0%BD-news755348.html", "text": "Правителството на Южна Корея е песимистично настроено  относно възможността за подписването на мирен договор със Северна Корея след предстоящата среща между лидерите на САЩ и КНДР Доналд Тръмп и Ким Чен Ун, съобщава  The Wall Street Journal. По информация на изданието, в Сеул силно се съмняват в успешното подписване на такъв договор заради това, че в преговорите не участва и Китай. Отбелязва се, че споразумението за примирие между Северна и Южна Корея бе подписано през 1953 година с посредничеството на китайската страна. По информация на източника на изданието, в Южна Корея подхождат предпазливо към перспективата за подписването на мирен договор. По-рано бе обявено, че Сеул и Пхенян са подновили мирните преговори на високо равнище. Сподели:", "date": "2018.06.05", "title": "Властите в Сеул песимисти за възможността за скорошно подписване на мирен договор с Пхенян"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B8%D0%B7%D0%B4%D0%B0%D0%B4%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BA%D0%BD%D0%B8%D0%B6%D0%BA%D0%B8-%D0%BD%D0%B0-%D0%B6%D0%B5%D0%BD%D0%B8-news755346.html", "text": "Саудитска Арабия издаде шофьорски книжки на десет жени, което се случва 20 дни преди планираното премахване на забраната за шофиране на жени, съобщава  The New York Times, цитирани от „Фокус“. Премахването на забраната за шофиране беше инициирано и изпълнено от престолонаследника на Саудитска Арабия Принц Мохамед бин Салман. Много жители на страната посрещнаха добре промяната, както и усилията за подобряване на живота в страната и модернизирането му. Но критиците на Мохамед бин Салман твърдят, че промените идват с тежка доза авторитаризъм, който допълнително ограничава свободното изразяване на саудитците. Заедно с отварянето на киносалони и насърчаването на наемане на работа на жени, Принц Мохамед арестува редица свещеници, бизнесмени и няколко от собствените си роднини. Много от тях бяха обвинени и съдени за корупция. Все още не е ясно защо десетте жени са получили своите шофьорски книжки преди  официалното премахване на забраната, или дали това значи че забраната вече е премахната. Правителствената пресслужба обяви новината и предостави цитати от жените, заедно с техни снимки и такива на новите им книжки. Позволяването на жените да шофират е голяма социална промяна в Саудитска Арабия, където жените дълго време бяха държани далеч от публичния живот и бяха ограничени до няколко професии. Сподели:", "date": "2018.06.05", "title": "Историческо! Саудитска Арабия издаде първите шофьорски книжки на жени"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%8A%D0%B6%D0%B4-%D0%BA%D0%B0%D1%87%D1%83%D0%BB%D0%BA%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%BA%D0%B0%D0%BD%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-%D1%81%D0%BB%D0%B5%D0%B4-%D0%BF%D0%BE%D1%80%D0%BE%D1%8F---%D0%B2%D0%B8%D0%B6%D1%82%D0%B5-%D0%B2%D0%BE%D0%B4%D0%BD%D0%B8%D1%8F-%D0%B0%D0%B4-%D0%B2%D0%B8%D0%B4%D0%B5%D0%BE-news755364.html", "text": "След големия порой във Варна от вчера, започна и оценяването на щетите и причините за големите наводнения. Припомняме, че десетки автомобили останаха блокирани по протежението на крайезерната улица „Девня“. Водачите са били принудени да останат в наводнената отсечка повече от 40 минути. Най-сериозна бе ситуацията в района под кръговото кръстовище на пътя за Тополи. Под вода бе и участъкът под Аспаруховия мост. Пострадаха и множество жилища в различни общини на областта. \"В действителност след всяко бедствие има криза. Но за да се обяви \"бедствено положение\" в областта, то трябва да е обявено от поне две общини, но сега не е така\", заяви пред Нова телевизия областният управител Стоян Пасев. \"20 къщи останаха без покриви в Община Аксаково. Ще се отпуснат еднократни помощи за бедстващите. Важното е, че ситуацията се нормализира.\" На въпрос за поддържането на шахтите и канализацията във Варна, областният управител отговори така: \"Ако има човешка причина или некачествени ремонти, фирмите, които се отговорни за това, ще си понесат наказанията. Тепърва ще обследваме и ще вземем решение.\" Сподели:", "date": "2018.06.05", "title": "СЛЕД ДЪЖД КАЧУЛКА! Проверяват канализацията на Варна след пороя - вижте водния ад (ВИДЕО)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BC%D0%B5%D0%BA%D0%B0-%D0%BA%D0%B8%D1%82%D0%BA%D0%B0-%D0%B2%D0%BB%D0%B0%D0%B4%D0%BE-%D0%BA%D1%83%D0%B7%D0%BE%D0%B2-%D1%81%D0%B5-%D0%B2%D1%80%D1%8A%D1%89%D0%B0-%D1%81%D1%8A%D1%81-%D1%81%D0%B2%D0%B5%D0%B6%D0%B8-%D1%81%D0%B8%D0%BB%D0%B8-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BE%D1%81%D1%8A%D0%B4%D0%B5%D0%BD%D0%B8%D1%8F%D1%82-%D0%BF%D0%B5%D0%B4%D0%BE%D1%84%D0%B8%D0%BB-%D0%BD%D0%B0%D0%B1%D0%B8%D1%80%D0%B0-news755408.html", "text": "Бившият депутат Владимир Кузов, който беше осъден за педофилия, започва нова политическа кариера. Кузов е в редиците на организацията на ДПС в община Оборище. \"Член съм на Движението за права и свободи от една седмица\", посочи той в студиото на \"Часът на Милен Цветков\" по Нова телевизия. \"Всеки човек има право да поиска да членува в определена политическа партия\", заяви Кузов, като уточни, че няма нищо нелогично в избора му на ДПС. Кузов стана депутат през 2005 година, когато се нареди сред членовете на националистическата партия \"Атака\". \"Сега се учудвам на членовете на националистическите партии. Защото на техните митинги се веят чужди знамена, а на митингите на ДПС се веят две знамена - българското и партийното. Цялата политика на ДПС показва, че тя е партия на бъдещето! Идеите са най-различни - една част от тях е да приобщим хората, които имат нестандартна сексуална ориентация. Тези хора се стараят и днес, знаем ситуацията около т.нар. \"Истанбулска конвенция\", в която няма нищо притеснително. Някой напомпа обществото срещу тази конвенция. Идеята е тези хора да дойдат и да станат наши членове, да гласуват за ДПС\", разясни Кузов. Сподели:", "date": "2018.06.05", "title": "АКЦИЯ \"МЕКА КИТКА\"! Владо Кузов се връща със свежи сили в политиката! Осъденият педофил набира гейове за ДПС"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B8%D0%B7%D0%BB%D0%B5%D0%B7%D0%B5-%D0%B2-%D0%BF%D0%B5%D0%BD%D1%81%D0%B8%D1%8F-news755349.html", "text": "В Държавния департамент на САЩ се проведе церемония по изпращането в пенсия на заместник държавния секретар по политическите въпроси Томас Шенън, съобщава официалният представител на ведомството Хедър Науърт, цитирана от  „Известия“. „Ще ни липсвате... Вие сте сред най-добрите в дипломацията. Толкова много научихме покрай Вас“, написа Науърт в профила на Държавния департамент в „Туитър“. На церемонията Шенън бе почетен лично от държавния секретар Майк Помпео. Да изпратят 60-годишният Шенън бяха дошли стотици служители на външнополитическото ведомство. Томас Шенън стартира своята кариера в дипломатическото ведомство на САЩ през 1984 година. През годините той е работил в американските посолства в Гватемала, Габон,  Бразилия, Южна Африка и Венецуела. Работил е и в Съвета за национална безопасност към Белия дом и за други организации. Сподели:", "date": "2018.06.05", "title": "Заместник държавен секретар на САЩ излезе в пенсия"}
{"url": "http://pik.bg/%D0%B1%D0%B8%D1%82%D0%BA%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D0%B8-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B2-%D0%B4%D1%8A%D0%BC%D0%BF%D0%B8%D0%BD%D0%B3-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-news755368.html", "text": "Зам.-министърът на транспорта Ангел Попов коментира решението на Комисията по транспорт в Европейския парламент за пакета „Мобилност“, което се оцени като голям успех на българското правителство в полза на родните превозвачи. Според Попов това е само началото на битката, защото страните от Западна Европа обвиняват Източния блок в дъмпинг и всичко ще бъде решено с дипломация на най-високо нови. \"Това, че ние сме закъснели е факт. Но и това, което е случи, е факт. Виждате как бяха ангажирани г-н Борисов и г-н Московски. Така няма да позволим да фалират малки и средни български транспортни фирми. Всичко това бе подготвено още миналата година. Много труд се положи и продължаваме нататък\", заяви Попо в студиото на \"Здравей, България\" по Нова Телевизия. \"Но разберете, че на тези, които стоят отсреща, също не им е лесно. Според тях приетият пакет защитава дъмпинг в полза на Източния блок. Така че всичко е въпрос на сериозна дипломация. Предстоят още много преговори, докато изпълния целта си напълно\", заяви още зам.-министърът по транспорта. Сподели:", "date": "2018.06.05", "title": "БИТКАТА ПРОДЪЛЖАВА! Европа ни обвинява в дъмпинг на превозвачите"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%89%D0%B0%D1%82%D0%B0-%D0%B2%D0%B0%D1%89%D0%B8%D0%BD%D0%B3%D1%82%D0%BE%D0%BD-%D0%B7%D0%B0%D0%B2%D0%B5%D0%B4%D0%B5-%D1%81%D1%8A%D0%B4%D0%B5%D0%B1%D0%BD%D0%B8-%D0%B8%D1%81%D0%BA%D0%BE%D0%B2%D0%B5-%D1%81%D1%80%D0%B5%D1%89%D1%83-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%D0%B8-%E2%80%9E%D0%B3%D1%83%D0%B3%D1%8A%D0%BB%E2%80%9C-news755350.html", "text": "Генералният прокурор на американския щат Вашингтон Боб Фъргюсън заведе съдебни искове срещу „Фейсбук“ и „Гугъл“ заради неспазване на закона за политическа реклама, съобщата \"Газета\", като се позовава на сайта на прокуратурата на щата. „Робърт Фъргюсън подаде искове в съда за финансиране на избирателни кампании, в които се казва, че „Фейсбук“ и „Гугъл“ не са предоставили изисквана от закона информация, касаеща политическите реклами в щата Вашингтон“, се посочва в съобщението. По данните на генералния прокурор, двете компании не са предоставяли информация за организациите, спонсориращи рекламите. А така също и не са обявили сумите, които са получили за тези реклами и датите на които това е станало. Сподели:", "date": "2018.06.05", "title": "Генералният прокурор на щата Ващингтон заведе съдебни искове срещу „Фейсбук“ и „Гугъл“"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%BB%D0%B8-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BA%D0%BC%D0%B5%D1%82-%D0%BD%D0%B0-%E2%80%9E%D0%BC%D0%BB%D0%B0%D0%B4%D0%BE%D1%81%D1%82%E2%80%9C-news755369.html", "text": "В предишното заседание обвиняемите Биляна Христова-Петрова и Десислава Иванчева поискаха 3-дневен срок за запознаване с материалите по делото. Апелативният специализиран съд решава днес за отстраняването от длъжност на кмета на \"Младост\" Десислава Иванчева. Кметът на район „Младост\" Иванчева беше арестувана при спецакция на новосъздадената антикорупционна комисия със сумата от 70 000 евро подкуп от строителен предприемач. Сподели:", "date": "2018.06.05", "title": "ПОРЕДЕН ОПИТ! Съдът решава да остане ли Иванчева кмет на „Младост“"}
{"url": "http://pik.bg/%D0%BF%D1%8A%D0%BB%D0%BD%D0%BE-%D0%B1%D0%B5%D0%B7%D1%85%D0%B0%D0%B1%D0%B5%D1%80%D0%B8%D0%B5-%D1%83%D1%87%D0%B8%D0%BB%D0%B8%D1%89%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B2%D0%BE%D0%B7%D1%8F%D1%82-%D0%B4%D0%B5%D1%86%D0%B0%D1%82%D0%B0-%D1%81%D1%8A%D1%81-%D1%81%D0%BF%D1%83%D0%BA%D0%B0%D0%BD%D0%B8-%D1%81%D1%82%D1%8A%D0%BA%D0%BB%D0%B0-%D0%B8-%D0%BD%D0%B0%D1%86%D0%B5%D0%BF%D0%B5%D0%BD%D0%B8-%D1%81%D0%BF%D0%B8%D1%80%D0%B0%D1%87%D0%BD%D0%B8-%D0%BC%D0%B0%D1%80-news755361.html", "text": "Спукани стъкла, износени гуми и нацепени спирачни маркучи са сред най-честите нарушения, които инспекторите на ДАИ откриват при проверките на школските автобуси, съобщава \"Монитор\". Два пъти в годината учебните автобуси преминават на проверка към бившата ДАИ, сега Изпълнителна агенция „Автомобилна администрация“. Включително и превозните средства на частните училища, които возят за собствена сметка. Проверки се правят и на пътя. Напукани стъкла и износени гуми са най-честите нарушения при школските автобуси. Напукани спирачни маркучи са хващани при по-старите возила. От агенцията правят предписания, когато открият несъответствия по превозното средство или че шофьорът не отговаря на изискванията на наредбата на образователното министерство. Частните училища наемат външни фирми - оторизирани превозвачи, които спазват разпоредбите на транспортното министерство. От шофьорите се търсят документи за психо, професионална квалификация и стаж. При проверките понякога се установява, че фирмите са наели водачи с малък опит. На всеки шест месеца училищните возила преминават на задължително ГТП. Според разпоредбите всеки автобус трябва да е снабден със забавител на скоростта (ретардер) и климатик. Школските автобуси се проверяват в началото и в края на учебната година. Отделно при екскурзии фирмите са задължени да уведомяват ИААА, че ще извършват случайни превози. Родители в последно време се жалват до ИААА със съмнения за пияни шофьори, както и от липсата на колани. Предпазните средства все още не са задължителни и зависи да ги има в превозните средства от годината им на производство. На по-старите автобуси, тези от преди 2007 г., няма как да имат колани, коментира главният секретар на агенцията Дамян Войновски. От началото на 2018 година има нови изисквания влязоха в сила от началото на годината. Преди началото на всеки работен ден водачите на ученически автобуси трябва да преминават през пътен медицински преглед. Той включва проба за алкохол и проверка на общото им здравословно състояние. Това става ясно от писмо, разпратено до столичните школски директори от Регионалното управление по образование (РУО) – София. Целта на изискванията е да се повиши безопасността при осъществяването и организирането на превози на деца и ученици на територията на страната с автобуси. Също така автобусите, извършващи специализиран превоз с маршрут на линия, надвишаващ 50 км, както и тези, извършващи случайни превози по смисъла на Закона за движение по пътищата, трябва задължително да бъдат оборудвани с устройство за регистриране на данните от движението на превозното средство – тахограф. Освен това автобусите трябва да са технически изправни, снабдени с подходящи за сезона гуми и преди началото на всеки работен ден да преминават през пътен технически преглед. Сподели:", "date": "2018.06.05", "title": "ПЪЛНО БЕЗХАБЕРИЕ! Училищни автобуси возят децата със спукани стъкла и нацепени спирачни маркучи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D0%B8%D0%BA-%D0%BD%D0%B5%D0%B4%D1%8F%D0%BB%D0%BA%D0%BE-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D1%81%D1%8A%D1%81-%D1%81%D0%B2%D0%B5%D1%82%D0%BB%D1%8C%D0%BE-%D0%B2%D0%B8%D1%82%D0%BA%D0%BE%D0%B2-%D0%B7%D0%B0-%D0%B0%D0%BA%D1%86%D0%B8%D0%B8%D1%82%D0%B5-%D0%BD%D0%B0-news755363.html", "text": "Собственикът на агенция ПИК и ПИК TV Недялко Недялков влезе в словесен сблъсък с кандидата за политик и певец Светльо Витков. Поводът е заявлението на вицепремиера Валери Симеонов, че съвсем скоро ще бъдат съборени всички заведения на плажа на Слънчев бряг, които не само тероризират летовниците със силна музика по цяла нощ, но и са незаконни. В петък той проведе поредната си изненадваща акция срещу шума в малките часове на нощта в няколко дискотеки в курорта, за което първо ПИК съобщи с видео и снимки (ВИЖТЕ В ОЩЕ ПО ТЕМАТА). Вчера пък лидерът на НФСБ обяви, че задейства и план за бутането на незаконните заведения по плажната ивица, които включват някои от най-популярните дискотеки около Слънчев бряг. Той заяви, че лично е проучил кои нямат разрешително за строеж на самия пясък и е уведомил за това регионалният министър Николай Нанков, от когото очаква спешни и адекватни действия. \"Това е симптом за обща болест. От години не съм посещавал Слънчев бряг и няма да отида. Регулацията за шума е абсолютно необходима\", заяви пред \"България он еър\" собственикът на ПИК Недялко Недялков. По думите му вицепремиерът е малцинство в собствения си кабинет в борбата му с мутрафонията. Витков заяви пък от своя страна сравни вицепремиерът с Дон Кихот и даде пример, че след месец щяло да има концерт в Пловдив на известна рок група и попита как ще бъде спрян в 22 ч. \"Големият проблем е, че Слънчев бряг е еманация на срастването между държава и мутри. Вижте картата - те са на самия плаж, къде по света има такова нещо\", заяви Недялков и допълни, че се искат пари за паркинг на обществен път, който е затворен от въпросните собственици на заведенията. Недялков даде за пример плажовете във Франция, където е абсолютно недопустимо е да има подобни заведения на самия плаж. Витков също призна, че не е стъпвал в Слънчев бряг, но знае, че заведенията там пускат предимно чалга, като допълни, че няма желание да посещава курорта. \"Лошо ли е, че държавата иска да си свърши работата при положение, че очевидно полицията не може сама да си свърши работата, а министерството на туризма спи. Г-н Симеонов е един от малкото, които наистина правят нещо. Законопроектът за хазарта, битката му срещу приватизационната сделка за Български морски флот, битката му с шума. Всичко това заслужава похвала\", допълни още Недялков и заяви, че застава зад каузите на вицепремиера. \"Това няма да му бъде простено и пипа неща, които в държавата не се прощават, затова и никой освен него няма не подема битка с тях\", заяви още Недялков. По повод обвиненията, че има корист в действията на Симеонов, собственикът на ПИК, заяви че когато един политик тръгне да прави нещо, винаги ще се намерят хора, които да се опитат да хвърлят петно върху него и подчерта, че не знае Валери Симеонов да има хазартен бизнес или пък заведения, така че е ясно, че няма корист. \"Заведение на пясъка не съм виждал във Варна. Тъжно е, че говорим за Слънчев бряг като развъдник за убийства и мутри. Тъжно е, че на мястото на Летния театър, където някога блестеше \"Златния Орфей\", има селски мол\", заяви още Недялков и даде пример за червения хотел на Георги Илиев, който е построен на пясъка и никой не повдига темата. Музикантът-политик Светльо Витков заяви, че всичко това е работа на общинския съвет, но бързо бе контриран от г-н Недялков, че именно общинските съветници и техните бутикови партии са проекция на хотелиерите и собственици на заведения и са под шапката на същите тези мутри, които вилнеят в Слънчев бряг. Тези заведения се държат от остатъците от бившите групировки СИК и ВИС. Сподели:", "date": "2018.06.05", "title": "ИЗВЪНРЕДНО! Собственикът на ПИК Недялко Недялков в сблъсък със Светльо Витков за акциите на Валери Симеонов по Черноморието (ОБНОВЕНА)"}
{"url": "http://pik.bg/%D0%B5%D1%82%D0%BE-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD-%D1%81%D0%BA%D0%B5%D0%BB%D0%B5%D1%82-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news755347.html", "text": "На търг, който се проведе на първия етаж на Айфеловата кула в Париж,  бе продаден скелет на теропод, все още не добре проучен месояден динозавър, за 2 млн. евро, съобщава The Guardian. По информация на издането, скелетът е на възраст около 150 млн. години, като е станал собственост на френски колекционер, чието име е неизвестно. Скелетът е с дължина 9 метра и височина 2,60 метра, като е на 70 процента пълен. По информация на издането, новияат собственик на скелета е колекцонер на предмети на съвременното изкуство. Динозавърският скелет е бил открит в американския щат Уайоминг през 2013 година. Предварително експонатът бе оценен на между 1,2  млн. и 1,8 млн. евро. Сподели:", "date": "2018.06.05", "title": "Ето за колко бе продаден скелет на динозавър във Франция"}
{"url": "http://pik.bg/%D0%BC%D0%B5%D0%BA%D1%81%D0%B8%D0%BA%D0%BE-%D0%B8%D0%B7%D0%BF%D1%80%D0%B0%D1%82%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D1%81%D0%BA%D0%B8-%D0%B5%D0%BA%D0%B8%D0%BF-%D0%B2-%D0%BF%D0%BE%D0%BC%D0%BE%D1%89-%D0%BD%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B0%D0%BA%D1%86%D0%B8%D1%8F-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-news755351.html", "text": "От мексиканския щат Керетеро към Гватемала е излетял пожарникарски екип, съобщава РИА Новости, като се позовава на информация на пресслужбата на противопожарната служба на Керетеро. Посочва се, че мексиканските пожарникари ще се включат в акцията по ликвидирането на последствията от изригналия вулкан Фуего. Уточнява се, че в екипа са включени седем сътрудници на противопожарната охрана, както и следово куче. По последни данни жертвите на изригналия вулкан в Гватемала до момента са 65 души. В няколко града на Гватемала е обявено „червено“ ниво на тревога във връзка с активността на вулкана. Сподели:", "date": "2018.06.05", "title": "Мексико изпрати пожарникарски екип в помощ на спасителната акция в Гватемала"}
{"url": "http://pik.bg/%D1%85%D0%B8%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%8F%D0%BF%D0%BE%D0%BD%D1%81%D0%BA%D0%B8-%D0%BF%D0%B8%D1%81%D0%B0%D1%82%D0%B5%D0%BB-%D1%81%D1%82%D0%B0%D0%B2%D0%B0-%D1%80%D0%B0%D0%B4%D0%B8%D0%BE%D0%B2%D0%BE%D0%B4%D0%B5%D1%89-news755352.html", "text": "Световноизвестният японски писател Харуки Мураками ще влезе в нова роля, ставайки водещ на музикално предаване, съобщава „Лайф“, позовавайки се на информация от пресслужбата на компанията  Tokyo FM. Мураками ще предлага на слушателите любимата си музика. Авторското предаване на писателя ще се нарича Run&Songs и първото му издание е планирано за 5 август. За това какъв точно стил музика ще звучи в ефира представителите на радиостанцията не могат да кажат, но е известно, че Мураками от младите си години е голям любител на джаза. Една от големите страсти на писателя е бягането, като той не веднъж е участвал в маратони. Заради това в предаването ще бъде включвана и музика, която Мураками слуша докато прави тренировката си. Новината за новото предаване бе приета като изключителна изненада, тъй като Мураками рядко дава интервюта и гласът му в Япония е почти неизвестен. Сподели:", "date": "2018.06.05", "title": "Хит! Световноизвестен японски писател става радиоводещ"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%B9%D0%BD%D0%B0-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D1%81-%D0%BC%D0%B8%D1%80%D0%B8%D1%81-%D0%BD%D0%B0-%D0%BC%D0%BE%D1%80%D0%B5-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%B7%D0%B0%D0%B2%D0%B5%D0%B4-news755373.html", "text": "Министърът на туризма Николина Ангелкова изрази позиция в противовес с вицепремиера Валери Симеонов за законността на заведенията по плажовете в Слънчев бряг. Както е известно, вчера Симеонов поиска от регионалния министър Николай Нанков да бъдат съборени пет от емблематичните заведения на \"Какао бийч\". Според председателят на НФСБ тези барове не са законни, а освен това конструкциите им са опасни за посетителите, тъй като не отговарят на изискванията за строеж. \"Ние вчера направихме проверка на всички плажове в Слънчев бряг. Съгласно закона те изцяло попадат в одобрената от мен схема, както и изцяло съвпада квадратура на постройките. Мога да ви уверя, че плажовете на Слънчев бряг са едни от най-проверяваните на морето. Направена е и проверка на конструкциите на заведенията и тя показва, че всичко отговаря на изискванията. Към нас няма постъпила информация за некачествени или незаконни конструкции. Но като цяло контролът по преместваемите обекти е от компетенцията на Общинската власт\", заяви министърът на туризма пред Нова телевизия. \"На този етап като цяло няма конкретна информация за нерегламентирани, извън одобрената схема, постройки и каквото и да било неспазване на закона. Трябва да се правят проверки за шума и трябва да се спазва законът. Това е най-важното\", допълин Ангелкова. Сподели:", "date": "2018.06.05", "title": "ЕКСКЛУЗИВНО! Война във властта с мирис на море! Ангелкова контра на Валери Симеонов за заведенията по плажовете"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%87%D0%B5-%D1%81%D0%B5-%D1%81%D0%B1%D0%BB%D0%B8%D0%B6%D0%B0%D0%B2%D0%B0-%D1%81-%D1%80%D1%83%D1%81%D0%B8%D1%8F-news755354.html", "text": "Президентът на Черна гора Мило Джуканович заяви по време на първата си официална визита в централата на НАТО в Брюксел, че позицията на Подгорица към Русия е ясна и недвусмислена, предава македонското електронно издание A1 On, цитирано от „Фокус“. „Няма завъртане към Русия. Това е тенденциозна спекулация по отношение на държавната политика“, коментира Джуканович по време на пресконференция с генералния секретар на НАТО Йенс Столтенберг. „Нарушаването на териториалната цялост на Украйна и други постъпки, които видяхме в Черна гора по време на изборния процес през 2016 година, са неприемливи и трябва да се осъдят. Ние се придържаме към европейската ценностна система и ще я браним“, заяви Джуканович Сподели:", "date": "2018.06.05", "title": "Президентът на Черна гора отхвърли обвиненията, че се сближава с Русия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D1%8F%D1%85%D0%BD%D0%B0-%D0%BA%D0%BE%D0%BB%D0%B5%D0%BB%D0%BE-%D1%81%D0%BD%D0%B8%D0%BC%D0%BA%D0%B0-news755190.html", "text": "Лидерът на Софийската организицаия на БСП Калоян Паргов яхна колело в неделния ден. Вместо да се качи в луксозно возило и да се радва на климатик, общинският съветник реши да почете достойно международния ден на велосипеда. \"Първото ми колело беше червено балканче. Подариха ми го родителите ми, когато бях на 8 години. И до ден-днешен помня датата. Беше 24-и май, рожденият ден на майка ми. Цял ден го карах с помощните колелета, привечер реших, че вече съм станал много добър, свалих ги, качих се и се блъснах в един стълб. Резултатът беше сцепена вежда... Този инцидент не ме отказа и до днес при всяка възможност грабвам байка\", споделя детските си спомени Паргов. Сподели:", "date": "2018.06.05", "title": "ПЪРВО В ПИК! Калоян Паргов яхна колело (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D0%B8-%D1%87%D0%B0%D0%BA%D0%B0-%D0%BD%D0%B0-5-%D1%8E%D0%BD%D0%B8-news755358.html", "text": "Начинанията са успешни, ако не ги споделяте с конкуренти. Имате възможност да започнете нов бизнес, който изисква да се изявите не като подчинени, а като добри професионалисти и ръководители. На работното място се справяте отлично и с най-трудните си и неприятни задължения, ако не се впечатлявате от критиката. Небрежността и липсата на толерантност може да ви създадат проблеми на работното място. Няма смисъл да се бавите и да обмисляте начинания, ако имате вече планирани. Пристъпете към тяхната реализация. Не бъдете прекалено погълнати от себе си и не пренебрегвайте хората, които може да ви бъдат полезни. Предпазете се от напрежението на работното място, което цари около вас до обед.  Съдбовни обрати са причина да погледнете на живота си с различни очи и да осъзнаете, че е във ваша полза да сте активни. С търпение и задълбочаване в служебните си задължения ще постигнете целта си за деня. Без колебание стабилизирайте професионалните си позиции, които може да се разклатят заради ваши завистливи колеги, целящи да заемат вашето място. Осъществете вашите делови планове. Не пътувайте. Работата ви спори. Денят ви обещава професионални успехи, само ако сте достатъчно предвидливи, за да не допуснете да ви измамят с уж доходни начинания. Въпреки планираните задачи, бъдете предпазливи, защото не са изключени неочаквани обрати и трудности, породени от странични фактори. Част от тях са провокирани от вашите колеги. Заемете се с рутинните си задължения. Не сте склонни да приемете идеята за промени. Страхувате се да не си създадете проблеми със семейството, въпреки че близките ви подкрепят изцяло вашите идеи. Сутринта се постарайте да не обръщате внимание на хората, които се опитват да омаловажават работата ви. С търпение без агресия приемете упреците на вашите колеги, които искат чрез вас да оправдаят собствените си грешки. Следобед обстановката на работното място ще се успокои. Успехите в материално отношение са с вас, ако сте внимателни, за да не претърпите загуби. Каквито и да са вашите намерения, успехът няма да ви изостави. Дори и ако сте решили да рискувате и да поставите началото на нова дейност, ще се справите с лекота. Не се оплаквайте от трудностите. Не допускайте намеса на ваши нахални, но и прекалено некомпетентни колеги, които могат да ви провалят. Стабилизирайте постигнатото на работното място и се заемете с новите си задачи. Деловите запознанства са нова възможност да разширите вашата дейност и зад граница. Очаква ви успех, поява на нови възможности за изява, гарантиращи ви добри приходи или нова работа. Недоразуменията в отношенията с вашите делови партньори са породени от вашите успехи. Търсят грешките ви и като не ги откриват се чудят как да ви засегнат. Не е изключено да се наложи да преосмислите и промените бъдещите си планове, като се откажете от сътрудничеството си с хората, които са ви предали. Не подхождайте небрежно към служебните си задачи. Сутринта не са изключени проблеми във вашето семейство. Не се задълбочавайте, за да не провалите вашите делови уговорки. През целия ден се отдайте на рутинните си служебни задължения и отхвърлете всичките си изостанали и спешни задачи. Предстои ви сключване на успешни търговски сделки. Избягвайте участие в рисковани начинания. Деловите срещи ви носят успех, ако имате време да ги проведете преди обед. Задълбочете се в работата си и не се опитвайте да бягате от отговорност. Не пропускайте възможността да си осигурите по-добри приходи. Сподели:", "date": "2018.06.05", "title": "САМО В ПИК! Ексклузивен хороскоп на топ астроложката Алена - вижте какво ви чака на 5 юни"}
{"url": "http://pik.bg/%D0%B1%D0%B8%D1%82%D0%B8%D1%8F%D1%82-%D1%86%D0%B2%D0%B5%D1%82%D0%B0%D0%BD-%D1%89%D0%B5-%D1%81%D1%8A%D0%B4%D1%8F-%D1%80%D0%BE%D0%BC%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D1%80%D0%B5%D0%BC-%D0%B1%D0%B5%D0%B7%D0%B7%D0%B0%D0%BA%D0%BE%D0%BD%D0%B8%D0%B5%D1%82%D0%BE-news755386.html", "text": "Ще съдя ромите, които ме нападнаха. Това каза в \"Здравей, България\" Цветан Петров. Той е един от потърпевшите от нападението, станало след инцидент със счупена каруца и избягал кон в София. \"Подадохме жалба и ще водим дело\", добави мъжът. Ситуацията се разиграва в неделя около обяд на бул. „Владимир Вазов\", когато впрегнат кон успява да се откъсне от впряга и, бягайки по булеварда, се удря в спрял на червен светофар автомобил. При разпрата, възникнала след инцидента, шофьорът на колата бил нападнат от каруцаря и негови роднини. \"Видях как кон с част от каруца тича към нас. Не можех да дам назад, защото имаше коли. Конят мина покрай колата ми и частта от каруцата се удари в предницата на автомобила, счупи бронята, огъна калника и строши фара. Търсих човекът, който трябва да води коня. Видях го като се задаваше от бул. Владимир Вазов“. Опитах се да го спра, за да му разкажа какво се е случило и да извикаме КАТ. Той директно скочи на бой. После се появиха и други хора от ромски произход и ме питаха защо бия момчето“, разказва Цветан. Най-лошото е, че имаха метални предмети, добави той. Приятелката му Петя Кръстева, която също била в ударения автомобил, разказа, че върху половинката й се нахвърлил и шофьор на такси, минаващо през района. \"През цялото време бях в колата. Позвъних на приятел, за да дойде и да изчакаме служители на КАТ. В следващия момент видях как едно такси отбива. Излезе един човек от колата. Мислех, че ще се застъпи за приятеля ми, но и той му се нахвърли. Свързах се с таксиметровата компания и оттам твърдят, че таксито е фалшиво. Няма регистрирана кола при тях. Потърсих помощ от полицията по телефона. В следващия момент ромите станаха ужасно много. Заобиколиха приятеля ми\", добавя Петя. На помощ на Цветан се притекли двама души, но и те били спрени с агресия от страна на нападателите. Трима, замесени в случая, вече са арестувани. Двама от тях са преки участници в боя. \"Циганите бяха поне 10-12. Едно момче ми каза да се качвам бързо в колата, защото идват още. Нямах време да чакам полицията. Качих се в автомобила и тръгнах\", разказва Цветан. \"Чакахме около 15 минути полицаите. Обадих се да им кажа, че сме на друго място. Казаха ни, че трябва да започнем дело\", добавя той. \"Нормално е да се страхувам, но ще съдя нападателите. Правя го с кауза. Трябва да спрем беззаконието. Живеем в 21 век. В цивилизован страна сме и трябва да можем да излизаме навън без да се страхуваме\", споделя битият шофьор. Сподели:", "date": "2018.06.05", "title": "Битият Цветан: Ще съдя ромите, трябва да спрем беззаконието"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%86%D0%B8%D0%B3%D0%B0%D0%BD%D0%B8%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BD%D0%B0%D1%80%D1%8A%D0%B3%D0%B0-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%BD%D0%B8%D0%BC%D0%BA%D0%B8-news755385.html", "text": "Агресивен циганин е наръгал с нож в гърба 17-годишен ученик от Поморие при опит да го обере. Тийнейджърът е настанен за лечение в отделението по Хирургия на УМБАЛ Бургас, за щастие животът на Ставри е вън от опасност. Според лекарите е цяло чудо, защото дълбоката рана е на милиметри от гръбначния стълб и за една бройко ученикът е можело да остане инвалид за цял живот, съобщава \"Флагман\". „На 2 юни, около 23 ч., се прибирах към вкъщи. Бях си пуснал музика от телефона със слушалките и чатих с приятели, когато в района на бл. 25 изведнъж усетих остра болка в гърба. Буквално цялата ми лява страна изтръпна в рамките на секунди и инстинктивно се обърнах назад да погледна нападателя си. На няколко метра от мен стоеше висок и слаб циганин с нож в ръка, който ми крещеше, че ще ме довърши, ако не му дам телефона си“, спомня си младежът, който е съсипан след нападението. От общителен младеж се е превърнал в свито момче, което се страхува нещо лошо да не му се случи.  До него в този момент освен семейството му са и най-близките му приятели, които го подкрепят и му вдъхват кураж. Според Ставри след като започнал да кърви силно циганинът осъзнал какво се случва и побягнал в неизвестна посока, оставяйки момчето да се гърчи на земята. Състоянието на 17-годишния Ставри обаче започнало много бързо да се влошава от тежката кръвозагуба. Едва стъпвайки, почти пълзешком той се насочил към главната улица на града – „Княз Борис I”, където се надявал да види кола, която да го откара до болницата в Поморие. За щастие такава имало – младо момче и момиче качили на автомобила си ранения Ставри и го завели директно в спешното в морския град. От там той е прехвърлен към УМБАЛ-Бургас, тъй като раната е загубил много кръв и животът му е бил в опасност. „Тези хора спасиха живота ми, искам да им благодаря най-сърдечно“, казва Ставри. Приятелите на поморийския тийнейджър разкриха, че вече са узнали кой го е нападнал - рецидивист с богато криминално досие, изпечен престъпник. „Това е циганин, крадец и наркоман. Той е 2 години по-голям от нас. Прякорът му е Сапуна, защото баща му продава сапуни! Надяваме се на справедливо правосъдие, защото този човек заслужава затвор. Едва не уби приятеля ни! “, обясниха съучениците на пострадалото момче. Раната на гърба на младежа е сериозна – дълбока е около 3 сантиметра и е изключително близко до левия бъбрек. С червената линия - мястото, където е проникнал ножът. С бледото червено очертание е гръбнакът на 17-годишния помориец За щастие ножът не е успял да засегне нито органа, нито гръбначния стълб на Ставри. В момента той е в болница, защото лекарите изкуствено поддържат раната отворена, за да не започнат тъканите във вътрешността да гноясват, обясни на свой ред бащата на момчето Щериан. „Благодарен съм на всички, помогнали да спасят единственото ми момче! Благодаря и на полицията за бързата реакция; успели са да задържат извършителя до края на вечерта. Но въпросът сега е какво обвинение ще му се повдигне и дали изобщо ще се задействат институциите“, каза още бащата. Сподели:", "date": "2018.06.05", "title": "ЗВЕРСТВО! Циганин-рецидивист наръга 17-годишно момче (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%80%D1%83%D0%BC%D1%8A%D0%BD%D0%B8%D1%8F-news755390.html", "text": "Това сочат данни за трафика на българските гранично контролно-пропускателни пунктове към 06 часа, съобщени от Гранична полиция. На българо-сръбската граница трафикът е нормален на всички гранични контролно-пропускателни пунктове. На българо-македонската граница трафикът е нормален на всички гранични контролно-пропускателни пунктове. На българо-гръцката граница трафикът е нормален на всички гранични контролно-пропускателни пунктове. На българо-турската граница трафикът е нормален на всички гранични контролно-пропускателни пунктове. На българо-румънската граница на ГКПП Дунав мост - Видин  трафикът е интензивен на изход за товарни автомобили. Сподели:", "date": "2018.06.05", "title": "ВАЖНО! Интензивен трафик на границата с Румъния"}
{"url": "http://pik.bg/%D1%88%D0%B0%D0%BD%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D0%BF%D0%B0%D1%81%D1%8F%D0%B2%D0%B0-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%B5%D0%BD%D0%BA%D0%B0-news755359.html", "text": "Би било пълна лудост да заколят животно, което очаква теленце, само заради някаква глупава бюрократична формалност, каза пред БНТ евродепутатът Джон Флак. „Това наистина е сериозен казус. Може да изглежда смешно или тривиално за някои, защото хиляди крави са убивани за месо в България ежеседмично. Но този въпрос с пресичането на границата и невъзможността на ЕС да се придържа към здравия разум действително е пример за лошата страна на Европейския съюз“, добави той. Кравата Пенка стана звезда в почти всички западни и руски медии. Репортажите пък бяха поискани за разпространение от водещи телевизионни канали като BBC, ARD, France телевизиoн, чешката и румънската обществена телевизия. Джон Флак заяви, че очаква отговор от председателя на Европейския парламент Антонио Таяни и българския премиер Бойко Борисов, до които е адресирал писмо с молба да се застъпят и да спасят бременната крава. \"Няма крава, няма проблем\". Или по-силна ли ще се окаже бюрокрацията от хуманността - с тези въпроси не само социалните мрежи, но и десетки водещи медии и информационни сайтове продължават да разпространяват историята за кравата Пенка. Сред тях Асошийетед прес, Русия севодня, Ди Велт, Индипендънт, Дейли Мирър и дори сайт на китайски език. След публикации в медиите британският евродепутат Джон Флак дори изрази готовност да плати ветеринарния преглед на Пенка, за да бъде потвърдено заключението на сръбски лекари, че кравата е напълно здрава. Сподели:", "date": "2018.06.05", "title": "ШАНС! Европейският парламент спасява кравата Пенка"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%8A%D1%81-%D1%81%D1%80%D0%BE%D0%BA-%D0%BE%D1%82-%D1%81%D0%B5%D0%B4%D0%BC%D0%B8%D1%86%D0%B0-%D0%B7%D0%B0-%D0%BE%D0%B2%D0%BB%D0%B0%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B9-%D1%81-news755327.html", "text": "Министър-председателят на Великобритания Тереза Мей има една седмица, за да изкове компромис с бунтовниците в Консервативната партия заради Брекзит, след като насрочи гласуването за митническия съюз за 12 юни, съобщава The Times, цитирани от „Фокус“. 12 депутата заплашват да гласуват „против“ на вота за бъдещето на митническите разпореждания. Те вярват, че правителството ще представи свое собствено компромисно споразумение в рамките на дни, но твърдят че това е малко вероятно да промени мнението им. Консерваторите може да се обединят с опозиционните депутати, за да решат гласуването през следващата седмица. Правителството все още не е успяло да излезе със собствен митнически план, заради различия в Кабинета. Някои от министрите в Кабинета на Тереза Мей са разочаровани от отказа ѝ да изведе митническия въпрос на преден план. Те са озадачени от това, което те наричат очевидна липса на спешност от Тереза Мей. „Нищо не изглежда да се случва само три седмици преди срещата на ЕС. Всичко е в затишие“, заяви един от министрите. Сподели:", "date": "2018.06.05", "title": "Премиерът на Великобритания със срок от седмица за овладяване на ситуацията в партията й след бунта заради митническия съюз с ЕС"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news755330.html", "text": "Вицепрезидентът на САЩ Майк Пенс и президентът на Еквадор Ленин Морено са обсъдили ситуацията около Венецуела, съобщава Газета, като се позовава на информация от сайта на Белия дом. „Двете страни са обсъдили продължаващата хуманитарна и икономическа катастрофа във Венецуела и необходимостта от съвместна работа със страните-единомишленици по насърчаването на свободата в Западното полукълбо“, се посочва в съобщението. Уточнява се, че Пенс и Морено са се срещнали по време на срещата на Организацията на американските държави във Вашингтон. Сподели:", "date": "2018.06.05", "title": "Вицепрезидентът на САЩ и президента на Еквадор обсъдиха кризата във Венецуела"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B3%D0%B0-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%84-35-news755331.html", "text": "Турция очаква първата доставка от американски изтребители Ф-35 на 21 юни. Това обяви министърът на външните работи на Турция Мевлют Чавушоглу, цитиран от Sputnik и „Фокус“. „Казахме на САЩ, че не отговаряме добре на заплахи. Колкото до изтребителите Ф-35, вече сме подписали сделката. За 21 юни ще има доставка на изтребителите. Няма негативно развитие“, заяви Чавушоглу пред репортери, след срещата си с държавния секретар на САЩ Майк Помпео във Вашингтон. Сподели:", "date": "2018.06.05", "title": "Стана ясно кога Турция ще получи първата доставка изтребители Ф-35"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D1%80%D0%B0%D1%81%D1%82%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-%D0%B2%D0%B5%D1%87%D0%B5-%D1%81%D0%B0-65-%D0%B4%D1%83%D1%88%D0%B8-news755332.html", "text": "Броят на жертвите в резултат на изригването на вулкана Фуего в Гватемала продължава да расте, като те достигнаха вече 65 души, съобщава електронното издание Prensa Libre. Изданието се позовава на представителя на Националната служба за борба с последствията със стихийни бедствия в Гватемала Давиде де Леон. По-рано бе съобщено за 62 жертви. Съобщава се, че са започнали да погребват телата на откритите жертви. По последни официални данни от властите в стралата, в резултата на стихията 46 души са получили наранявания. Сподели:", "date": "2018.06.05", "title": "УЖАСЪТ РАСТЕ! Загиналите в Гватемала вече са 65 души"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B8-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5-news755333.html", "text": "Държавният секретар на САЩ Майк Помпео и външният министър на Бразилия Алойзиу Нунес са обсъдили ситуацията във Венецуела по време на среща, съобщава сайтът на Държавния департамент на САЩ, цитиран от Газета. „Двете страни са обсъдили как по най-добър начин би могло да се противодейства на  усложняващата се ситуация във Венецуела, особено в светлината на незаслужилите доверие президентски избори от 20 май“, се посочва в изявлението. Сподели:", "date": "2018.06.05", "title": "Държавният секретар на САЩ и външният министър на Бразилия са обсъдили ситуацията във Венецуела"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D0%B2%D0%B0%D0%BD-%D0%B3%D0%BE%D0%B3-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B0-%D0%B2-%D0%BF%D0%B0%D1%80%D0%B8%D0%B6-%D0%B7%D0%B0-7-%D0%BC%D0%BB%D0%BD-%D0%B5%D0%B2%D1%80%D0%BE-news755343.html", "text": "Картина от младежките години на Винсент ван Гог бе продадена за 7 065 000 евро на търг в Париж, предадоха световните агенции, цитирани от БТА и Нова телевизия. Това е първа продажба на търг на творба на холандеца във Франция от 20 години насам, обявиха от аукционната къща „Арткюриал”. Платното \"Жени, кърпещи рибарски мрежи на дюните\" бе оценявано на между 3 и 5 милиона евро. То представя селянки, които работят под облачно небе. Творбата е вдъхновена от провинциялния пейзаж около Хага, където Ван Гог е прекарал кратко време. Той е нарисувал картината, когато е бил на 28 години през 1882 г. Купувачът е американски колекционер. Според организаторите на търга, в творбата се откриват всички характеристики на творчеството на Ван Гог, по-специално отделянето на внимание на земята и на небето. Това е единственият пейзаж, който Ван Гог рисува през тази епоха. Сумата, платена за картината, е световен рекорд за пейзаж от така наречения холандски период на твореца. Картината беше собственост на частен европейски колекционер, който я даде под наем за 8 години до 2015 г. на музея на Ван Гог в Амстердам. Последната продажба в Париж на търг, на творба на Ван Гог датира от средата на 90-те години. Тогава картината \"Градина в Овер\" бе продадена за 10 милиона долара. Сподели:", "date": "2018.06.05", "title": "На търг! Картина на Ван Гог бе продадена в Париж за 7 млн. евро"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2%D0%B8%D0%B6%D0%B4%D0%B0-%D0%B4%D0%BE%D0%B1%D1%80%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8-%D1%81%D1%82%D1%8A%D0%BF%D0%BA%D0%B8-%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%80%D1%83%D1%81%D0%B8%D1%8F-news755319.html", "text": "Русия е създала добри условия за следващите стъпки за развитие на икономиката. Това заяви президентът Владимир Путин в интервю за най-голямата обществена медия в Австрия ORF, цитиран от ТАСС и „Фокус“ „Създадохме много добри условия за следващите стъпки за развиване на икономиката и със сигурност ще го направим“, категоричен бе лидерът на Русия. „От 2012 година насам Русия премина през няколко много трудни икономически предизвикателства и това не беше само заради така наречените санкции и ограничения . каза още Путин, отговаряйки на въпрос за настоящото състояние на руската икономика в сравнение с 2012 година. Това е най-вече, заради сериозния спад на цените в нашия традиционен износ. Това оказа влияние върху бюджетните приходи, което в основната си означава приходите на гражданите“. В същото време, според него в тези условия властите са „направили най-важното нещо – запазване и засилване на макроикономическата стабилност в страната“. Путин се съгласи, че от 2012 година насам „нивото на доходите е паднало малко“, но заяви че „ако погледнем в началото на нашия път, от 2000 година насам, ние намалихме до половина хората, живеещи под линията на бедност. От 2012 до 2016-2017 година тази картина леко се е изменила в неблагоприятна за нас посока, но в момента всичко отново се нарежда“. Руският президент също така припомни, че към края на 2015 година инфлацията е била близо 13 процента, а „сега инфлацията е рекордно ниска за цялата модерна история на Русия – 2.5 процента“. Сподели:", "date": "2018.06.05", "title": "Владимир Путин вижда добри условия за следващи стъпки в икономическото развитие на Русия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-58-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%BE%D0%B4%D0%BA%D0%B0-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D1%83%D0%BD%D0%B8%D1%81-news755329.html", "text": "Край бреговете на Тунис потъна лодка с нелегални мигранти, като в резултат на трагичния инцидент са загинали 58 души, съобщава агенция „Синхуа“, позовавайки се на информация от местните власти. По данни на Агенцията, 31 от жертвите са граждани на Тунис, а останалите 22 са от други държави. Уточнява се, че самоличността на останалите удавени все още не е установена. Силите за сигурност са успели да спасят около 68 души. Сподели:", "date": "2018.06.05", "title": "Трагедия! 58 загинали при потъването на лодка с мигранти край бреговете на Тунис"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%B4%D0%BE%D0%B9%D0%B4%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%B0-%D0%BA%D0%B0%D0%B6%D0%B5%D0%BC-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%E2%80%9E%D0%B4%D0%B0%E2%80%9C-%D0%B8%D0%BB%D0%B8-%D0%B3%D0%BE%D0%BB-news755317.html", "text": "Министърът на външните работи на Гърция Никос Коцияс, в интервю за гръцката държавна телевизия „ERT“, изрази убеденост и надежда, че следващите дни може да бъде взето решение по спора за името на Македония, съобщава македонският „Независен вестник“, цитиран от „Фокус“. На въпроса защо е отложен телефонният разговор между премиерите на Македония и Гърция Зоран Заев и Алексис Ципрас, Коцияс заяви че рамката на договора е била утвърдена по време на неговите срещи с македонския му колега Никола Димитров в Ню Йорк и Брюксел и че „сега дойде времето да се каже голямото „да“ или голямото „не““. „Очевидно правителството на съседката ни е изправено пред някои трудности и обмисля някои промени на договора, но вярвам и се надявам, че за няколко дни всичко ще бъде преодоляно“, заяви Коцияс. Той допълни, че докато няма сложени подписи върху договора, никой не може да каже, че всичко е готово. Помолен да коментира информациите в медиите, че договореното име е „Северна Македония“, Коцияс не пожела да отговори, добавяйки че името ще бъде обявено от премиерите на двете страни, когато то бъде договорено. Гръцкият външен министър поясни, че македонското правителство не приема името „Вардарска Македония“, защото според него то се отнася до епохата на фашизма и окупацията. Сподели:", "date": "2018.06.05", "title": "Външният министър на Гърция за спора за името: Дойде времето да кажем голямото „да“ или голямото „не“"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D0%B5%D0%BC%D0%B8%D0%BD%D0%B5%D0%BC-%D0%B7%D0%B0%D0%B3%D0%B0%D1%82%D0%BD%D0%B0-%D0%B7%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%BD%D0%B8%D0%BA%D0%B8-%D0%BC%D0%B8%D0%BD%D0%B0%D0%B6-news755328.html", "text": "Рапърът Еминем е подхранил сериозно слуховете, че има връзка със звездата на хип-хопа Ники Минаж, съобщават „Франс Прес“ и БТА, цитирани от Нова телевизия. \"Искам да ви споделя нещо за Ники, което дори самата тя не знае. Ние сме заедно. Това е всичко, което исках да кажа. Благодаря, че ми позволихте да се освободя от това\", е споделил 45-годишният Еминем пред публиката на фестивал в Ню Йорк през уикенда. 35-годишната Ники Минаж на свой ред загатна през април, че има връзка с именития рапър чрез текст на песен, която е написала за колегата им Уай Джи. Попитана тогава от фен дали това означава, че с Еминем са двойка, тя отговори \"да\". Сподели:", "date": "2018.06.05", "title": "Звездна двойка! Еминем загатна за връзка с Ники Минаж"}
{"url": "http://pik.bg/%D1%81%D0%BB%D0%B5%D0%B4-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB-news755320.html", "text": "След седмица ваканция, Кристиано Роналдо започна подготовката си за Световното първенство по футбол с националния отбор на Португалия, съобщава Спортал. Петкратният носител на \"Златната топка\" демонстрира отлично настроение на тренировъчното игрище в Оейраш, близо до Лисабон. Роналдо предпочете да не говори пред медиите след първото си занимание, като изпрати Жоао Моутиньо да отговаря на въпросите на репортерите. \"Фокусирани сме върху световното. Роналдо е много силен психически и никакви трансферни спекулации не могат да го отклонят от основната цел\", коментира Моутиньо в отговор на въпрос за бъдещето на мегазвездата в Реал (Мадрид). Португалия ще изиграе контрола срещу Алжир в четвъртък в Лисабон. На първенството на планетата в Русия Португалия е в група В заедно с тимовете на Испания, Мароко и Иран. Сподели:", "date": "2018.06.05", "title": "След ваканцията! Кристиано Роналдо се присъедини към подготовката на португалските национали за Мондиала"}
{"url": "http://pik.bg/%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D1%81%D0%BF%D0%B8%D1%81%D1%8A%D1%86%D0%B8%D1%82%D0%B5-%D1%81-%D0%BF%D1%80%D0%B8%D0%B5%D1%82%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D1%81%D0%BE%D1%84%D0%B8%D1%8F-%D0%BE%D1%82-%D0%BF%D1%8A%D1%80%D0%B2%D0%BE%D1%82%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%B7%D0%B0-%D0%BF%D1%80%D0%B8%D0%B5%D0%BC-%D0%B2-%D0%BF%D1%8A%D1%80%D0%B2%D0%B8-%D0%BA%D0%BB%D0%B0%D1%81-%D0%B7-news755322.html", "text": "Излязоха списъците с приетите ученици в София от първото класиране за прием в първи клас за учебната 2018/2019 година, съобщава БНР. Списъците с приетите първокласници са публикувани в сайтовете на столичните училища, като могат да се видят и на информационни табла в училищата. Водещият критерий за приема на първокласници в София за новата учебна година е близостта на местоживеене на децата до съответното училище. Приемът на първокласниците се осъществява по наредба на Столичния общински съвет, според която има критерии за прием на децата в четири групи. От днес до 7 юни е записването на учениците, приети от първото класиране в София. В 18:00 часа на 7 юни ще бъдат обявени свободните места в столичните училища за второто класиране. Сподели:", "date": "2018.06.05", "title": "Излязоха списъците с приетите ученици в София от първото класиране за прием в първи клас за новата учебна година"}
{"url": "http://pik.bg/24-%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BA%D0%B0%D0%BD%D0%B0%D0%B4%D0%B0-%D1%81%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news755334.html", "text": "Всички 24 пострадали при инцидента с туристически автобус близо до град Прескът в канадската провинция Онтарио са китайски граждани, съобщава телевизионният канал  CBC, позовавайки се на информация от местната полиция. Както вече стана ясно, туристически автобус се обърна в канавка край Прескът. В момента на инцидента в автобуса е имало 37 пътници, като всички те - 35 туристи и двама сътрудници на туристическа агенция, са граждани на Китай. Причината за инцидента все още е неизвестна. От посолството на Китай в Отава публикуваха в профила си в „Туитър“ съобщение, че съвместно с консула на Китай в Торонто внимателно следят ситуацията и са крайно притеснени за състоянието на пострадалите туристи. По последни данни четирима от пострадалите са с тежки наранявания. Все още не е ясно дали има и жертви. Всички пострадали са откарани в болници. Сподели:", "date": "2018.06.05", "title": "24-те пострадали при катастрофата с туристически автобус в Канада са китайски граждани"}
{"url": "http://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%B0%D0%BD%D0%B0%D0%BB%D0%B8-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D0%BF%D0%B8%D1%82%D0%B0-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-%D0%BE%D1%82-2016-%D0%B3%D0%BE%D0%B4%D0%B8%D0%BD%D0%B0-news755324.html", "text": "Черна гора разследва канали за финансиране на опозицията, съобщава руският вестник \"Коммерсант\", цитиран от „Фокус“. Властите в Подгорица признаха, че заедно с финансовото разузнаване на Латвия проучват възможното използване на банките в балтийската страна за финансиране на опита за държавен преврат от ноември 2016 г. В създаването на престъпна групировка заради прането на постъпващите зад граница средства и тяхното използване за политически цели в Черна гора обвиняват босненски бизнесмен и един от лидерите на проруския \"Демократичен фронт\". За участието на Подгорица в международно разследване на \"финансиране на отделни лица и политически партии в Черна гора\" бе съобщено в края на миналата седмица от правителствената служба по предотвратяване на прането на пари и финансирането на тероризма. Бе пояснено, че разследването се провежда съвместно с финансовото разузнаване на Латвия. Проверява се, в частност, информацията за това, че \"пари от една латвийска банка, руска собственост, може да са използвани за незаконни политически цели в Черна гора през 2016 г.\". Други детайли източниците отказват да разкрият пред изданието заради опасения да не бъде повлияно на следствието. Темата за финансирането зад граница на опита за държавен преврат в Черна гора в хода на парламентарните избори от 16 ноември 2016 г., насрочени с цел предотвратяването на влизането на балканската страна в НАТО, бе актуализирана миналата седмица от агенция Reuters. Съгласно съобщенията, публикувани от нея на 30 май, властите на Латвия разследват възможно участие на свои банки в качеството им на канали за финансиране на предполагаеми операции на Русия за намеса в политиката на други страни. В съобщението се твърдеше, че разследването е започнало, след като Рига е получила съответният сигнал от страна на САЩ. Информацията бе потвърдена от латвийския министър на външните работи Едгар Ринкевич и от министъра на икономиката Дана Рейзниеце-Озола. Двамата политици не поясниха какви точно случаи разследват, но въпреки това трима високопоставени политици на Рига, пожелали анонимност, поясниха, че става въпрос за движение на средства от Русия чрез латвийски банки за поддържане на опита за държавен преврат в Черна гора. Говорителят на Кремъл Дмитрий Песков опроверга информацията, разпространена от Reuters. Същевременно в Черна гора вече бяха повдигнати обвинения срещу група лица, уличени в създаването на престъпна групировка с цел пране на пари, постъпили зад граница. По версията на следствието, начело на групировката стои босненският бизнесмен Момир Николич и един от лидерите на опозиционния проруски \"Демократичен фронт\" - Небойша Медоевич. Съдебният процес срещу тях в Подгорица започна неотдавна. Сподели:", "date": "2018.06.05", "title": "Черна гора разследва канали за финансиране на опита за преврат от 2016 година"}
{"url": "http://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D0%B0%D0%BF%D1%83%D1%81%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-news755325.html", "text": "Президентът на Венецуела Николас Мадуро обяви, че страната му повече няма да участва в срещите на Организацията на американските държави, съобщава Globovision. „Осъждаме Организацията на американските държави и напускаме, това е потвърдено“, категоричен бе Мадуро. По думите му, провеждащата се във Вашингтон Генерална асамблея на Организацията на американските държави е станала последната, в която е участвал министърът на външните работи на Венецуела. Лидерът на Венецуела добавя, че представителите на САЩ са разгърнали „престъпна кампания“ на шантажи и заплахи по адрес на всички правителства на страните от Латинска Америка в Организацията на американските държави. По-рано държавният секретар на САЩ Майк Помпео призова страните от Организацията на американските държави да блокират членството на Венецуела. Сподели:", "date": "2018.06.05", "title": "Венецуела напусна Организацията на американските държави"}
{"url": "http://pik.bg/%D1%87%D0%B8%D0%BB%D0%B8-%D0%BF%D0%BE%D0%B1%D0%B5%D0%B4%D0%B8-%D1%81%D1%8A%D1%80%D0%B1%D0%B8%D1%8F-%D1%81-10-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B5%D0%BD-%D0%BC%D0%B0%D1%87-news755323.html", "text": "Отборът на Чили победи Сърбия с 1:0 в контролен мач, който се изигра в Австрия. Гилермо Марипан в 88-ата минута вкара единственият гол в двубоя. Мачът бе част от подготовката на тима на Сърбия за Световното първенство в Русия. Сърбите са в предварителна група с Бразилия, Коста Рика и Швейцария. Сподели:", "date": "2018.06.05", "title": "Чили победи Сърбия с 1:0 в контролен мач"}
{"url": "http://pik.bg/%D0%BF%D1%8A%D0%BB%D0%BD%D0%B5%D0%BD%D0%B8-%D0%BA%D0%B5%D0%BA%D1%81%D1%87%D0%B5%D1%82%D0%B0-news547228.html", "text": "Необходими продукти 4 яйца 2/3 ч.ч. захар 2/3 ч.ч. брашно с набухвател 1/3 с.л. какао 2 с.л. разтопен маргарин 250 г мармалад от кайсий 100 г шоколад Сподели:", "date": "2018.06.05", "title": "Пълнени кексчета"}
{"url": "http://pik.bg/%D1%81%D0%BB%D0%BE%D0%B2%D0%B0%D1%88%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BE%D0%B1%D1%8F%D0%B2%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D1%81%D0%B8-%D0%B7%D0%B0-%D0%B3%D0%BB%D0%B0%D0%B2%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-news755305.html", "text": "Словашкият дипломат Марош Шефчович обяви кандидатурата си за поста начело на Европейската комисия, съобщава БНР. В момента Шефчович е заместник-председател на Комисията, оглавявана от Жан-Клод Юнкер. Ако бъде одобрен от страните-членки на ЕС и Европарламента, той ще заеме председателското място през ноември догодина. Сподели:", "date": "2018.06.05", "title": "Словашки дипломат обяви кандидатурата си за глава на Европейската комисия"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B8%D1%80%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%BC%D0%B5%D1%87%D1%82%D0%B0%D1%8F%D1%82-%D1%87%D0%B5-%D1%82%D0%B5%D1%85%D0%B5%D1%80%D0%B0%D0%BD-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D1%8F-news755306.html", "text": "Европейските лидери не бива да си мечтаят, че Техеран ще продължи да ограничава ядрената си програма, докато е под нови икономически санкции. Това предупреждение бе отправено от върховния ирански водач аятолах Али Хаменей, цитиран от световните агенции и БНР. \"Това е мечта, която никога няма да се сбъдне\", заяви той  на церемония по случай 29-годишнината от смъртта на предшестваника му аятолах Хомейни. Хаменей се подигра с опасенията, че Съединените щати могат да ударят ислямската република с военна сила. „Да знаят, че дори ако изстрелят само една ракета, ще бъдат ударени в отговор от десет“, каза Хаменей. Сподели:", "date": "2018.06.05", "title": "Лидерът на Иран изригна: В Европа не бива да мечтаят, че Техеран ще продължи да ограничава ядрената си програма, докато е под нови икономически санкции"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B1%D0%B5%D1%82%D0%B5%D1%80-%D0%BC%D0%B0%D0%B9%D0%BC%D1%83%D0%BD%D0%B8%D1%82%D0%B5-%D1%83%D0%B2%D0%B8%D1%81%D0%BD%D0%B0-%D0%BA%D0%B0%D1%82%D0%BE-%D0%BF%D1%80%D0%B8%D0%BC%D0%B0%D1%82-%D0%BE%D1%82-%D0%BF%D0%B0%D0%BB%D0%BC%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news755181.html", "text": "Николета Лозанова вече толкова се изчерпа, че се чуди по какъв начин да привлече малко медийно внимание. За няколко лайка в социалните мрежи плеймейтката буквално се направи на маймуна. Ако все още има някой пропуснал да се информира, Николета пържи кълки в Доминиканската република на разноски на вратаря Николай Михайлов. Край пясъчната ивица на курорта Пунта Кана не остана палма, която Ни Ло да не е експлоатирала за любимото си занимание - позьорстването пред смартфона. Сушата вече е тясна на плеймейтката и тя превзе и въздуха. И по-точно палмовите стъбла, които обикновено се обитават от представителите на човекоподобните индивиди, познати като маймуни. Сподели:", "date": "2018.06.05", "title": "НИКОЛЕТА БЕТЕР МАЙМУНИТЕ! Увисна като примат от палмите (СНИМКИ)"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D1%81%D0%B0%D1%89-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%B8%D0%B7%D0%BA%D0%BB%D1%8E%D1%87%D0%B2%D0%B0%D0%BD%D0%B5-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news755300.html", "text": "САЩ призоваха членовете на Организацията на американските държави (ОАД) да изключи Венецуела от организацията и да увеличи натиска върху правителството на президента Николас Мадуро чрез нови санкции, предава Reuters, цитирана от „Фокус“. „Изключване на Венецуела би показало, че ОАД подкрепя думите си с действия и би изпратило силен сигнал към режима на Мадуро: Само истински избори ще позволят на правителството ви да бъде включено в семейството на нациите“, коментира държавният секретар на САЩ Майк Помпео. „Търсим само това, което всички държави от ОАД искат за хората си: Връщане към конституционния ред, свободни и честни избори с международно наблюдение и освобождаването на политическите затворници“, заяви Помпео по време на генералното събрание на организацията във Вашингтон. Помпео заяви, че членките на ОАД трябва да наложат нови санкции на Венецуела, за да я изолират още повече дипломатически. След коментарите на Помпео, външният министър на Венецуела Хорхе Ареаза обвини САЩ в нарушаване на международното право. „Агресията срещу Венецуела е брутална, тя е икономическа, финансова, търговска, политическа и медийна. Ние ще отвърнем и ще победим“, заяви Ареаза пред събранието. Сподели:", "date": "2018.06.05", "title": "Призив! САЩ поискаха от Организацията на американските държави изключване на Венецуела"}
{"url": "http://pik.bg/%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B2-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D0%BD%D0%B8-%D0%BA%D1%83%D1%80%D0%BE%D1%80%D1%82%D0%B8-news755301.html", "text": "Британското външно министерство е публикувало препоръки към своите туристи, които възнамеряват да посетят българските черноморски курорти, съобщава БТВ. Те съветват съгражданите си да се пазят от джебчии, таксиджии и проститутки. „Пазете се от джебчии в центъра на града и туристическите курорти, особено когато се возите на автобуси, влакове или се намирате на оживена улица. Тази година се наблюдава и висок брой на кражбите от хотелски стаи в Слънчев бряг”, посочват от ведомството. Те допълват, че кражби и „заплашително поведение” се наблюдават редовно и от „недоброжелателни таксиджии” в Слънчев бряг. „Проституцията в България не е незаконна, но получаваме много сигнали от британски граждани, че са били обирани и нападани от проститутки и техните придружители”, посочват от министерството. Някои от туристите са таксувани по-скъпо в стриптийз клубовете по Черноморието, но и в Банско, Боровец и София. Британското външно посочва още, че в страната ни от време на време има протести. Британските граждани трябва на всяка цена да избягват тези протести и да следят новините, за да знаят къде се провеждат те. Сподели:", "date": "2018.06.05", "title": "Ето за какво трябва да внимават британските туристи в черноморските ни курорти"}
{"url": "http://pik.bg/%D1%81%D0%B8%D1%80%D0%B5%D0%BD%D0%B8%D1%82%D0%B5-%D0%B7%D0%B0-%D0%B8%D0%B7%D0%B2%D0%B5%D1%81%D1%82%D1%8F%D0%B2%D0%B0%D0%BD%D0%B5-%D0%BD%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%BD%D0%B0-%D0%BD%D1%8F%D0%BA%D0%BE%D0%B8-%D0%BC%D0%B5%D1%81%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news755302.html", "text": "Сирените за известяване при бедствие или авария в някои населени места от страната ни не работя, съобщава БТВ. Това става ясно в Деня на Христо Ботев и загиналите за свободата на България, когато отдаваме почит с включването на звуковия сигнал. От казанлъшкото село Горно Черковище е първият знаменосец в Първата Българска легия. От там са и петима опълченци, участвали в Освободителната война, но в Деня на Ботев сирена в селото не се чу. Кметът на селото обяснява, че сирената не се е чула, защото се е повредила. „Получи се дефект и не мога изобщо да тръгне, въпреки че проверявахме няколко пъти”, казва Антон Антонов. Проблем със сирената е имало и в Доспат. Сигналните устройства са на 25 години и от общината нямат пари за нови. От община Доспат са изпратили уведомление до МВР – Смолян за поправяне на повредената сирена. Сподели:", "date": "2018.06.05", "title": "Сирените за известяване не работят на някои места в България"}
{"url": "http://pik.bg/%D0%B4%D0%B6%D0%BE%D0%BB%D0%B0%D0%BD-%D0%B2-%D0%BF%D0%B8%D1%82%D0%BA%D0%B0-news81698.html", "text": "Магдалена Чопева, Разлог Необходими продукти: 1 джолан (свински) 1 червена чушка 1 зелена чушка 1/2 син домат 1 тиквичка 1 морков 1 глава лук 3-4 кисели краставички 100 г гъби 1 хляб/питка (800 г - 1 кг) 150 г кашкавал 30 г бяло вино Подправки: сол на вкус чубрица на вкус черен пипер на вкус магданоз Вижте начина на приготвяне Сподели:", "date": "2018.06.05", "title": "Джолан в питка"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8-%D1%81%D0%B0%D1%89-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BA%D1%8E%D1%80%D0%B4%D1%81%D0%BA%D0%B8%D1%82%D0%B5-%D0%B1%D0%BE%D0%B9%D1%86%D0%B8-%D0%BE%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%BC%D0%B0%D0%BD%D0%B1%D0%B8%D0%B4%D0%B6-news755304.html", "text": "Турция и САЩ са се договорили за график за изтеглянето на кюрдските бойци от сирийския град Манбидж, съобщи говорителят на турското правителство, цитиран от „Ройтерс“, БТА и Нова телевизия. Бекир Боздаг посочи, че Турция и САЩ също така са се споразумели по какъв начин да стане отстраняването на кюрдските бойци от Манбидж. По-рано вчера САЩ и Турция одобриха пътна карта за стабилизиране на сирийския град. Турският външен министър Мевлют Чавушоглу е на посещение в САЩ, по време на което обсъди с американския държавен секретар пътната карта за Манбидж. Сподели:", "date": "2018.06.05", "title": "Турция и САЩ договориха изтеглянето на кюрдските бойци от сирийския град Манбидж"}
{"url": "http://pik.bg/%D1%81%D0%B0%D1%89-%D0%BE%D0%B1%D0%B5%D1%89%D0%B0%D1%85%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-news755309.html", "text": "Властите в Съединените щати обещаха помощ за пострадалите след изригването на вулкана в Гватемала. Това обяви официалният представител на Държавния департамент на САЩ Хедър Науърт, цитирана от РИА Новости. „Съединените щати ще помогнат на семействата, засегнати от изригването на вулкана „Фуего“, се посочва в писменн изявление на Науърт. По думите й, американското посолство в Гватемала е н непрекъснат контакт с местните власти и е готово да ги подкрепи при необходимост. Сподели:", "date": "2018.06.05", "title": "САЩ обещаха помощ за пострадалите след изригването на вулкана в Гватемала"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BA%D0%BE%D1%80%D0%B0%D0%B1%D0%B8-%D0%B2-%D1%8E%D0%B6%D0%BD%D0%BE%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B5%D1%82%D0%B5%D0%BD%D1%86%D0%B8%D0%B8%D1%82%D0%B5-news755310.html", "text": "Френският и британският флот планират да последват стъпките на американския флот със собствени мисии в Южнокитайско море, по-специално в райони, които Лондон и Париж твърдят, че са незаконно присвоени от Китай, предава „Спутник“, цитиран от „Фокус“. Отряд, включващ френски и британски кораби и военноморска авиация, ще си проправи път към Южнокитайско море през следващата седмица. Това обячи министърът на въоръжените сили на Франция Флоранс Парли. Отрядът ще навлезе „в определени райони“, където се очаква да бъде и флотът на Китай. „В един момент строг глас се намесва в предавателя и ни казва да отплаваме далеч от предполагаемите „териториални води“. Но нашият командир спокойно отговаря, че ще продължи да плава напред, защото според международното право, тези води са международни“, заяви Парли. Франция няма никакви териториални искания в това море, но възнамерява да допринесе за законов ред в Южнокитайско море „с помощта на съюзници и приятели“, отбеляза френският министър. „Упражнявайки правото си на свобода на навигацията, ние също така се поставяме в позицията на постоянен възразител на създаването на каквато и да е претенция към суверенитета на островите“, заяви тя, допълвайки че вярва, че френският флот „трябва да разшири тези усилия дори повече“. Сподели:", "date": "2018.06.05", "title": "Напрежение! Франция и Великобритания изпращат кораби в Южнокитайско море заради претенциите на Китай"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D1%86%D0%B2%D0%B5%D1%82%D0%B0%D0%BD-%D1%81%D0%BE%D0%BA%D0%BE%D0%BB%D0%BE%D0%B2-news755308.html", "text": "Националът на България по волейбол Цветан Соколов претърпя операция на контузеното си коляно, съобщи БНР. \"Първата стъпка е направена. Сега идва по-трудната – възстановяването“, написа Соколов след интервенцията под снимка в социалната мрежа „Фейсбук“. Без него мъжкият национален отбор на България по волейбол замина за Япония за участие в третия турнир от Лигата на нациите. В Осака нашите ще играят срещу отборите на Япония, Италия и Полша. На мястото на контузения Георги Братоев като разпределител бе включен Добромир Димитров. Сподели:", "date": "2018.06.05", "title": "Оперираха волейболният национал Цветан Соколов"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D0%BD%D0%B8%D0%BC%D0%BA%D0%B0-%D0%BE%D1%82-%D1%81%D0%B2%D0%B0%D1%82%D0%B1%D0%B0-%D1%81%D0%BC%D1%80%D0%B0%D0%B7%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BE%D1%82-%D0%B0%D0%B4%D0%B0-%D0%B8%D0%BB%D0%B8-news755174.html", "text": "Анонимен потребител качи в мрежата снимка, направена по време на сватба на негов роднина. На фотото се вижда ръка, която би трябвало да е на един от гостите на тържествената церемония. Авторът на снимката със сигурност би забравил за нея, ако не открил един потресаващ факт - ръката е с шест пръста. Според него тази ръка не може да принадлежи на жив човек. В медицината е известен фактът, наречен полидактилия, когато човек се ражда с повече на брой пръсти на ръцете или краката. Но авторът на въпросната снимка твърди, че на сватбата не е имало хора с такива особености. Според usolie.info \"ръката от Ада\" на снимката по-скоро е резултат на фото \"дефект\" или неумело боравене с камерата. Сподели:", "date": "2018.06.05", "title": "МИСТЕРИЯ! Шокираща снимка от сватба смрази социалните мрежи! Послание от Ада или..."}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%BD%D0%B8%D0%BA%D0%B0%D1%80%D0%B0%D0%B3%D1%83%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-127-%D0%B4%D1%83%D1%88%D0%B8-news755311.html", "text": "Броят на жертвите при антиправителствените протести в Никарагуа достигна 127 души, съобщава изданието Nuevo Diario, цитирано от РИА Новости. Изданието се позовава на данни на Междуамериканската комисия за правата на човека. Протестите в Никарагуа започнаха на 18 април на фона на предложените от властите реформи, предполагащи увеличаване на отчисленията на работодатели и трудещи се във фонда за социална застраховка. Президентът на страната Даниел Ортега побърза да отмени това предложение. „Според данните, с които разполагаме, в хода на протестите са загинали 127 души, а няколко хиляди са пострадали“, заявява пред изданието изпълнителният секретар на комисията Пауло Абрау. Сподели:", "date": "2018.06.05", "title": "Броят на жертвите на протестите в Никарагуа достигна 127 души"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-24-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BA%D0%B0%D0%BD%D0%B0%D0%B4%D0%B0-news755321.html", "text": "Най-малко 24 души са пострадали в резултат на авария с туристически автобус в канадската провинция Онтарио, съобщава телевизионният канал Global News, позовавайки се на информация от полицията в провинцията. Съобщава се, че в автобуса в момента на инцидента е имало 7 души. Според информацията, автобусът се е преобърнал в канавка край град Прескът. По първоначални данни от полицията, най-малко четирима от ранените са с тежки контузии. Всички пострадали са откарани в болници. От полицията уточняват, че в автобуса са пътували чуждестранни туристи. Не се уточнява от каква националност са те. Участъкът от пътя, където е станал инцидента, остава затворен. Сподели:", "date": "2018.06.05", "title": "Инцидент! Най-малко 24 пострадали при катастрофа на туристически автобус в Канада"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%84%D0%B8%D0%BB%D0%BC-%D0%B7%D0%B0-%D1%81%D1%83%D0%BF%D0%B5%D1%80%D0%B3%D0%B5%D1%80%D0%BE%D0%B9-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%E2%84%961-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D1%80%D0%B5%D0%BC%D0%B5%D0%BD%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news755313.html", "text": "Най-добрият игрален филм за супергерой за всички времена е „Супермен“ с Кристофър Рийв, който се появи по екраните през 1978 година съобщава The Independent. Филмът е събрал приходи от над 300 млн. долара в боксофиса. Второто място в британската класация е за лентата за Батман „Черният рицар“ с Крисчън Бейл в главната роля от 2008 година. „Топ 3“ допълва филмът „Детпул“ от 2016 година. Сподели:", "date": "2018.06.05", "title": "Ето кой филм за супергерой обявиха за №1 за всички времена във Великобритания"}
{"url": "http://pik.bg/%D1%81%D0%B0%D1%89-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%B2-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9E%D1%82%D0%B2%D1%8A%D1%80%D0%B4%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8%E2%80%9C-%D1%81%D0%BF%D1%80%D1%8F%D0%BC%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news755312.html", "text": "От Белия дом обявиха, че политиката им за твърди санкции към Северна Корея не се е променила, дни след като президентът на САЩ Доналд Тръмп заяви, че вече не желае да използва израза „максимален натиск“, за да опише кампанията към Северна Корея за отказ от ядреното ѝ въоръжаване, предава „Ройтерс“, цитирана от „Фокус“ След среща с висш представител на Пхенян в Белия дом на 1 юни (петък), Тръмп заяви че Северна Корея е по-отзивчива и, въпреки че санкциите ще останат, той ще спре налагането на нови такива. Тръмп заяви, че не желае повече да използва израза „максимален натиск“, защото двете страни „се разбират“. Попитана по време на пресконференция за това дали кампанията за „максимален натиск“ ще продължи, говорителката на Белия дом Сара Сандърс заяви: „Нашите санкции са активни, те са много силни и ние няма да ги свалим, докато Северна Корея не премахне ядреното си въоръжение“. Сподели:", "date": "2018.06.05", "title": "САЩ категорични в запазването на „твърдите санкции“ спрямо Северна Корея"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B7%D0%B0-%D0%B8%D0%BC%D0%B5%D1%82%D0%BE-%D1%81-%D0%B3%D1%8A%D1%80%D1%86%D0%B8%D1%8F-%D1%89%D0%B5-%D1%81%D0%B5-%D0%BF%D0%BE%D0%B4%D0%BF%D0%B8%D1%88%D0%B5-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D0%BD%D0%B8-news755298.html", "text": "Договорът за името с Гърция ще бъде подписан в следващите няколко дни. Това заяви Артан Груби, пратеник и шеф на кабинета на лидера на „Демкратичен съюз за интеграция“ (ДСИ) Али Ахмети за македонската телевизия „Канал 5“, цитирана от „Фокус“. Говорейки за процеса на преговори за името, Груби заяви че е въпрос на дни да се подпише Договора за решаване на спора за името. Той поясни, че както партията му, така и част от правителството са били напълно ангажирани и дори са помогнали за намиране на решение за името в частта с преводите на националността в пътните документи на останалите етнически общности в Македония. Артан Груби заяви, че решението напълно гарантира македонския език и идентичност, и че това трябва да се очаква да е в едно от предложенията на Матю Нимиц, което не е отхвърлено. Във връзка със Закона за употреба на езиците, Груби не изключи възможността той да бъде оставен за новия президент на Македония догодина, като допълни че има и други опции на масата. Сподели:", "date": "2018.06.05", "title": "Договорът за името с Гърция ще се подпише в следващите няколко дни"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-62-news755307.html", "text": "Бройката на загиналите от изригналия „Вулкан на огъня“ в Гватемала достигна 62-ма души, след като спасителни екипи са намерили още тела в разрушените села, предава „Франс Прес“, цитирана от „Фокус“. Фануел Гарсия, началник на държавния Институт за съдебни науки, който е натоварен с идентифицирането на останките, е заявил пред репортери, че „досега институтът работи върху 62 тела“. В неделя, 3 юни, „Вулканът на огъня“ изригна в Гватемала удряйки редица села и блокирайки международното летище в страната. Сподели:", "date": "2018.06.05", "title": "Ужасяващо! Броят на жертвите в Гватемала достигна 62"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-%D0%BF%D1%80%D0%B5%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D1%81%D0%BB%D0%B5%D0%B4-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD-news755315.html", "text": "Властите в Гватемала преустановиха временно спасителните работи след изригването на вулкана Фуего, съобщава електронното издание Prensa Libre, цитирани от РИА Новости. По предварителни данни, решението е било взето след слаба активизация на вулкана и промяна в климатичните условия. Не се съобщава за колко време спасителните дейности се преустановяват. По последни данни броят на жертвите след изригването на вулкана е достигнал 62-ма души. Властите официално са потвърдили за 33 жертви и още 46 ранени. Представителят на Националната служба по борба с последствията от стихийни бедствия в Гватемала Давид де Леон заяви, че засега властите в Гватемала смятат със собствени сили да се справят с последствията от вулкана. Той потвърди, че са били получени изявления от много страни, които са готови да се включат в спасителните работи. Сподели:", "date": "2018.06.05", "title": "Властите в Гватемала преустановиха временно спасителните работи след изригването на вулкана Фуего"}
{"url": "http://pik.bg/%D0%B3%D0%B8%D0%B3%D0%B0%D0%BD%D1%82-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B5%D1%86-%D1%81%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4%D0%B0-%D1%81%D0%B8-%D0%B7%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8-%D1%81%D1%82%D1%8A%D0%BF%D0%B0%D0%BB%D0%B0-%D0%B2-%D1%81%D0%B2%D0%B5%D1%82%D0%B0-%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%BB%D1%83%D1%87%D0%B8-news755337.html", "text": "Мъжът с най-големи стъпала в света получи нов сертификат за рекорд и нови обувки от германски обущар, съобщават ДПА и сайтът на Книгата на рекордите на Гинес, цитирани от Нова телевизия. От години Георг Весел, майстор от Фреден, Германия, прави огромни обувки за младия венецуелец Хейсон Родригес. 22-годишният Родригес за първи път е признат за притежател на стъпала с рекорден размер през 2015 г. През изминалите години ходилата на младия мъж са пораснали и той е подобрил собствения си рекорд. Понастоящем лявото му стъпало е дълго 40,55 сантиметра, а дясното - 40,57 сантиметра. Хейсон Родригес за първи път е напуснал родината си, за да отпътува за Германия и да получи новия си сертификат от Книгата на рекордите на Гинес - в обущарницата на Георг Весел. Освен удостоверението за подобрения си собствен рекорд, Родригес е получил от майстора и четири нови чифта обувки. Макар да е живият мъж с най-големи стъпала, Хейсон е далече от рекордьора на всички времена Робърт Уодлоу (1918-1940). Уодлоу е най-високият човек в историята, а ходилата му са били дълги 47 сантиметра. Сподели:", "date": "2018.06.05", "title": "Гигант! Венецуелец счупи рекорда си за най-големи стъпала в света и ето какво получи"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%B8%D1%80%D0%B0%D0%BD-%D0%B8%D1%81%D0%BA%D0%B0-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D1%86%D0%B5%D1%81-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D0%BF%D0%B0%D1%86%D0%B8%D1%82%D0%B5%D1%82%D0%B0-%D0%B7%D0%B0-%D0%BE%D0%B1%D0%BE%D0%B3%D0%B0%D1%82%D1%8F-news755335.html", "text": "Иран ще информира днес Международната агенция за атомна енергия (МААЕ), че ще задейства процес за увеличаване на капацитета на страната за обогатяване на уран. Това съобщи говорителят на иранската Организация за атомна енергия Бехруз Камал-ванди, цитиран от Ройтерс и БНР Иранският лидер аятолах Али Хаменей нареди подготовка за увеличаване на капацитета за обогатяване на уран, ако споразумението по иранската ядрена програма от 2015 г. се провали след изтеглянето на Съединените щати от него миналия месец. Сподели:", "date": "2018.06.05", "title": "Напрежението расте! Иран иска задействане на процес за увеличаване на капацитета за обогатяване на уран"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D0%BC%D0%B0-%E2%80%9E%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE%D1%82%D0%BE-%D0%BF%D1%80%D0%B0%D0%B2%D0%BE-%D0%B4%D0%B0-%D1%81%D0%B5-%D0%B0%D0%BC%D0%BD%D0%B8%D1%81%D1%82%D0%B8%D1%80%D0%B0%E2%80%9C-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7-news755336.html", "text": "В последните си коментари срещу разследването за връзки с Русия, президентът на САЩ Доналд Тръмп заяви, че има „абсолютното право да се амнистира“, съобщава The Guardian, цитирани от „Фокус“. Той допълни: „Но защо да го правя, след като не съм направил нищо грешно?“ Говорителката на Белия дом Сара Сандърс, обаче, по-късно заяви пред репортери, че „никой не е над закона“. Коментарите на Тръмп бяха направени в социалната мрежа „Туитър“, където той заяви че правото му да се амнистира е било „посочено от редица юристи“. Въпросът никога не е бил решаван от съда, но в необвързващо мнение написано през 1974 година, Службата за правен съвет на Министерството на правосъдието определя, че президентът на страната не може да се амнистира, според принципа че „никой не може да бъде съдия в собственото си дело“. Пред представителите на медиите Сандърс избегна въпросите за това дали Тръмп има право да се амнистира. „За наш късмет, президентът не е направил нищо грешно и не би имал нужда от амнистия“, заяви тя. Запитана дали Тръмп вярва, че бaщите-основатели са предвидили президентът да има властта да се амнистира и по този начин да е „над закона“, Сандърс заяви: „Със сигурност конституцията много ясно излага законите и президентът не е направил нищо грешно, така че се чувстваме много комфортно“. Сподели:", "date": "2018.06.05", "title": "Доналд Тръмп заяви, че има „абсолютното право да се амнистира“ във връзка с разследването за \"руска намеса\""}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%81%D0%BC%D1%8F%D1%82%D0%B0-%D1%87%D0%B5-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%E2%80%9E%D1%82%D0%B2%D1%8A%D1%80%D0%B4%D0%B5-%D1%81%D0%BB%D0%B0%D0%B1%D0%B0%E2%80%9C-%D0%B7%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%81%D0%B0-news755338.html", "text": "Лидерът на Лейбъристката партия Джереми Корбин обвини Тереза Мей, че е „твърде слаба“ за да се изправи срещу президента на САЩ Доналд Тръмп, заради решението му да наложи мита върху европейските стомана и алуминий, съобщава The Independent, цитирани от „Фокус“. Корбин критикува това, което той нарича „плах отговор“ на правителството към решението, заявявайки че това е доказателство че Консервативната партия „е просто твърде слаба, за да се изправи срещу силните“. Говорейки по време на конференцията на профсъюза GMB в Брайтън, Джереми Корби обвини Тереза Мей в опит да „угоди на Доналд Тръмп с надеждата да сключи изгодна търговска сделка със САЩ“. „Едностранните мита на Доналд Тръмп върху стоманата са грешни. Те рискуват да наранят работниците в САЩ и около света като предизвикат търговска война“, продължи Корбин. Според него „плахият отговор на консервативното правителство е срамен провал да се застане срещу Тръмп“. „Консерваторите са твърде слаби, за да се изправят срещу силните и твърде паднали в краката им, дори ако искаха да го направят. Тереза Мей угажда на Доналд Тръмп с надеждата да сключи изгодна търговска сделка със САЩ, след като напуснем Европейския съюз. Търговските мита на САЩ показват, че това е безнадеждна мечта“, анализира Корбин. Сподели:", "date": "2018.06.05", "title": "Лидерът на лейбъристите смята, че Тереза Мей е „твърде слаба“ за да се противопостави на САЩ за вносните мита"}
{"url": "http://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B8-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%B0%D1%80%D0%BA-%D0%BF%D0%B8%D1%80%D0%B8%D0%BD-%D0%BF%D0%BE-%D0%BF%D0%BE%D0%B2%D0%BE%D0%B4-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-news755316.html", "text": "Над 700 деца от цялата страна се включват в инициативите на Национален парк \"Пирин\" по повод Световния ден на околната среда, който отбелязваме на 5 юни, съобщава БНР. Тази година тези инициативи са насочени към проблемите с замърсяването на планината с пластмасови отпадъци. В четирите посетителски центъра на националния парк има специално създаден  мръсен кът, което илюстрира вредата от пластмасата за планината и хората. Над един тон  отпадъци са събрани само при последната акция по почистването на защитените територии, сподели Йоана Дундова, експерт в парка. „Въпреки това се наблюдава тенденция към намаляване на замърсяването съпоставено с предишните години. Тазгодишното мото на дирекция Национален парк \"Пирин\" и нашия призив към децата и посетителите на нашия  посетителки център е „Обичаш ли гората, боклукът в тубата“, каза още Дундова. Сподели:", "date": "2018.06.05", "title": "Инициативи в Национален парк \"Пирин\" по повод Световния ден на околната среда"}
{"url": "http://pik.bg/%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B8-%D0%B4%D0%BE%D1%80%D0%BE%D1%82%D0%B5%D0%B9-news755318.html", "text": "На днешния 5 юни почитаме паметта на Свети Доротей, който стоял начело на църквата в продължение на цели 50 години, съобщава Трафикнюз. Докато император Диоклетин преследвал християните, Свети Доротей успял да се скрие и да остане жив. Когато начело на Римската империя застанал император Свети Константин Велики, Свети Доротей отново започнал да служи. Той успял да покръсти много езичници. При царуването на император Юлиан Отстъпник християните отново били преследвани. Свети Доротей бил заловен, измъчван и накрая екзекутиран. Това станало на 5 юни 361 година, преди 1655 години, в древния град Одесос, днес Варна. В историята на християнството личността на Свети Доротей остава с написаните първи жития на Свети апостоли и на 70-те Христови ученици, както и на старозаветните пророци. Сподели:", "date": "2018.06.05", "title": "Почитаме Свети Доротей"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BC%D0%B5%D0%BA%D1%81%D0%B8%D0%BA%D0%BE-%D0%BD%D0%B0%D0%BB%D0%B0%D0%B3%D0%B0-%D0%BC%D0%B8%D1%82%D0%B0-%D0%BD%D0%B0-%D0%B2%D0%BD%D0%BE%D1%81%D0%B0-%D0%BD%D0%B0-%D1%81%D0%B2%D0%B8%D0%BD%D1%81%D0%BA%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%BE%D1%82-%D1%81%D0%B0%D1%89-news755341.html", "text": "Мексико ще наложи 20 процента мита на вноса на свински продукти от САЩ, заявиха представители на индустрията пред „Ройтерс“, цитирани от „Фокус“. През миналата седмица Мексико заяви, че ответните мита ще бъдат наложени за свински крака и плешки от доставчици в САЩ. „Говорим за 20 процента мита върху крака и плешки, пресни и замразени, с кокали и без“, разясни Ериберто Ернандес, президент на водещата асоциация на производителите на свинско месо в Мексико, след брифинг с министъра на икономиката Илдефонсо Гуаярдо и неговия екип. Сподели:", "date": "2018.06.05", "title": "Реакция! Мексико налага мита на вноса на свински продукти от САЩ"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D0%B5%D1%82%D0%BE-%D0%B4%D0%BE-%D0%BA%D0%B0%D0%BA%D0%B2%D0%BE-%D0%B4%D0%BE%D0%B2%D0%B5%D0%B4%D0%B5-%D1%88%D0%B5%D0%B3%D0%B0-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D1%81%D0%B0%D0%BC%D0%BE%D0%BB%D0%B5%D1%82-news755344.html", "text": "Шега за бомба на борда на самолет принуди пасажерите да изскочат от салона на самолета и да се покатерят по крилата на машината, в резултат на което десет човека са получили наранявания, съобщава Asia One. Инцидентът е станал на борда на лайнер на тайландската нискотарифна авиокомпания  Lion Air на летището в Индонезия, непосредствено преди излитането на самолета. Един от пътниците се разгневил на стюардесите и обявил, че в салона на самолета е скрита бомба. Стюардесите веднага съобщили това на пилота и помолили всички пътници да запазят спокойствие и да напуснат самолета. Въпреки това обаче, чувайки думата „бомба“, пътник избил аварийният изход на самолета и скочил върху крилото на машината. Това предизвикало паника в салона, като хората започнали да скачат върху единия от дивигателите на самолета. Няколко души са получили различни счупвания. От ръководството на летището в Идонезия съобщиха, че злополучният шегаджия веднага бил свален от самолета. Той добавя, че другия пътник не е трябвало да разбива аварийната врата дори и след съобщението за „бомба“. Двамата виновници за масовата паника са били арестувани, като са заплашени от до осем години затвор. Сподели:", "date": "2018.06.05", "title": "Лудост! Ето до какво доведе шега за бомба в самолет"}
{"url": "http://pik.bg/%D0%BF%D1%83%D1%82%D0%B8%D0%BD-%D1%82%D0%B2%D1%8A%D1%80%D0%B4-%D0%B7%D0%B0-%D0%BA%D1%80%D0%B8%D0%BC-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D0%BF%D1%80%D0%B5%D0%B4%D0%B0%D0%B4%D0%B5%D0%BC-%D0%BF%D1%80%D0%B8-%D0%BD%D0%B8%D0%BA%D0%B0%D0%BA%D0%B2%D0%B8-%D0%BE%D0%B1%D1%81%D1%82%D0%BE%D1%8F%D1%82%D0%B5%D0%BB%D1%81%D1%82%D0%B2%D0%B0-news755345.html", "text": "Президентът на Русия Владимир Путин заяви, че страната му не би предала Крим на Украйна при никакви обстоятелства, предава ТАСС, цитирана от „Фокус“. „Когато противоконституционен военен преврат се извърши в Украйна и властта бе взета чрез сила, нашата армия се намираше легално в Крим, нашата военна база беше там по силата на сключени споразумения“, заяви Путин. Той обърна внимание на факта, че „руската армия винаги е присъствала в Крим“. „Първото нещо, което направихме, бе да увеличим контингента си, за да предпазим нашите въоръжени сили там, нашите военни съоръжения, където, както видяхме, редица нападения и посегателства се подготвяха. Така започна всичко. Нашите служители винаги са били там. Както вече казах – те бяха там, не са участвали в нищо“, допълни Путин. „Когато, обаче, спиралата на противоконституционните действия на Украйна започна да се завърта, когато хората в Крим си мислеха, че са в опасност, когато националисти бяха изпращани там с влакове, започнаха да блокират автобуси и наземен транспорт, хората искаха да се защитят. Така започна всичко. Процесът започна в парламента на Крим, за да се потвърди независимостта му от Украйна“, заяви руският президент. „Към онзи момент нашите въоръжени сили, които не надхвърляха бройката на базата, която е по споразумение, осигуриха независимите свободни избори – волята на народа живеещ в Крим. Решението за провеждането на този референдум беше направено от парламента на Крим, който беше избран в пълно съгласие с конституцията и законите на Украйна. При такива обстоятелства няма нищо нелегално“, поясни Путин. Той повтори: „Крим придоби независимост, не като резултат от навлизането на руски военнослужещи, а чрез волята на народа на Крим изразена в отворен референдум“. Путин отговори недвусмислено на въпроса за евентуалните условия, при които Русия може да върне Крим: „Няма такива условия и не може да има“. Сподели:", "date": "2018.06.05", "title": "Путин твърд за Крим: Няма да го предадем при никакви обстоятелства!"}
{"url": "http://pik.bg/%D0%B3%D0%BB%D0%B5%D0%B4%D0%B0%D1%82-%D0%BC%D1%8F%D1%80%D0%BA%D0%B0%D1%82%D0%B0-%D0%B7%D0%B0-%D0%BD%D0%B5%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BA%D1%83%D1%80%D0%BE%D1%80%D1%82%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news755356.html", "text": "Мярката за неотклонение на 37-годишният мъж, който застреля хазартен бизнесмен и младо момиче в курорта Слънчев бряг, ще бъде гледана днес, съобщава Нова телевизия. 37-годишният Михаил Станчев вече е с повдигнато обвинение за убийство и опит за убийство. Наказанията, които го грозят, ако бъде признат за виновен за тези престъпления, е 15 до 20 години лишаване от свобода, доживотен затвор и доживотен затвор без право на замяна. При разпитите Станчев е признал, че именно той е убиецът. Сподели:", "date": "2018.06.05", "title": "Гледат мярката за неотклонение на арестувания за убийството в курорта Слънчев бряг"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-news755360.html", "text": "Днес се отбелязва Световният ден за опазване на околната среда . Това е проява на Обединените нации за положителни действия, свързани с опазването на околната среда. Все повече правителствата по света разработват законодателствата си в насока към опазване на околната среда , а потребителите в развитите икономически страни изискват от доставчиците да докажат съответствие и добри практики по въпросите, свързани с опазването на околната среда. Министърът на околната среда и водите Нено Димов ще открие днес от 9 часа изложбата „Защити ме, за да те има“ . Тя включва 25 плаката, карикатури, колажи и рисунки, отличени в национален конкурс за ученици, посветен на 45-ата годишнина от обявяването на 5 юни за Световен ден за опазване на околната среда. Конкурсът е организиран от Националния ученически екопарламент с подкрепата на Министерството на околната среда и водите. В него се състезаваха над 250 творби на ученици, разпределени в две възрастови групи V-VІІ клас и VІІІ-ХІІ клас. От днес до 17 юни в Националния Музей “Земята и хората” ще бъдат представени две изложби : на детски рисунки, организирана от школата „Мълък зограф“ и постерна изложба „5 Юни – Световен ден на околната среда“. Втората изложба проследява темите за отбелязването на Световния ден на околната среда от 2010 до 2017 година. Всички прояви са посветени на Световния ден на околната среда и са част от културния календар на музея „Земята и хората“. Сподели:", "date": "2018.06.05", "title": "Отбелязваме световния ден на околната среда"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%BE%D0%B2%D0%BE-%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B4%D0%B2%D0%B0%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-news755394.html", "text": "Тежка катастрофа стана тази сутрин на пътя Айтос-Бургас, съобщават за Флагман.бг от ОД на МВР в Бургас. Малко преди 8:00 часа край разклона за Българово са катастрофирали два автомобила - с бургаска и пловдивска регистрация. Причината за ПТП-о е, че един от автомобилите не е спрял на знак \"Стоп\", вследствие е настъпила тежката катастрофа, след която двама души са откарани в болница. В момента на място са полицаи, за да установят всички детайли по катастрофата, движението е затруднено. Сподели:", "date": "2018.06.05", "title": "ОТ ПОСЛЕДНИТЕ МИНУТИ! Ново кърваво меле на пътя! Двама в болница след катастрофа край Айтос"}
{"url": "http://pik.bg/%D1%81%D0%B8%D1%80%D0%B5%D0%BD%D0%B8%D1%82%D0%B5-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0%D1%82-news755362.html", "text": "От казанлъшкото село Горно Черковище е първият знаменосец в Първата Българска легия. От там са и петима опълченци, участвали в Освободителната война, но в Деня на Ботев сирена в селото не се чу. Кметът на селото обяснява, че сирената не се е чула, защото се е повредила. „Получи се дефект и не мога изобщо да тръгне, въпреки че проверявахме няколко пъти”, казва Антон Антонов пред БиТиВи. Проблем със сирената е имало и в Доспат. Сигналните устройства са на 25 години и от общината нямат пари за нови. От община Доспат са изпратили уведомление до МВР – Смолян за поправяне на повредената сирена. Сирените за известяване при бедствие и авария в някои населени места не работят, стана ясно в Деня на Христо Ботев и загиналите за свободата на България. Тогава отдаваме почит с включването на звуковия сигнал. Сподели:", "date": "2018.06.05", "title": "Сирените за бедствия отказват"}
{"url": "http://pik.bg/%D1%81%D0%B0%D1%89-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D1%82-%D0%BC%D0%BE%D0%BB%D0%B4%D0%BE%D0%B2%D0%B0-news755366.html", "text": "Перспективата на стратегическия диалог между Молдова и САЩ и развитието на сътрудничеството между двете страни беше дискутирано в понеделник между министър-председателя на Молдова Павел Филип и посланика на САЩ в Кишинев Джеймс Петит, предава Moldpress, цитирани от \"Фокус\". Двамата изразиха убеждението си, че обмяната на срещи на високо ниво и поддържането на постоянна комуникация разкрива възходяща тенденция в молдовско-американските отношения. В разговорите, премиерът Павел Филип акцентира върху действията на изпълнителната власт в прилагането на планираните реформи, включително чрез изпълнението на условията за получаване на макро-финансово подпомагане от Европейския съюз. Той отбеляза и решителността на властите да вървят напред по пътя на европейска интеграция, наблягайки на значението на американската подкрепа, особено в областите на сигурността, справедливостта и икономиката. От своята страна посланикът на САЩ благодари за усилията на правителството в прилагането на реформите, ползите от които ще се усетят директно от гражданите. Джеймс Петит препотвърди подкрепата на САЩ за модернизиращите програми на Молдова. Сподели:", "date": "2018.06.05", "title": "САЩ готови да модернизират Молдова"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D1%84%D0%B5%D0%B4%D0%B5%D1%80%D0%B0%D0%BB%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D1%83-%D0%BD%D0%B0%D1%81-%D0%BF%D0%BE-%D0%BF%D0%BE%D0%BA%D0%B0%D0%BD%D0%B0-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-news755414.html", "text": "Федералният прокурор на Германия Д-р Петер Франк е на официално посещение в София по покана на главния прокурор Сотир Цацаров. В програмата на визитата е предвидена среща с министър-председателя Бойко Борисов, както и среща в Народното събрание с председателя на Комисията по вътрешна сигурност и обществен ред Цветан Цветанов. Основна тема на разговорите в Прокуратурата на Република България е сътрудничеството в противодействието на тероризма. Това е втора  среща на главните прокурори на двете страни, след посещението на главния прокурор  Сотир Цацаров в Карлсруе, Германия в края на 2017 г. Сподели:", "date": "2018.06.05", "title": "Германският федерален прокурор на посещение у нас по покана на Цацаров"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D0%B3%D0%BD%D0%B5%D0%BD-%D0%B0%D0%B4-%D0%BD%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D0%BF%D0%B8%D0%BA%D0%B0%D0%BF-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%B2-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D1%82%D1%80%D0%B0%D1%84%D0%B8%D0%BA-%D1%81%D0%BD%D0%B8%D0%BC%D0%BA%D0%B8-news755418.html", "text": "Инцидентът станал около 9:36 часа, съобщиха от пресцентъра на МВР, цитирани от \"Новини.бг\". Колата се е движила по булеварда, когато избухнала в пламъци. Причината за огъня към момента все още не е ясна. Няма пострадали по време на инцидента, шофьорът е успял да се измъкне от возилото невредим. Малко след като колата пламнала, хора работещи близо до инцидента се притекли на помощ и започнали да гасят пожара, споделиха във Фейсбук групата \"Забелязано в София\". Пикап пламна в движение на Цариградско шосе в София. Сподели:", "date": "2018.06.05", "title": "ОТ ПОСЛЕДНИТЕ МИНУТИ! Огнен ад на Цариградско! Пикап се запали в най-големия трафик (СНИМКИ)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B5%D0%BB-%D0%BC%D0%B0%D0%B5%D1%81%D1%82%D1%80%D0%BE-%D0%B2%D0%BE%D0%B4%D0%B8-%D0%BF%D0%B5%D1%85%D0%BB%D0%B8%D0%B2%D0%B0%D0%BD-%D0%B2-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news755398.html", "text": "ЦСКА-София може да привлече играчи от доскорошния отбор на новия си треньор Нестор Ел Маестро. Сърбинът изведе Спартак Търнава до първа титла в Словакия от 45 години. Но подобно на младия специалист, част от основните футболисти са напуснали клуба. Един от тях е 29-годишният халф Ясин Пехливан, който е бивш национал на Австрия с 19 участия, а Ел Маестро казва по негов адрес, че му е много близък приятел. Не е изключено ЦСКА-София да предложи договор на Пехливан, тъй като един от постовете, на които търси попълнения, е именно вътрешен халф. Австриецът е свободен агент, след като контрактът му със Спартак Търнава е изтекъл и е отказал да го поднови. Пехливан има нелоша визитка, юноша е на Рапид Виена и има 62 мача за отбора в елита. Играе още за Газиантепспор, Бурсаспор, Кайзери Ерчиеспор и Ред Бул Залцбург. През 2016/17 г. остава без отбор, преди да бъде привлечен в Спартак Търнава от Нестор Ел Маестро. “Ясин ми е приятел, ние ще бъдем заедно до живот. Ние му помогнахме и той ни помогна. Ясин направи много силен сезон в Словакия и се надявам хората тук да го помнят дълго. Очаквам да получи предложение от елита на Турция”, казва наскоро Ел Маестро. Освен него Ел Маестро ще опита да вземе в ЦСКА-София и други футболисти, чиито качества познава добре. Армейците действат отдавна по селекцията и водят преговори с доста състезатели. Вече стана ясно, че те са подписали с централния защитник Стивън Перейра (24 г.), който идва от втородивизионния холандски МВВ Маастрихт. Сподели:", "date": "2018.06.05", "title": "ФУТБОЛНА БОМБА! Ел Маестро води Пехливан в ЦСКА-София"}
{"url": "http://pik.bg/%D1%81%D0%B5%D0%B8%D1%80-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%BF%D0%B8%D1%8F%D0%BD-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D1%80%D0%B0%D0%B7%D1%81%D0%B8%D0%BF%D0%B0-%D0%B1%D1%83%D1%82%D0%B8%D0%BB%D0%BA%D0%B8-%D1%81-%D0%BF%D0%B8%D1%8F%D1%87%D0%BA%D0%B0-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-news755443.html", "text": "Инцидентът стана малко преди 14 часа вчера. 54-годишен жител на града на Огоста с инициали Е.К. шофирал товарен автомобил „Ивеко“. На бул. „Христо Ботев“ обаче той изпуснал контрола над голямата машина и товарът му – каси с бутилки, се разпилял по асфалта. Голям сеир сътвори пиян тираджия в Монтана. Той разпиля бутилки с пиячка по натоварен булевард в града. На местопроизшествието бил изпратен екип на сектор „Пътна полиция“ при областната дирекция на МВР. Униформените направили проба с дрегер на шофьора, която отчела концентрация от 1.14 промила в издишания от него въздух, съобщава още \"Булнюз\". На нарушителя е издаден талон за медицинско изследване и са му съставени 2 акта по Закона за движение по пътищата. Сподели:", "date": "2018.06.05", "title": "СЕИР В МОНТАНА! Пиян тираджия разсипа бутилки с пиячка на централен булевард"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D1%80%D0%B5%D0%B3%D0%B0%D0%B7%D0%B8-%D0%B8%D0%BD%D0%B2%D0%B0%D0%BB%D0%B8%D0%B4-%D0%B2-%D0%BA%D0%BE%D0%BB%D0%B8%D1%87%D0%BA%D0%B0-news755446.html", "text": "65-годишен шофьор е блъснал до Пловдив 78-годишен мъж в електрическа инвалидна количка. Тежкият инцидент е станал вчера преди обяд на кръстовището в хисарското село Старосел, съобщиха от полицията в Пловдив. Възрастният човек в инвалидната количка е откаран в тежко състояние в болница, където по-късно е издъхнал, съобщава \"Марица\". Местопроизшествието е запазено, извършен е оглед. Двамата участници в катастрофата са тествани с дрегер за употреба на алкохол, резултатите са отрицателни. С полицейска заповед шофьорът е задържан за срок до 24 часа. Образувано е досъдебно производство. Сподели:", "date": "2018.06.05", "title": "УЖАСЯВАЩ ИНЦИДЕНТ! Автомобил прегази инвалид в количка"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D1%87%D0%B0%D0%BD%D0%BE%D0%B2-%D0%B8%D1%81%D0%BA%D0%B0-%D0%BE%D1%82-%D0%BC%D0%B2%D1%80-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D0%B3%D0%B5%D0%B9-%D0%BF%D0%B0%D1%80%D0%B0%D0%B4%D0%B0-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%85%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0-news755423.html", "text": "В сигнал до вътрешния министър Валентин Радев общинският съветник от ВМРО – Българско национално движение в СОС Карлос Контрера настоява МВР да забрани провеждането на София прайд на 9-и юни. Заместник-председателят на постоянната комисия по обществен ред и сигурност към Столичен общински съвет Карлос Контрера изтъква, че съгласуването на провеждането на гей парада е допуснато при нарушаване на принципни положения на Закона за събранията, митингите и манифестациите, Закона за общинската собственост и Закона за МВР. Според него е недопустимо да се правят контролно-пропускателни пунктове, да се пречи на гражданите часове преди гей парада да преминават през парка. Също така той посочва, че са недопустими практиките да се блокират цели улици и тротоари като зони за сигурност за едно де факто частно парти. Общинският съветник поставя остро и въпроса за охраната на парада от полицейските органи и сумата, която отново ще бъде платена с парите на данъкоплатците за разходите по пазенето на гей парада. Представителят на ВМРО посочва, че не е нормално 1200-1300 полицаи да охраняват това мероприятие и да се харчат по над 160 000 лв. от бюджета на МВР. Именно в тази връзка в сигнала се изтъква, че има очевидно противоречие в действията на МВР. При толкова охраната от полицейски служители това означава, че има данни за заплаха за обществения ред. В този случай МВР трябвало да ги предостави на Столична община и парадът или да се забрани, или да се премести на друго място, в друг ден и час. Ако не съществуват заплахи за сигурността и обществения ред съгласно чл. 12, ал. 1 и 2 от Закона за събранията, митингите и манифестациите, то не е нужно МВР да охранява това мероприятие или поне не с такъв интензитет. Карлос Контрера упреква министъра на вътрешните работи, че за втора поредна година не взема отношение по темата и допуска явно нарушаване на закона, за да се угоди на организаторите на гей парада, които никога не са изявявали желание да си покрият разходите по охраната. Заместник-председателят на комисията по обществен ред и сигурност в СОС се възмущава, че се продължава с практиката служители на МВР да ходят по домовете на хората, които критикуват гей парада и да ги тормозят. „Смятам, че МВР удобно се крие при всеки гей парад, отказва информация и същевременно с лека ръка праща кохорти полиция от половината държава да пазят това екзотично мероприятие, разбира се, с парите на българските данъкоплатци. Политическото ръководство на МВР трябва да отчете острата реакция на българското общество срещу Истанбулската конвенция - доказателство, че българите  не приемат подобни постановки, в това число и провеждането на гей паради. Нещо повече, тихомълком съгласувайки гей парада, МВР върви и срещу Българската православна църква, и срещу другите вероизповедания, които ясно и категорично заклеймиха София прайд. Ето защо поставяме пред вътрешния министър въпроса „или-или“. Или да даде данни, че има опасност за обществения ред и да забранят парада, или, ако твърди, че няма опасност, да не го охраняват. Просто е.“ от Карлос Контрера – общински съветник в Столичен общински съвет и заместник-председател на постоянната комисия по обществен ред и сигурност към Столичен общински съвет Адрес за кореспонденция: Гр. София, ул. „Пиротска“ 5, ет. 5 За поредна година бездействието на институциите – в лицето на Столична община и МВР, е причина да се провежда мероприятие в центъра на столицата, което нарушава Закона за събранията, митингите и манифестациите, Закона за МВР, Закона за общинската собственост и най-вече обижда една значителна част от българското общество. Става дума за провеждането на т.нар. гей парад, който маскиран под името парад, е всъщност една откровена пропаганда на хомосексуализма. Оставяйки настрана политическите, философските и ценностните спорове защо това мероприятие не бива да се допуска, Ви сезирам за очевидните нарушения, в условията на които се провежда гей парадът. На първо място задавам въпроса кой и как съгласува и разреши да се създават контролно-пропускателни пунктове в Княжевската градина на 9-и юни 2018 г. Самите организатори в официалната си страница са написали, че контролно-пропускателните пунктове (КПП) ще бъдат отворени в 16.00 ч. На какво основание ще се поставят тези пунктове и ще се пречи и ще се възпрепятства за свободния достъп на гражданите до парка. На какво основание се вземат подобни мерки за сигурност и от кого. Съгласно Закона за общинската собственост, както много добре знаете, не може да се възпрепятства свободният достъп и преминаване през публична общинска собственост. В случая става дума за парк, а не за улица, която временно да се затвори. Считам, че поставянето на КПП и ограничаването на достъпа е абсолютно незаконно. В този смисъл настоявам служители на МВР да не участват в подобни незаконни действия, което само по себе си би било скандално и граничещо с произвол от страна на МВР над останалите граждани. На второ място Ви припомням, че  съгласно чл. 12, ал. 1 и ал. 2, т. 2 от Закона за събранията, митингите и манифестациите при достатъчно данни, че провеждането на едно мероприятие създава условия за нарушаване на обществения ред или застрашава обществения ред, то следва да бъде променено или забранено. Това е правомощие на кмета на общината, но установяването на достатъчно данни за възможно нарушаване на обществения ред или застрашаване е функция на МВР, а не на общинската власт. В този смисъл въпросите пред МВР са два и те са много ясни – има или няма достатъчно данни. Ако има данни, то следва да се променят денят, часът и мястото, така че да не се стига до възможно нарушаване на обществения ред. Ако няма данни – то тогава защо МВР ще охранява мероприятието, а още по-точно защо с такъв значителен брой полицаи и техника, включително и чрез отцепване на цели зони? За Ваше сведение по официални данни на МВР през 2016 г. гей парадът е охраняван от 1215 полицаи, а направените разходи са в размер на 149 982.32 лв., през 2015 г. същото мероприятие е охранявано от 848 полицейски служители и е струвало на МВР 94 589.50 лв. През тази година най-вероятно охраната ще бъде от над 1300 полицейски служители и ще струва над 160 000 лв. Пак за сведение – до момента организаторите на София прайд не са пожелали да си поемат разходите по охраната и всичко е за сметка на данъкоплатците. С тази илюстрация целя да Ви заостря вниманието, че при толкова насищане с полицейски сили очевидно има данни за заплахи за обществения ред. Това пък повдига въпроса защо се допуска провеждането на мероприятието в противоречие на закона. Ако приемем алтернативното – то МВР се презастрахова и надзастрахова, като си позволява разхищения на държавни пари, за да пази де факто едно частно парти в центъра на града. Също така Ви обръщам внимание, че в качеството Ви на министър за втора поредна година Ви сезирам за подобни нарушения и въпреки това не се вземат мерки, напротив нещата продължават по същия начин. Отделно от това отбелязвам, че служители на МВР продължават с практиката да ходят по домовете на хората и да ги принуждават да подписват предупредителни протоколи, че няма да предприемат нищо по повод провеждането на гей парада. Това си е чист тормоз и би било любопитно Инспекторатът на МВР да се заинтересува кой разпорежда да се тормозят граждани по тази тема. Не на последно място Ви обръщам внимание, че провеждането на мероприятие по Закона за събранията, митингите и манифестациите не е основание да се пречи на другите граждани да ползват публичните пространства като улици, тротоари и паркове. За съжаление, ние сме свидетели назад в годините, че става точно обратното. Тези своеволия, господин министър, трябва да бъдат прекратени. Още повече, че Вие като министър имате отговорност към цялото общество, а не към една или друга групичка от хора. С оглед на това настоявам да се проверят данните за възможни нарушения на обществения ред при провеждане на гей парада. Ако такива има, настоявам като министър да ги оповестите и съответно да предложите на Столична община да забрани мероприятието. Ако твърдите, че няма данни за нарушаване на обществения ред – то тогава настоявам да не се осигурява охраната от МВР и организаторите да си охраняват събитието, ако държат да си го провеждат. Сподели:", "date": "2018.06.05", "title": "ПЪРВО В ПИК! Партията на Карачанов иска от МВР забрана на гей парада! Охраната на хомосексуалистите гълта 150 бона (ДОКУМЕНТИ)"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE-%D0%BF%D1%80%D0%BE%D0%B5%D0%BA%D1%82%D1%8A%D1%82-%D0%B7%D0%B0-%D0%BD%D0%BE%D0%B2%D0%B8%D1%8F-%D0%B3%D1%80%D0%B0%D0%B4%D1%81%D0%BA%D0%B8-%D1%81%D1%82%D0%B0%D0%B4%D0%B8%D0%BE%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%B3%D0%BE%D1%82%D0%BE%D0%B2-news755447.html", "text": "Документите по обществената поръчка за проектиране на новия градски стадион на Бургас вече са напълно готови. Въпрос на дни или дори часове е в АОП да стартира процедурата за избор на проектант на съоръжението, което ще се намира край ж.к. \"Меден рудник\". Общината е поставила определени изисквания – за две трибуни с между 4 и 6 хил.места, официален терен и тренировъчно игрище. Съоръжението трябва да е сертифицирано по изискванията на категория 2 на УЕФА, което ще позволи провеждането на мачове до груповата фаза на европейските клубни турнири, съобщава още \"Флагман\". Община Бургас заложи на консервативен проект, за да осигури по-лесно финансиране, а не да чака средства от държавата, което обезателно щеше да забави строителството за неопределен период от време. Стадионът трябва да бъде така проектиран, че да позволява разширение на по-късен етап. Заради това и изборът на проектант ще е от съществено значение, защото се очаква да се предложи атрактивен и иновативен проект. Кметът на Бургас Димитър Николов потвърди, че поръчката за проектиране ще бъде пусната до няколко дни. След като бъде изготвен проектът ще се премине и към избор на изпълнител за строителството на спортното съоръжение. Средства ще се търсят чрез финансовия инструмент на програма „Джесика”, уточни Николов. Припомняме, че това финансиране бе избрано и за строителството на супермодерния басейн в ж.к.”Славейков” . Според кмета Димитър Николов, ако процедурите вървят в срок и няма сериозни обжалвания, реалистичният срок за започване на строителството на стадиона е 2019 година. „Доказали сме, че когато ние сме възложител и контролираме строителството, се изпълняват всички поставени срокове”, подчерта Димитър Николов. Издръжката на новия стадион край „Меден рудник” ще бъде в пъти по-малка от тази на „Лазур”, защото ще се внедрят модерни и иновативни мерки. Другият плюс е, че спортното съоръжение ще се намира в непосредствена близост до ж.к.”Меден рудник”, където има най-много млади семейства и деца, които ще могат ежедневно да тренират на стадиона. Доказателство, че има интерес към спортните съоръжения е това, че в момента спортната зала в комплекса „Никола Станчев” е най-натоварената в града и графикът й често е пълен до 22 часа. Сподели:", "date": "2018.06.05", "title": "ДОГОВОРЕНО! Проектът за новия Градски стадион в Бургас е напълно готов"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B5%D0%B7%D0%B5%D1%80%D0%BE%D1%82%D0%BE-%D0%BA%D0%BE%D0%B5%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%83%D0%B1%D0%B8%D0%B5-%D1%87%D0%BE%D0%B2%D0%B5%D0%BA-%D0%B7%D0%B0-1-%D1%87%D0%B0%D1%81-%D1%81%D0%BD%D0%B8%D0%BC%D0%BA%D0%B8-news755384.html", "text": ", отколкото от вода, но замърсяването все още не е намаляло до безопасно ниво. Ако сте свикнали в социалните мрежи да ви заливат снимки на райски кътчета с изумително красиви езера в най-необичайни цветове, то за разнообразие ви предлагаме да се запознаете с езерото Карачай в Русия . Запознанството обаче задължително трябва да остане само и единствено задочно. Построен през четиридесетте години, след като руснаците преместили производството на оръжие на изток с цел да избегнат нацистката инвазия, \"Маяк\" е един от най-важните заводи за ядрено оръжие , който 45 години е бил напълно недостъпен за чужденците. Така то се превърнало в коктейл от радиоактивни елементи , които имат време на полуразпад за период от 30 години. Облакът с радиоактивен прах се разпрострял на повече от 13 000 квадратни километра и покрил регион, в който живели почти 270 000 души . Повърхността на езерото Карачай сега се състои повече от бетон Сподели:", "date": "2018.06.05", "title": "Вижте езерото, което може да убие човек за 1 час (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BE%D1%82%D0%BF%D1%83%D1%88%D0%B2%D0%B0-%D1%81%D1%82%D1%80%D0%BE%D0%B5%D0%B6%D0%B8%D1%82%D0%B5-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D0%B0%D1%80%D1%85-%D1%80%D1%83%D1%81%D0%B5%D0%B2-%D0%BE%D0%B1%D0%B5%D1%89%D0%B0-%D0%B4%D0%B0-%D0%BD%D1%8F%D0%BC%D0%B0-%D0%BF%D1%80-news755388.html", "text": "Няма да има презастрояване в \"Младост\". От забавените преписки в общината има около 10 предстоящи строежа - и за обществено обслужване, и жилищни сгради. Разрешения за тях са издадени от главния архитект на София Здравко Здравков, ние трябва само да ги придвижим, заяви новоизбраният и.д. кмет на Младост арх. Румен Русев по Нова тв. По думите му няма как тези строежи да се приемат за презастрояване. Русев, който зае поста на арестуваната по обвинение за взимане на подкуп кметица Десислава Иванчева, заяви, че отношенията му с нея са само професионални. Именно заради опит да го уволни като зам.-кмет по строителството от килията Иванчева бе отстранена от поста, а днес предстои делото на втора инстанция в Апелативния специализиран съд, който да потвърди или отмени отстраняването й. Русев е свидетел по делото срещу Иванчева и арестуваната и отстранена заедно с нея зам.-кметица Биляна Петрова. В сряда съм поканил на среща хора, които да бъдат зам.-кметове на Младост, сред тях е и Петър Кърджилов, заяви Русев в отговор на въпрос дали ще работи с досегашния пи ар на районната община и защитник на Иванчева, който бе нейният избор за и.д. кмет. Трябват ми компетентни хора, подчерта Русев. Сподели:", "date": "2018.06.05", "title": "ГОРЕЩА ТЕМА! Наследникът на Иванчева отпушва строежите в \"Младост\"! Арх. Русев обеща да няма презастрояване"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BB%D1%8E%D0%BB%D0%B8%D0%BD-%D0%BF%D1%80%D0%B8-9-%D1%82%D0%B8-%D0%BA%D0%BC-news755367.html", "text": "На 5 и 6 юни от 10.00 до 18.00 часа ще се спира движението на леките автомобили по АМ „Люлин“, в участъка от пътен възел „Даскалово“ до пътен възел „Мало Бучино“, за обрушването на скатове при 9-ти км. За пътуващите за София обходният маршрут е по път I-1 през Владая, а в посока Перник е по път I-1 през Владая и път III-1801 през Мало Бучино. Това съобщиха от пресцентъра на Агенция „Пътна инфраструктура“. Камионите над 12 тона, преминаващи по АМ „Люлин“, ще бъдат спирани на интервали от два часа и ще изчакват на място. Първото спиране е от 10.00 до 12.00 часа. Движението на тежкотоварния трафик ще бъде пуснато за един час от 12.00 до 13.00 часа След това преминаването на МПС над 12 т отново ще бъде спряно за два часа. Агенция „Пътна инфраструктура“ благодари на шофьорите за търпението от причинените неудобства, които обаче са наложителни, за да се пътува удобно и безопасно. Сподели:", "date": "2018.06.05", "title": "ВАЖНО! Спират движението по магистрала \"Люлин\" при 9-ти км"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D1%81%D0%B5%D0%BC-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BC%D0%B0%D1%80%D0%B8%D1%8F-%D1%81%D1%82%D0%BE%D1%8F%D0%BD%D0%BE%D0%B2%D0%B0-news755457.html", "text": "Съветът за електронни медии (СЕМ) прекрати на днешното си заседание правомощията на един от членовете си - Мария Стоянова. Решението бе гласувано единодушно с 5 от 5 гласа. Стоянова сама е подала молба за напускане с мотив изтичане на мандата ѝ. Досега практиката бе членовете с изтекли мандати да остават в съвета до следващото попълване на състава му, което понякога се бави с месеци и дори с години. Очаква се президентът Румен Радев да посочи нов член. Още не е ясно кого ще номинира държавният глава за мястото в медийния регулатор. \"За мен е важно мандатите да започват и да приключват навреме, това е белег за демокрация. Вярвам, че всеки следващ трябва да направи повече от предишния\", коментира Мария Стоянова пред OFFNews. Тя добави, че ще бъде на разположение на който и да дойде на нейното място с натрупаните си опит и знания. Медийният регулатор се състои от петима членове, от които трима се избират от Народното събрание, а двама се назначават от президента. Мандатът им е 6 години. Сподели:", "date": "2018.06.05", "title": "ПРОМЕНИ! СЕМ освободи Мария Стоянова"}
{"url": "http://pik.bg/%D1%81%D0%B2%D0%B5%D1%82%D1%81%D0%BA%D0%B8-%D0%B4%D0%B5%D0%B1%D1%8E%D1%82-15-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%B6%D0%B0%D0%BD-%D0%BF%D0%BE%D0%BB-%D0%B1%D0%B5%D0%BB%D0%BC%D0%BE%D0%BD%D0%B4%D0%BE-%D0%BE%D1%87%D0%B0%D1%80%D0%BE%D0%B2%D0%B0-%D1%81-%D0%BA%D1%80%D0%B0%D1%81%D0%BE%D1%82%D0%B0-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-%D1%81%D0%BD%D0%B8-news755412.html", "text": "Най-малката дъщеря на Жан-Пол Белмондо все по-често започва да се появява на публични места. Стела Белмондо се появи на \"Ролан Гарос\" в Париж и привлече вниманието на фоторепортерите. Дъщерята на 85-годишния актьор е от брака му с фотомодела Нати Тардивел, която придружи дъщеря си на турнира. От снимките се вижда, че Стела е наследила красотата на майка си. Наследницата на Белмондо все повече ще се превръща в център на вниманието, прогнозират във Франция. Преди няколко години Жан-Пол бе заплашен от лишаване на родителските му права над Стела, но успя да изглади конфликта си с майка й. Сега актьорът участва активно в живота на дъщеря си. Сподели:", "date": "2018.06.05", "title": "СВЕТСКИ ДЕБЮТ! 15-годишната дъщеря на Жан-Пол Белмондо очарова с красота на \"Ролан Гарос\" (СНИМКИ)"}
{"url": "http://pik.bg/%D0%BB%D0%B5%D1%82%D0%BD%D0%B8-%D0%B5%D0%BC%D0%BE%D1%86%D0%B8%D0%B8-%D0%B4-%D1%80-%D1%82%D0%B0%D1%81%D0%B5%D0%B2-%D1%81%D1%82%D0%B0%D0%BD%D0%B0-%D0%B4-%D1%80-%D1%82%D0%B0%D1%81%D0%BE%D1%81-%D0%B5%D1%82%D0%BE-%D0%BA%D1%8A%D0%B4%D0%B5-%D1%85%D0%B8%D1%82%D0%BE%D0%B2%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%BA%D0%B0%D1%80%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news755463.html", "text": "Актьорът Наум Шопов, който нашумя като доктор Тасев в сериала \"Откраднат живот\" се възползва пълноценно от почивката между сезоните на лекарската сапунка. Още в първите й дни той заведе любимата си на почивка на гръцкия остров Тасос и сам се кръсти като райското кътче в социалните мрежи. Двамата с Теа пуснаха няколко секси снимки от плажа. Сподели:", "date": "2018.06.05", "title": "ЛЕТНИ ЕМОЦИИ! Д-р Тасев стана д-р Тасос! Ето къде хитовият актьор кара ваканцията си (СНИМКИ)"}
{"url": "http://pik.bg/%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D1%87%D0%B5%D1%80%D0%B5%D1%88%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news755374.html", "text": "Целта на проявата е ниската изкупна цена на плодовете. Производителите продават стоката си за 60 стотинки на килограм. По пътя си до крайния потребител обаче черешите са десетина пъти по-скъпи. Протестът е планиран от 12:00 до 16:30 ч. За това време ще бъде блокиран изходът на магистралата от град Стара Загора. Производители на череши ще блокират магистрала \"Тракия\". Сподели:", "date": "2018.06.05", "title": "Производители на череши блокират магистрала \"Тракия\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%BE%D0%B2%D0%B8-%D0%BB%D1%8A%D0%B6%D0%B8-%D0%B7%D0%B0-%D0%BF%D0%B8%D1%80%D0%B8%D0%BD-%D0%B2-%D1%81%D0%B0%D0%B9%D1%82%D0%BE%D0%B2%D0%B5-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8-news755466.html", "text": "„Няма нарушения на европейското законодателство за Пирин“ - това заяви два пъти в рамките на 3 месеца еврокомисарят по околна среда Кармену Вела по повод лъжите на българските „зелени“, че държавата погазва директиви на Брюксел с изменението на действащия План за управление на Националния парк и подготвяния нов такъв рамков документ. Но това не смущава „еколозите“ и те продължават с фалшивата песен за Пирин, подкрепяни от присъдружните им медии начело със сайта „Дневник“, където Тома Белев и компания пишат материалите на екотематика вместо журналистите, пише \"Труд\". Затова там излизат манипулации като тази, че ЕК отговорила в писмо до \"зелените\", че екоценката е задължителна. Поредният опит за манипулация този път е за решението на 3-членен състав на Върховния административен съд от 26 април. Магистратите се произнесоха по жалба на „еколозите“ срещу решението на Министерството на околната среда и водите от началото на март 2017-а, новият План за управление на НП „Пирин“ да не бъде подлаган на екологична оценка (ЕО). Съдебният състав постанови, че тогавашният служебен министър от кабинета „Герджиков“ - Ирина Костова, не е мотивирала добре решението си да не се прави ЕО. Всъщност кашата забъркаха „зелените“, които крещяха в лицето на Костова на брифинг в МОСВ да коригира текста. В стремежа си да им угоди, тя издаде още няколко решения за ЕО, които си противоречат. През април съдиите от ВАС върнаха документите във ведомството за така нареченото повторно произнасяне. Това ще рече, че сегашният министър Нено Димов трябва да даде по-добри аргументи от своята предшественичка, като се съобрази с мотивите на съда. Юристите на МОСВ избраха да обжалват на следващата инстанция – 5-членен състав на ВАС. Ако и там решението бъде потвърдено, ведомството на околната среда и водите ще трябва да подсили аргументите си от март 2017-а, но не е длъжно да прави екологична оценка. Очаквано, малко след като тричленката на ВАС се произнесе, „зелените“ започнаха да разпространяват лъжата, че съдът е задължил МОСВ да възложи изготвянето на екологична оценка за новия План за управление на НП „Пирин“, въпреки че такова нещо в действителност няма. Присърдужните им медии подеха темата и в хор заповтаряха измамата. Сайтът на Иво Прокопиев „Дневник“ излезе със заглавието „Съдът отмени решението на министъра, планът за Пирин трябва да мине през екооценка“. „Медиапул“, друга информационна агенция, обслужваща интересите на „еколозите“, написа „Съдът даде коз на екозащитниците за плана за Пирин“. По-назад не остана и електронното издание от зеления кръг - „Клуб З“, със „Съдът: планът за парк „Пирин“ задължително на екооценка“. Дезинформационната кампания тръгна от официалната позиция по казуса на коалиция „За да остане природа в България“, която е едно с политическа партия „Зелените“. Именно по жалби на техни организации бе заведено делото за ЕО на НП „Пирин“. Целта на коалицията „За да остане природа в България“ е на всички планове за управление на Национални и Природни паркове е да се прави ЕО, въпреки че в българското законодателство никъде не е записан такъв текст. Стремежът на „зелените“ има обяснение – екооценките са обжалваеми в съда. Както „Труд“ нееднократно е доказвал с факти, съдебните процеси срещу големи инвестиционни проекти са основен коз за „природозащитниците“ в саботирането на развитието на българската икономика. Те извършват тази дейност в полза на чужди интереси, срещу многомилионно безвъзмездно финансиране за десетките им неправителствени организации. Тези НПО винаги са маскирани зад благородната кауза „опазване на природата“. Но за тези лозунги ясно личи политическият и и финансов интерес на шепа хора от „зелените“ и партньорите им, партиите „Да, България“ и ДСБ. Схемата на саботирането е следната - когато някой частен предприемач или самата държава реши да прави ключова инвестиция, веднага се появяват „зелените“. Те започват да подават жалби срещу проектите, което ги забавя с години. В случая с частните инвеститори има два варианта – или изпълняват капризите на „еколозите“, или се отказват от намерението си. Държавата няма голям избор и води битки в България и Европа в продължение на огромни периоди от време, както е случаят с автомагистрала „Струма“ - тя трябваше да бъде готова през 2004 година за лятната олимпиада в Гърция, но до днес е в процес на изграждане. Причината е, че„За да остане природа в България“ има интереси по маршрута на АМ „Струма“ в Кресненското дефиле. Така че задължителната екологична оценка ще бъде добре дошла като още един метод за „зелен рекет“ над инвеститори и официална власт. Последната постигна частичен успех в борбата срещу порочната „зелена“ практика, като прие законови промени. Те гласят, че друг коз на „еколозите“ в съда - Оценката за въздействие върху околната среда (ОВОС) за проекти от национално значение и частни инвестиции от клас А, може да се обжалва само на една инстанция. Така забавянето на важните за икономиката намерения ще бъде се съкрати значително, въпреки усилията на „зелените“. Въпреки положителната посока, в която тръгна държавата срещу лъжите на „зелените“ и техните методи на изнудване, последните не се свенят да лъжат безцеремонно както в своите официални позиции, така и в присъдружните им медии. Последният пример със съдебното решение на тричленния състав на ВАС доказва, че „еколозите“ няма да се откажат от опитите си да подвеждат обществото, гонейки финансовия и политически интерес. След като съдът не е казал никъде, че трябва да има ЕО, а веднага след това от „За да остане природа в България“ официално написаха - „Екоминистърът трябва да подложи на екологична оценка актуализацията на плана за управление на Националния парк“, как може да се нарече въпросното „природозащитно“ обединение? Най-добре да се прекръсти на „За да остане лъжата в България“. Ето какво реши тричленния състав на ВАС на 26 април тази година: Отменя решение № ЕО-1 от 01.03.2017 г. на министъра на околната среда и водите, с което е постановено да не се извършва екологична оценка на проект за актуализация на План за управление на Национален парк „Пирин” за периода 2014-2023 г., при прилагането на който няма вероятност да се окаже значително отрицателно въздействие върху околната среда. Връща преписката на административния орган за ново произнасяне, съобразно мотивите на решението. Сподели:", "date": "2018.06.05", "title": "СКАНДАЛ! Нови лъжи за Пирин в сайтове на олигарси"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81-%D0%BD%D0%BE%D0%B2-%D0%B5%D0%BA%D1%88%D1%8A%D0%BD-%D0%B2-%D1%81%D1%8A%D0%B4%D0%B0---%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%81%D0%BB%D0%B5%D0%B4-%D1%82-news755459.html", "text": "Спецсъдът днес трябва да реши дали да прекрати правомощията на кметицата на район \"Младост\" Десислава Иванчева. Искането е от страна на прокуратурата, тъй като дори и зад решетките хваната с подкуп Иванчева продължавала да се разпорежда с важни дела за столичния квартал. Миналата седмица по време на поредното заседание Иванчева се оплака, че заради престоя в затвора се е опъпчила и това й влияе много зле. После поиска тя и зам.-кметицата Биляна Петрова, която също е зад решетките за подкуп, да се запознаят с материалите по делето, секретни и явни. Това им даде няколко дни отсрочка преди съдът днес да реши дали да прекрати окончателно правомощията им в район \"Младост\". Междувременно другият задържан бивш кмет, замесен в аферата - Петко Дюлгеров, вчера поиска да излезе от ареста заради тежко заболяване. Съдът обаче отряза мераците му и го остави в ареста. Преди началото на заседанието Биляна Христова-Петрова обясни пред журналисти, че са получавали заплахи. Двете задържани показаха записи от СРС-тата, с които са се запознавали. По думите им от материалите става ясно, че е трябвало да им бъде оказан натиск. „Специалицираният народен съд има задача да ни държи тук. С моята отпуска аз съм се самоотстранила“, допълни обвиняемата. Иванчева обясни, че преписката на Ваклин не е бавена от нея, а от Румен Русев. Задържаните се оплакаха от условията, при които четат документите по делото. Биляна Петрова заяви, че върху главата й тече вода от горните етажи, където са осъдените на доживот. „Това са отходните води, няма въздух, мръсно е. Постоянно имаме и психически тормоз“, допълни тя. \"Разговори за парите за подкуп има, но те не са между нас, а между останалите лица\". Това каза зам.-кметицата на Младост Биляна Петрова. Двете с Иванчева дават изавление пред журналисти, след като са се запознали с материалите по делото. Въпросът до момента не е целенасочено спиране на строежи, а спиране заради некачествено строителство, срещу незаконните неща, каза още Петрова. Кметицата Иванчева пък вдигна лист, на който е преписан скандален диалог, който, по думите й, е изваден от СРС-тата. В него говорят двама души - В. и Д., които се питат какво ще стане, ако Иванчева невземе парите. Тя обясни, че са предлагани 15 хиляди евро, за да бъде тя отстранена. Биляна Петрова поздрави в ефир с вдигане на лист с честитка съпруга си за рождения му ден. В залата днес беше и майката на Иванчева. Разговори между Ваклин и Дюлгеров не бих могъл да потвърдя, допълни прокурорът. Ирен Савова, адвокат на Биляна Петрова, поиска да се отложи заседанието защото вчера в 16 ч са им донесли още папки със СРС-та и не са се запознали в цялост с доказателствата. Адвокатката на Иванчева Елена Петрова заяви, че тази сутрин са им били предоставени нови четири тома доказателства и също иска още време, за да може Иванчева да вникне в съдържанието на доказателствата. Самата кметица поиска отлагане с три дни на делото, за да можела подробно да се запознае с материалите. По-късно прокурорът по делото заяви, че е прочел всички материали, но не е видял такива диалози, каквито показаха пред журналисти Иванчева и Петрова. Няма да коментирам това, не знам какво са ви показали те. Има разговори в приложеното по делото, касаещи политически фигури, но това е коментирано между самите обвиняеми лица, допълни той. Апелативния съд задължи прокуратурата до края на деня да се дадат всички доказателства. Делото бе отложено с три дни и следващото заседание на съда ще е на 7 юни в 15:00 ч. Обвиняемите ще трябва да се запознаят с всички нови доказателства, които предостави прокуратурата. Сподели:", "date": "2018.06.05", "title": "ПЪРВО В ПИК TV! Скандалната кметица Иванчева с нов екшън в съда - отложиха делото за след три дни (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news755497.html", "text": "Окръжният съд в Бургас остави в ареста 37-годишният Михаил Станчев, обвинен за убийството на хазартния бос Коста Николов-Миджурина, предава Флагман.бг. В 14:21 часа съдия Стефан Стойков постанови, че оставя в ареста Михаил. Магистратът изтъкна, че по делото са събрани достатъчно доказателства, че той е извършител на убийството, включително и собствените му признания. Според съдия Стойков Михаил е искал да напусне страната, а не да се предаде на граничните власти, както твърди адвокатът му. Михаил е взел паспорта си, изключил е телефона и е бил зареден с боеприпаси, което е доказателство, че е искал да избяга от България, смята съдия Стойков. Сподели:", "date": "2018.06.05", "title": "ИЗВЪНРЕДНО! Оставиха в ареста убиеца от Слънчев бряг"}
{"url": "http://pik.bg/%D1%81%D0%BE%D0%BD%D0%B4%D0%B0%D0%B6%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BB%D0%BE%D0%B1%D0%B8%D1%80%D0%B0-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news755450.html", "text": "Срещата на четиримата лидери на партии от Вишеградската четворка и председателя на БСП Корнелия Нинова завърши с приемане на обща декларация за бъдещо сътрудничество. В декларацията се казва: - Решихме да работим по-сплотено като регион, за да обменяме добри практики, да си сътрудничим, да развиваме общи позиции по различни проблеми в Европа. - Ще търсим активно съюзници от други държави, които да подкрепят нашите инициативи. \"Тази първа среща е добро начало. Приехме декларация, че този формат ще стане постоянен. Ще се срещаме на всеки шест месеца за обсъждане на важни теми за нашите държави и Европа. Ще търсим съгласие в защита на общите ни интереси. Поканих колегите, следващата ни среща да бъде в България, след шест месеца\", това заяви Корнелия Нинова след срещата в Братислава. Малко по-рано лидерите на партиите от Вишеградската четворка и председателят на БСП Корнелия Нинова се срещнаха в Братислава с Марош Шефчович, зам -председател на Европейската комисия и комисар с ресор \"Енергиен съюз\". Те обсъдиха енергийната сигурност на Европа . \"Запознах колегите си с проекта АЕЦ \"Белене\". Изразих позицията ни за необходимостта от изграждане на атомната централа\", заяви Нинова след срещата. Председателят на левицата обясни, че е представила аргументи за важността на проекта за България, за региона и за Европейския съюз. \"Заявих, че ще подкрепим българското правителство за построяването на централата. Проектът \"Белене\" е важен за България и ЕС. Г-н Шефчович изрази позиция, че българското правителство трябва да подготви и представи икономическа и финансова обосновка на проекта и да ги представи в Комисията. В тази връзка, информирах колегите, че народните представители от БСП сме внесли в парламента предложение да отпадне забраната за строителство- като първа стъпка за стартиране на целия процес по изграждане на АЕЦ Белене\", каза Нинова. По време на срещата е бил обсъден и докладът на БАН за централата. Сподели:", "date": "2018.06.05", "title": "СОНДАЖИ! Корнелия Нинова лобира за АЕЦ \"Белене\" в Европа"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D1%84%D1%80%D0%BE%D0%B4%D0%BE-%D1%81%D1%82%D0%B0%D0%B2%D0%B0-%D1%88%D0%B5%D1%84-%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%B8%D1%8F-%D0%BE%D1%82%D0%B4%D0%B5%D0%BB-%D0%B2-%D0%B1%D0%BD%D1%82-news755499.html", "text": "Вече е ясен кой ще оглави спортната редакция на БНТ малко преди началото на Световното първенство по футбол в Русия. Това е Витомир Саръиванов - Фродо, който днес се е разделил с бTV. Договорът на спортния журналист с Би Ти Ви е бил прекратен около 10 часа тази сутрин. Витомир Саръиванов ще се завърне в БНТ, където започна кариерата му. И то като шеф  на спортния отдел. Там мястото в момента е свободно след раздялата с Методи Манченко. В момента временно на поста е Боряна Тончева, съобщава \"Спортал\". Последната голяма изява на Витомир Саръивано бе финалът на Шампионската лига между Реал (Мадрид) и Ливърпул (3:1). На 26 май той и Борис Касабов коментираха от стадиона в Киев битката за най-ценния европейски клубен трофей. Витомир Саръиванов има над 20-годишен телевизионен опит. Повече от 10 години e спортен коментатор и водещ в БНТ. Бил е основно лице на българския филиал на Евроспорт. Работил е още за ТВ7 и Нова телевизия като водещ и продуцент на някои от най-успешните предавания в техния ефир. В последните 2 години работи като един от шефовете в спортната редакция, консултант и коментатор в \"Би Ти Ви медия груп\" Сподели:", "date": "2018.06.05", "title": "РОКАДА! Фродо става шеф на спортния отдел в БНТ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D0%B0%D1%80%D0%B8-%D0%BF%D0%BE%D1%82%D1%80%D0%B5%D1%81-%D0%B8-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%B5%D0%BB%D0%B5%D0%BD%D0%B0-%D0%B9%D0%BE-news755424.html", "text": "Не ги взимайте, уважаеми читатели. Парите. Който и каквито пари да ви предлага – не ги взимайте. Стиснете зъби, проявете воля и кажете „не“. Че ако някой ден, когато това стане публично известно, ще вземете да се омерзите и да се затворите в себе си. А да си омерзен и затворен в себе си, сигурно е доста неприятно. Напоследък не съм виждал омерзени и затворени в себе си хора, нали, но със сигурност не звучи никак добре. Ето, вижте Елена Йончева. Елена Йончева е омерзена и затворена в себе си. Така твърди не само тя, но и няколкото свидетели, които се явиха по делото ѝ срещу Бойко Борисов. Всички до един – притежаващи сериозна експертиза в психологията и психиатрията, благодарение на която са изготвили и тази несъмнено обективна оценка на чувствата и емоциите на г-жа Йончева. Виза Недялкова, Иван Гарелов... Психолог до психолога, майно льо. А Елена Йончева е омерзена и затворена в себе си, защото някой някъде бил казал, че тя била взела едни държавни пари от БНТ. И то много държавни пари. Която тя упорито продължава да твърди, че не е взела. За което беше многократно опровергана от бившия си продуцент Александър Методиев. Когото тя каза, че не познава. За което пък беше опровергана от бившите си колеги в БНТ като оператора Иван Обрейков. Омерзена и затворена в себе си, Елена Йончева беше опровергана и от предоставените от адвокат Марковски документи от БНТ, в които се показват стотиците хиляди левове, получени от нея за „рекламно време“ и „спонсорски заставки“. Което време, предоставено ѝ от вас, уважаеми читатели и данъкоплатци, ѝ е било осребрено все от фирми, намиращи се в конфликт на интереси с тогавашното ѝ гадже Сергей Станишев – компаниите с държавно участие „Лукойл“ и Пловдивски панаир или компаниите на подчинения му в БСП Георги Гергов – „Слънчев ден“, „Съни Дей Турс“ и така нататък. Ами то ако госпожата е забъркана в такива схеми и това стане публично известно, съвсем нормално е същата да се почувства „омерзена и затворена в себе си“. Нали така? Още преди година и половина, когато Елена Йончева за първи път прояви наглостта да твърди, че никога не е взимала никакви пари от БНТ, беше ясно, че госпожата явно страда от някакви душевни мъки. И добре че беше видният психолог Иван Гарелов, та да ни обясни какви. Тоест не на нас, а на почитаемия съд. Който почитаем съд допусна свидетелите на Елена Йончева, но не допусна бившия ѝ продуцент и моя милост, вашия автор, които да дадем показания по същество. С факти и документи. Защо? Преценете вие. А какво търся и аз в цялата драма? Веднага след публичното заявление на Елена Йончева, че никога не е взимала никакви пари от БНТ освен скромната си заплата, обсъдихме тази тема в предаването ни „Имате думата“ по Канал 3. След предаването с мен се свързаха нейни бивши колеги от БНТ, възмутени от наглите лъжи в изказванията ѝ. Бяха взели телефона ми от моя приятелка - журналистка и редакторка в Дарик радио. Хората ме снабдиха с огромен куп документи, ясно показващи стотиците хиляди левове, получени от Елена Йончева за „рекламно време“ и „спонсорски заставки“ – без конкурс и без конкуренция с други продуценти и автори. Докато е във фактическо съжителство с тогавашния премиер Сергей Станишев. Та ако това не е скандално, уважаеми читатели, то аз наистина не знам кое е. След като стана ясно, че Елена Йончева ще води дело срещу Бойко Борисов и че по това дело негов адвокат ще е Марин Марковски, аз се свързах с адвокат Марковски и му предоставих всичките тези документи. Които документи, по искане на адвокат Марковски, бяха предоставени на почитаемия съд и бяха изискани и от БНТ, за да се потвърди истинността им. И за които документи аз трябваше да свидетелствам пред почитаемия съд, където да разкажа и детайлите към отпускането на тези стотици хиляди левове, разказани ми от служителите в БНТ. След като стана ясно, че Елена Йончева ще води дело срещу Бойко Борисов, пред публиката излезе и продуцентът ѝ в годините преди 2000-та, Александър Методиев, който отново в детайли и с конкретни документи разказа за схемата с „рекламното време“, по която още тогава са били усвоени също стотици хиляди левове държавни пари, отново за продукции на Елена Йончева и отново с разкешване от фирми - спонсори. За което разкешване потвърдиха и Иван Обрейков, и други колеги на Елена Йончева от онзи период. Интересно защо „омерзената и затворена в себе си“ Елена Йончева не съди и тях? Отговорът е ясен. Защото не са политически фигури. Защото дело срещу тях би катастрофирало моментално в купчините документи, показващи взетите стотици хиляди левове от фирмата на Елена Йончева, и то в потресаващо явен конфликт на интереси. Защото тогава почитаемият съд няма да може да не ги допусне в залата като свидетели, както сега можа да не допусне мен и бившия ѝ продуцент. Защото тогава почитаемият съд няма да бъде под натиска на общественото мнение, а ще трябва да отсъди само на база предоставените официални документи. Които официални документи ясно доказват, че Елена Йончева е тази, която лъже. И тук, уважаеми читатели, съвсем логично възниква въпросът: „А защо тогава почитаемият съд отсъди в полза на Елена Йончева?“. Нямам представа. Не съм юрист, не разбирам тънкостите на гражданско-правните спорове и не съм компетентен, за да давам оценки на съда. Имам обаче своите предположения, които, мисля, не е проблем да споделя с вас. Предполагам, че делото щеше да изглежда другояче, ако продуцентът Александър Методиев и моя милост бяхме допуснати да дадем показания. Предполагам, че делото щеше да изглежда другояче, ако ответникът не беше политическа фигура и премиер, поради което по презумпция да се вмени някакъв имагинерен натиск върху почитаемия съд. Предполагам, че ако почитаемият съд не търсеше на всяка цена да покаже своята независимост от силните на деня, която явно причинява определени терзания и дискомфорт на почитаемия съд, то и начинът на провеждане на делото, и крайното му решение биха били съвсем, съвсем други. Но това, разбира се, са само предположения, уважаеми читатели. А вие сте достатъчно интелигентни и съобразителни, за да направите изводите си сами. Извън основния извод, разбира се. А той е, че Елена Йончева лъже. Много. Сподели:", "date": "2018.06.05", "title": "САМО В ПИК И \"РЕТРО\"! Георги Харизанов с взривяващ коментар: Пари, потрес и правосъдие! Елена Йончева лъже, не Борисов"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BE%D0%BF%D1%80%D0%B0-%D1%83%D0%B8%D0%BD%D1%84%D1%80%D0%B8-%D1%81%D0%B8-%D0%BA%D1%83%D0%BF%D0%B8-%D0%BE%D1%81%D1%82%D1%80%D0%BE%D0%B2-%D0%B7%D0%B0-$-8-%D0%BC%D0%B8%D0%BB%D0%B8%D0%BE%D0%BD%D0%B0-news755501.html", "text": "Телевизионната водеща Опра Уинфри е горд собственик на остров. Звездата е преброила 8.3 милиона долара за площ от 93 хиляди кв.м., а на терен ще разполага с основна къща, къща за гости, студио, сауна, обор и т.н. Най-голямата постройка на острова, намиращ се в северо-западните части на Тихия океан, разполага с четири спални и три бани. Същите на брой помещения има и къщата за гости, макар да е значително по-малка по площ. Самата Опра, издават източници пред TMZ, никога не е стъпвала на острова, а решението си взела след предварително проучване на територията, пише \"Монитор\". Сподели:", "date": "2018.06.05", "title": "БАРОВКА! Опра Уинфри си купи остров за $ 8 милиона"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%BA%D0%B0%D1%80%D0%B8%D1%83%D1%81-%D0%B5-%D0%BF%D0%BE%D0%BB%D1%83%D1%87%D0%B8%D0%BB-%D0%B2%D0%B8%D0%B7%D1%83%D0%B0%D0%BB%D0%BD%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%B5%D0%BD%D0%B0-%D0%B4%D0%B8%D1%81%D1%84%D1%83%D0%BD%D0%BA%D1%86%D0%B8%D1%8F-%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D0%BE%D0%B2%D0%B5%D1%82%D0%B5-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news755433.html", "text": "Вратарят на Ливърпул Лорис Кариус е получил \"визуално-пространствена дисфункция\" вследствие на удара, който Серхио Рамос му нанесе две минути преди първата от фрапантните грешки на германеца във финала на Шампионската лига срещу Реал (М). Това увреждане може да бъде причина за представянето на стража в злополучния за мърсисайдци двубой в Киев. Поне така се твърди в официалното изявление, което снощи разпространиха специалисти от Масачузетската главна болница, в която Кариус се е изследвал. Самият вратар не получи нито нарушение, нито бе прегледан от лекарския щаб на Ливърпул, след като бе ударен от Рамос при един корнер в полза на Реал. Две минути по-късно германецът подари топката на Карим Бензема за първия гол на белите. В 83-тата минута Кариус направи и втората си грешка, след като изпусна кълбото след удар от 30-ина метра на Гарет Бейл. Ето и важната част от изявлението, разпространено от д-р Рос Зафонте и д-р Ленор Хърджет: \"Днес получихме множество обаждания относно здравния статус на вратаря на Ливърпул Лорис Кариус. С разрешението на г-н Кариус предоставяме информацията за медицинското му състояние, за да се опитаме да предотвратим, доколкото е възможно, разпространението на непълна и грешна информация. На 31 май 2018 година г-н Кариус се подложи на обстоен преглед. След внимателно разглеждане на записа от мача, физическите прегледи, обективните показатели и оценката на всички данни, включително настоящите симптоми и симптомите непосредствено след контакта, заключихме, че г-н Кариус е получил сътресение по време на двубоя, игран на 26 май година. Остатъчните симптоми на г-н Кариус и обективните признаци ни карат да предположим, че е била налице визуално-пространствена дисфункция, настъпила непосредствено след инцидента. Възможно е това да повлияе върху представянето му...\" След това американските специалисти добавят, че Кариус вече е значително по-добре и очакват той да се възстанови напълно. Сподели:", "date": "2018.06.05", "title": "ДОКАЗАНО! Кариус е получил визуално-пространствена дисфункция преди головете на Реал Мадрид (ВИДЕО)"}
{"url": "http://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%84%D0%B8%D0%BA%D0%B8-%D0%BF%D0%BE%D0%BA%D0%B0%D0%B7%D0%B0-%D0%B1%D0%BE%D0%BC%D0%B1%D0%B8%D1%82%D0%B5-news755393.html", "text": "Бившата изгора на чалга идола Фики се похвали с новата си придобивка с поредица от снимки в социалните мрежи. Визията й мигновено предизвика вълна одобрения и цъкания с език, тъй като певицата щедро ги е извадила на показ. Досега Джулия разкриваше в клиповете си стегнато тяло, тъй като е маниачка на фитнес тематика. Но проблем й беше малката пазва, а фолкпочитателите обичат да гледат щедри деколтета. В желанието си да стане още по-популярна Джулия инвестирала средства в бюст и вече може гордо да пъчи гърди, че е истинска фолкаджийка. Засега мадамата се ограничава само със снимки, но огромната придобивка вероятно ще \"дефилира\" скоро в някой неин клип, пише всекидневник. Джулия стана известна като гадже на Фики, когато той изгряваше на музикалната сцена. Лично с негово съдействие тя стана част от музикална компания \"Пайнер\". Певческата й кариера започна слабичко, но постепенно започна да прави хитове и се наложи. Все по-често получава и покани за участия. Впоследствие Фики я заряза, за да се залюби с Гюлджан, с която вдигнаха сватба и в момента са горди родители. Джулия прие тежко раздялата и до ден днешен избягва служебните срещи с бившия си приятел. Зад кулисите по време на концерти те се разминават мълчаливо, като дори не си разменят и усмивки. \"Джулия беше лудо влюбена във Фики. Обожаваше го, но той реши да я разкара. Тя не можеше да повярва, че голямата й любов я е изоставила. Депресира се и реши да вложи всичките си сили в музиката. Стана работохоличка и в момента е успешна изпълнителка\", коментират близки до съдбата на изпълнителката. Чалгарката вече има дори международни изяви, като през почивните дни гостува в Германия, където забавлява местната българска диаспора. Присъстващи на купона разказват, че представянето й било впечатляващо и умее да забавлява почитателите си. Джулия дълго време разказваше, че няма нов мъж до себе си и предпочита да е сама. В публичното пространство упорито обикалят слухове, че до себе си има заможен мъж, който е прехвърлил 50-те години. Двамата не искат връзката им да е публично достояние и затова я пазят в дълбока тайна. Тя не говорела за приятеля си дори пред колежките си, тъй като смятала, че много бързо ще се разчуе и още една нейна връзка ще приключи неуспешно. Сподели:", "date": "2018.06.05", "title": "Бившата на Фики показа бомбите"}
{"url": "http://pik.bg/%D1%88%D0%BE%D0%BA-%D0%BE%D1%81%D1%82%D1%80%D0%B8%D0%B3%D0%B0%D0%BB%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D1%8A%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news755431.html", "text": "Ивелина Колева, сестрата на пайнерката Преслава, пусна стара семейна снимка, от която се вижда, че двете са били стригани като момчета заради въшки. Каката издава, че на въпросния кадър Преслава е на не повече от годинка, годинка и половина. Ивелина и Петя, както е истинското име на изпълнителката от Добрич, са много близки и привързани една към друга въпреки многото ангажименти и работата на по-малката. Двете използват всяка свободна минута, за да се видят и споделят мигове със семейството си. Сподели:", "date": "2018.06.05", "title": "ШОК! Остригали Преслава заради въшки (СНИМКА)"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%8F-%D0%B4%D0%B0%D1%80%D0%B8-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D0%B7%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-news755452.html", "text": "От патриаршията прочетоха молитва и пожелаха на малките пациенти бързо оздравяване. Апаратът е последно поколение в своя клас и дава възможност за 10 минути да се получат подробни данни за кръвосъсирването. Това позволява без забавяне да се започнат прицелни терапии, когато това е необходимо, и да се избягват ненужни кръвопреливания. Апаратурата осигурява възможност често да се проследява ефектът от лечението. За разлика от предишните поколения апаратът работи напълно автоматизирано и свежда до нула риска от човешка грешка. Методът тромбеластометрия дава възможно най-богата информация за поведението на кръвните компоненти в процеса на кръвосъсирване. Апаратът е много нужен при пациенти, които продължават да кървят въпреки лечението, обясниха спешните лекари. Софийската митрополия дари на Клиниката по детска реанимация на болница „Пирогов\" апаратура от най-ново поколение за изследване на кръвосъсирването. Лично Негово Светейшество Софийския митрополит и Български патриарх Неофит предостави дарението. Инициативата е на отдел „Милосърдие и благотворителност“ към Софийската митрополия. Сподели:", "date": "2018.06.05", "title": "Софийската митрополия дари апаратура за малките пациенти на \"Пирогов\""}
{"url": "http://pik.bg/%D0%BD%D0%BE%D0%BA%D0%B0%D1%83%D1%82-%D0%B2-%D0%BF%D0%B0%D1%80%D0%B8%D0%B6-%D0%B3%D0%B0%D1%80%D0%B8-%D0%B4%D1%8A%D1%80%D0%B4%D0%B5%D0%BD-%D1%81-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D1%84%D0%B8%D0%BB%D0%BC%D0%B0-%D0%BD%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-news755407.html", "text": "Гари Дърден спечели наградата за \"Най-добър актьор\" в рамките на \"SEE Film Festival\" в Париж. Отличието си той заслужи, след като изигра главната роля на Арън - бившия ММА боец, преквалифицирал се в музикант, в третия филм на Ники Илиев \"Нокаут, или всичко, тя написа\". Лентата направи премиерата си във френската столица в края на миналата седмица, като на събитието присъства и самият Дърден. \"Имаме победител! Гари спечели наградата в Париж! Следваща спирка - Италия\", похвали се и режисьорът в социалните мрежи. \"Нокаут\" вече бе представен в Лондон и Ню Йорк, а в началото на годината стана ясно, че заглавието ще получи разпространение и в Китай. \"Този филм решихме да го снимаме на английски, да бъде международен. Нашата идея беше той да се разпространява по целия свят\", обяснява Илиев, в чиято филмография от позицията на режисьор влизат още заглавията \"Чужденецът\" и \"Живи легенди\". Сюжетът на филма се върти около героя на Дърден, а за историята на персонажа бившият модел се вдъхновява докато чете биографията на прочутия боксьор Майк Тайсън на фона на музиката на Крис Корнел. Официалната премиера на \"Нокаут, или всичко, което тя написа\" в България се състоя на 5 януари, напомня \"Слава\". Сподели:", "date": "2018.06.05", "title": "\"НОКАУТ\" В ПАРИЖ! Гари Дърден с награда за филма на Ники Илиев"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B4-%D1%80-%D0%BF%D0%B5%D1%82%D0%B5%D1%80-%D1%84%D1%80%D0%B0%D0%BD%D0%BA-news755525.html", "text": "„Целта на прокуратурата е да налага правото“, заяви генералният прокурор на Федерална република Германия д-р Петер Франк на среща с главния прокурор на България Сотир Цацаров.  Д-р Франк е на двудневно посещение у нас по покана на българския си колега. Основен акцент в разговорите на госта са противодействието на тероризма и борбата с организираната престъпност и корупцията. „Тероризмът е най-голямото предизвикателство за западните общества в близките 10-15 г.“, посочи д-р Франк. Единственото ефективно противодействие може да бъде осъществено от разузнавателните служби и прокуратурите на държавите, каза още той. Организираната престъпност подкопава устоите на държавността и много често престъпните групи се използват като канал за инфилтриране на терористи на територията на дадена държава, заяви д-р Франк. По думите му, само ефективното прилагане на правото и действията на прокуратурата са инструментариумът, с който държавата може да противостои. Българската прокуратура работи в тясно взаимодействие с колегите си от държавите-членки на ЕС и със съседите си от Балканските страни, посочи главният прокурор Сотир Цацаров. Недопускането на терористични групи и противодействието на радикални формирования са сред основните предизвикателства пред нас, заяви г-н Цацаров. По думите му, след последните промени в законодателството, противодействието на тероризма, наред с борбата с организираната престъпност, корупцията и сивата икономика, са изведени като приоритетни области. Главният прокурор на Република България изрази увереност, че добрите отношения между българската и немската прокуратура ще продължат и в бъдеще, като основа за ефективно противодействие на общите заплахи пред правовата държава. Д-р Петер Франк се срещна с министър-председателя Бойко Борисов. Премиерът запозна госта си с усилията, които правителството полага в борбата срещу контрабандата, както и с ангажиментите на държавата като председател на Съвета на Европейския съюз. „Антикорупционните мерки, които България е предприела, са в правилната посока. Времето ще покаже тяхната ефективност.“ Това заяви д-р Петер Франк на срещата си с Цветан Цветанов, председател на Комисията по вътрешна сигурност и обществен ред. Г-н Цветанов запозна госта със законодателните инициативи на Народното събрание в областта на противодействието на тероризма, мерките срещу изпирането на пари и антикорупционната дейност. Сподели:", "date": "2018.06.05", "title": "Главният прокурор Сотир Цацаров се срещна с германския си колега д-р Петер Франк"}
{"url": "http://pik.bg/%D1%80%D0%B0%D1%87%D0%BA%D0%BE%D0%B2-%D0%BD%D0%B5-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F-%D1%81-%D1%80%D1%83%D1%81%D0%B5%D0%BD%D1%81%D0%BA%D0%BE%D1%82%D0%BE-%D0%B2%D0%B0%D1%80%D0%B5%D0%BD%D0%BE-news755392.html", "text": "Господарят на ефира Димитър Рачков винаги има в хладилника си по една кутия русенско варено. Тя му напомня за годините, в които е живял в мизерия, преди да стане най-платеният актьор. \"Живеех две години в Сливенския театър, не можех да си платя наема, нямах пари. И там на диванчето съм канил девойките. Ядях само русенско варено, боб и пастет, които ми се струваха като деликатеси тогава\", казва Рачков. С тях той черпел и девойките, които канел да ухажва, пише всекидневник. С днешна дата богатият актьор не се разделя с русенското варено, за да му напомня откъде е тръгнал и колко лесно може отново да стигне до консервата в хладилника. Сподели:", "date": "2018.06.05", "title": "Рачков не се разделя с русенското варено"}
{"url": "http://pik.bg/%D0%BD%D0%BE%D0%B2%D0%B0%D0%BA-%D0%B2-%D1%81%D0%B5%D1%80%D0%B8%D1%8F-%D0%B0-%D1%81-%D0%BC%D0%B5%D1%80%D0%B0%D0%BA-%D0%BA%D1%8A%D0%BC-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news755430.html", "text": "Защитникът на Левски Давид Яблонски може да играе в Серия А през следващия сезон. Новакът в италианския елит Емполи се интересува от чешкия защитник. Все още е рано да се говори за трансфер, защото италианците имат и други опции. В Емполи обаче са доволни от факта, че Яблонски вкарва много голове, а освен това и не струва много. От \"Герена\" разкриха, че цената на чеха е 750 000 евро и ако някой клуб е готов да я плати, то защитникът ще бъде продаден. Към Яблонски има интерес и от страна на турски клубове. Чехът беше много близо до трансфер и през зимната пауза. Левски имаше добра оферта, но в последния момент сините шефове се отказаха да продават играча, пише \"Меридиан Мач\". Наскоро обаче на \"Герена\" си уредиха за дълго партньора на Яблонски в защитата - Холмар Ейолфсон, което е знак, че чехът може да бъде продаден. Преди дни членът на Надзорния съвет на Левски в оставка Кирил Ивков потвърди, че има солиден интерес и към Яблонски, и към Ейолфсон. Сподели:", "date": "2018.06.05", "title": "Новак в Серия А с мерак към звезда на Левски"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D0%BF%D1%82%D0%B8%D0%BC%D0%B8%D1%81%D1%82-%D1%81%D1%8A%D0%BC-%D0%B7%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%BD%D0%BE%D0%B2%D0%B8%D1%8F-%D1%82%D0%B8%D0%BF-%D0%B1%D0%BE%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B8-%D0%BD%D0%BE%D0%B2%D0%B8-%D0%B1%D1%80%D0%BE%D0%BD%D0%B8%D1%80%D0%B0%D0%BD%D0%B8-%D0%BC%D0%B0%D1%88%D0%B8%D0%BD%D0%B8-news755549.html", "text": "Министърът на отбраната Красимир Каракачанов каза пред журналисти, че е оптимист, че няма да има проблем пленарната зала да подкрепи проектите за нов тип боен самолет и основна бойна техника за изграждане на батальонни бойни групи от състава на механизирана бригада. Днес парламентарната комисия по отбрана подкрепи проекторешението за приемане на проектите с 12 гласа \"за\", без против и с шестима въздържали се. Проекторешението трябва да мине през още една комисия - тази по бюджет и финанси. Очакваме до края на юни проекторешението да бъде обсъдено в пленарна зала, каза председателят на комисията по отбрана Константин Попов. Оптимисти сме, защото националната сигурност от време на време става \"дъвка\", но, когато в пленарна зала всеки трябва да си даде гласа за това дали да модернизираме българската армия, дали да имаме нов тип бойни самолет, нови бронирани машини, едва ли ще има толкова колеги, които да гласуват против, коментира Каракачанов. В края на краищата разчитам на чувството за национална отговорност на всички народни представители, всичко друго е дребен политически пиар, допълни той. Нашата амбиция е за повечето от трите проекта да сключим договор до края на тази година, отбеляза министърът. Той уточни, че третият проект за кораба е минал вече на Съвет по отбрана и трябва да влезе за междуведомствено съгласуване. Ген. Цанко Стойков, командир на ВВС, посочи, че във ВВС е създадена организация по актуализиране на модела за оценка на различните алтернативи. Ще имаме достатъчно добър модел за оценка и анализ на всички оферти, които ще бъдат изпратени, увери той. Сподели:", "date": "2018.06.05", "title": "Каракачанов: Оптимист съм за гласуването за новия тип боен самолет и нови бронирани машини"}
{"url": "http://pik.bg/%D0%BB%D1%83%D0%BA%D1%81-%D0%B1%D0%BE%D0%B3%D0%B0%D1%82%D0%B0%D1%88%D0%B8%D1%82%D0%B5-%D0%BE%D1%82-%D0%B3-7-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D1%80%D0%B8%D1%88%D0%B5%D0%BB%D1%8C%D0%BE-news755417.html", "text": "Срещата на върха на Г-7 в петък и събота в Канада ще се проведе в изолираното населено място Ла Малбе, предадоха ДПА и Франс прес. Градът е с около 15 000 жители. Той се намира на 150 километра североизточно от град Квебек. Срещата ще се състои в хотел с вид на крепост, наречен Имението Ришельо. В него има 405 стаи, пет басейна, четири ресторанта, казино, голф игрище и невероятна панорама към река Сен Лоран. Хотелът е построен през 1899 г. През 1928 г. в него избухва пожар и сградата е изградена наново. Сега хотелът е прочут в Канада като място за луксозни ваканции. Заради срещата на върха канадските домакини са го резервирали в периода 27 май - 12 юни. Около него са издигнати метални заграждения и е инсталирана система за наблюдение. Всичко това струва около 460 милиона долара. Това ще бъде седмата среща на върха на Г-7 в Канада. Очаква се срещу форума да има протести, но те да са в Квебек. Демонстрантите вече са се уговорили да се съберат на 7 юни на няколко преки от провинциалния парламент. Поради тази причина той няма да работи в четвъртък и петък. Когато Канада бе домакин на Г-20 през 2010 г., в Торонто имаше масови протести със стотици задържани, след като на полицията бяха дадени специални правомощия. Сега за сигурността на лидерите от Г-7 ще се грижат повече от 5000 полицаи и над 2000 военни. Сподели:", "date": "2018.06.05", "title": "ЛУКС! Богаташите от Г-7 се срещат в \"Имението Ришельо\""}
{"url": "http://pik.bg/%D0%B4%D1%8F%D0%B4%D0%BE-%D0%BF%D0%BE%D0%BC%D0%B5%D1%82%D0%B5-%D0%BC%D0%B0%D0%B9%D0%BA%D0%B0-%D1%81-%D0%B4%D0%B5%D1%82%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D1%81%D0%BC%D0%BE%D0%BB%D1%8F%D0%BD-news755551.html", "text": "Блъснаха майка с дете на пешеходна пътека в центъра на Смолян, съобщава Би Ти Ви. Жената и 8-годишният й син пресичали, когато върху тях връхлетял автомобил, управляван от 80-годишен мъж. Според близка на ранената майка, ударът е станал буквално на по-малко от метър от тротоара, като момчето буквално е изхвърчало на няколко метра. За щастие, и двамата са без опасност за живота. Детето е с травма на крака, а майката на главата и крака. Пострадалата е прокурор в Смолян, а на същото място преди години тежко бе ранена съдия от Окръжния съд. Сподели:", "date": "2018.06.05", "title": "Дядо помете майка с дете на пешеходна пътека в Смолян"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D0%BC%D0%B5%D0%BD-%D1%83%D0%B3%D1%80%D0%B8%D0%BD%D1%81%D0%BA%D0%B8-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D1%81%D1%80%D0%B8%D0%BD%D0%B0%D1%82-%D0%BE%D1%82-%D0%BC%D1%8A%D0%BA%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B7%D0%B0%D0%B3-news755426.html", "text": "Румен Угрински, който изчезна изненадващо като водещ на \"Господари на ефира\" точно на 24 май, е погребал брат си. Антонио си отишъл само на 57 години и артистът бил съсипан от мъка. Угрински си взе няколко дни отпуск от шоуто за гафове по Нова, но вече отново е на екран заедно с Мария Игнатова. Двамата ще водят до края на сезона през юли, а после предаването излиза в почивка до септември. Сериозни торбички под тъжните му очи издадоха душевното състояние на господаря на ефира, който е изключително привързан към Антонио, пише седмичник. Той също е актьор, завършил е ВИТИЗ заедно с Мая Новоселска, Кръстьо Лафазанов и Теди Москов и е бил на щат във Варненския театър. Името му дал таткото на двамата, който също е покойник отдавна. Той много обичал опера, затова кръстил с необичайното име сина си. Бащата има и още един син от кратък брак, за който Румен и Антонио разбират след години. Петър Угрински завършва медицина и става един от най-добрите гинеколози. Заедно с Угрински в ефир се върна и кучето Дасти, което и друг път е създавало настроение в студиото на Господарите. Сподели:", "date": "2018.06.05", "title": "ДРАМА в семейството на Румен Угрински! Водещият на \"Господарите\" сринат от мъка, след като загуби..."}
{"url": "http://pik.bg/%D1%88%D0%BE%D0%BA-%D1%82%D0%BE%D0%BF%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B0-%D0%BC%D1%8A%D1%80%D1%82%D0%B2%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-news755556.html", "text": "Американската дизайнерка Кейт Спейд е намерена мъртва в дома си в Манхатън. Както съобщават американски медии, тя се е самоубила. Била е намерена мъртва от икономката си на \"Парк Авеню\" 850 във вторник. Кейт е основател на марката \"Kate Spade New York\". Дизайнерката бе на 55 години. Тя пусна Kate Spade Handbags през 1993 г. с Анди Спейд. През 2006 г. тя продава компанията си за 59 млн. долара. През 2016 г. Кейт Спейд пусна нова модна линия - Франсис Валънтайн, кръстена на дъщеря й. Сподели:", "date": "2018.06.05", "title": "ШОК! Топдизайнерка намерена мъртва в дома си "}
{"url": "http://pik.bg/%D0%BA%D1%83%D0%BF%D0%B8%D1%89%D0%B0-%D1%87%D0%B5%D1%80%D0%B5%D1%88%D0%B8-%D0%B7%D0%B0%D0%BB%D1%8F%D1%85%D0%B0-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%81%D0%BD%D0%B8%D0%BC%D0%BA%D0%B8-news755553.html", "text": "Протестиращите заявиха, че ако не се увеличат изкупните цени на плода отново ще заминат за чужбина, за да участват в прибирането на реколтата там. По думите им сега килограм череши се изкупува по около 80-85 ст. През тази година няма свръхпроизводство, има увеличаване на площите с череши с 12 000 декара, коментира зам.-министърът на земеделието, храните и горите Цветан Димитров. Той присъства на протеста и разговаря с берачите. По думите му за всеки декар производителите получават по 272 лв. субсидия, държавата ги подпомага с близо 44 на сто. \"20 на сто от собствениците на черешови градини нямат договор с никого\", посочи още Цветан Димитров. Той е категоричен, че ако има проблем, той ще бъде решен и припомни, че и през миналата година са изплащани компенсации от държавата на производители на череши. Изкупните цени са казус, за който земеделското министерство търси решение и от Селскостопанска академия, изтъкна още зам.-министърът. Сподели:", "date": "2018.06.05", "title": "Купища череши заляха АМ „Тракия“ (СНИМКИ)"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%B4%D1%80%D0%B5%D0%B1%D0%BD%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D1%81-1-news755491.html", "text": "Продажбите на дребно в еврозоната и в целия ЕС се повишиха през април относително сдържано, но за трети пореден месец, което сякаш е сигнал, че вътрешното потребление ще продължава да бъде важен генератор за макар по-слабия от очакваното икономически растеж на Стария континент и в началото на второто тримесечие. Продажбите на дребно в България обаче нараснаха доста силно за втори пореден месец, след като през януари и февруари те се свиха за пръв път от юни 2017 година насам, показват данни на Евростат, предаде БНР. Търговията на дребно в еврозоната се увеличи през април с едва 0,1% спрямо март, когато обаче нарасна с 0,4% (възходяща ревизия от повишение с 0,1%), докато осреднените очаквания на финансовите пазари бяха за по-солиден подем с 0,5 на сто. Това представлява известно подобрение на продажбите на дребно за трети пореден месец, пречупвайки негативната тенденция от края на миналата и началото на настоящата година. Слабото увеличение на търговията на дребно обаче се дължи единствено на скок с 1,7% при продажбите на нехранителни потребителски стоки, докато продажбите на храни, напитки и тютюневи изделия се свиха с 0,7%, а на автомобилни горива - с 0,8 на сто. На годишна база растежът на продажбите на дребно в еврозоната се ускори до 1,7% от 1,5% през март, оправдавайки осреднените прогнози на финансовите пазари. И тук основен генератор на растежа при търговията на дребно на годишна база беше повишението с 3,24% при продажбите на нехранителни стоки, докато продажбите на храни, напитки и тютюневи изделия се увеличиха с 0,4%, а тези на автомобилните горива се понижиха с 0,7 на сто. Евростат представи почти аналогични данни в рамките на целия ЕС, като продажбите на дребно в 28-те страни на Съюза се увеличиха през април с 0,4% спрямо март, когато обаче нараснаха с едва 0,2 на сто. На годишна база търговията на дребно в Европейския съюз също нарасна с 1,7%, но след повишение с 2,3% месец по-рано. За разлика от данните за целия ЕС, Евростат отчете доста по-добър растеж на продажбите на дребно в България. През април (спрямо март) търговията на дребно в нашата страна се увеличи за втори пореден месец с 0,9%, след като през януари и февруари се сви с по 0,2 на сто. По този показател България е на шеста позиция от всички 28 страни-членки на ЕС, изпреварена само от по-добри продажби на дребно в Германия (скок с 2,3%), Румъния (с 1,7%), Ирландия (с 1,5%), Литва (с 1,5%) и Обединеното кралство (повишение също с 1,5%). В същото време растежът на продажбите на дребно в България на годишна база се ускори рязко през април до 5,1% (спрямо парил 2017-а) от 2,4% през март, отбелязвайки най-солиден подем от май 2017-а година насам. По този показател нашата страна е изпреварена единствено от Румъния (скок на продажбите със 7,4%), Полша (с 6,6%), Латвия (с 6,5%) и Унгария (с 6,1%), като данните за България сочат за наличието на устойчив растеж (на годишна база) за деветнадесети пореден месец. Сподели:", "date": "2018.06.05", "title": "Продажбите на дребно в България се увеличиха с 1%"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B0%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%BF%D0%B0%D0%BA%D0%B5%D1%82%D0%B0-%D0%BC%D0%B0%D0%BA%D1%80%D0%BE%D0%BD-%D1%88%D0%BE%D0%BA%D0%B8%D1%80%D0%B0%D0%BD-%D1%81%D1%8A%D0%BC-%D1%87%D0%B5-%D1%81%D0%B5-%D0%B7%D0%B0%D0%B8%D0%B3%D1%80%D0%B0-news755505.html", "text": "Партия ГЕРБ дава извънреден брифинг в Народното събрание за пробива за превозвачите, които се надяват на по-леки правила за престой и преспиване по пътя, които ЕС изисква от тях. Евродепутатът Андрей Новаков посочи, че ползването на кабините от страна на превозвачите е отнело една година работа. Той се възмути от забраната за преспиване на бензиностанции, тъй като там имало и видеонаблюдение и необходимата храна, както се изисква по нормативи на ЕС. Направихме прецедент - българи да се обединим - и шофьорите, и премиерът и министри и всички, посочи Новаков. Влизаме със стратегически пробив, но очаквам да бъде трудно. До края на годината ще важат старите правила, каза още Новаков.Надявам се никой, особено по време на българското председателство, от опозицията да излезе и да каже на черното бяло. Не мога да споря за очевидни неща. Имам пред себе си всичко, за което сме гласували и излиза, че трябва да изляза и да кажа всичко, за което е гласувано, възмути се Новаков на появилите се публикации, че няма чак толкова голям пробив по темата, за която той още вчера се похвали. Това е все едно да се каже, че магистрала \"Тракия\" не съществува, удиви се евродепутатът. Обяснявам си критиките с политически амбиции. След като г-жа Нинова каза, че сме загубили вота преди въобще да сме гласували, какво друго да мисля, посочи той. Това е първа крачка по темата, но тя е много важна, потвърди успеха представител на превозвачите. Призовавам всички политици да намерят сили и да се обединят в подкрепата си за нас. Да се концентрираме и да успеем да отхвърлим това, което не е добре за нас, допълни той. В текстовете на мобилния пакет одобрихме, че отпада изискването българските превозвачи да да връщат шофьор в България на всеки 3 седмици. Това каза евродепутатът от ГЕРБ / ЕНП Андрей Новаков по време на брифинг в Народното събрание във връзка с пакет \"Мобилност\". „Черно на бяло отпадна тоталната забрана за използване на кабините за почивка. Черно на бяло отпадна, че всички шофьори, заети в международния транспорт, извършващи транзит, не попадат в обхвата на директивата за командировани работници. Какво още тябваше да бъде направено“, заяви Новаков. „Съжалявам, че с хляба на тези хора се заиграват по този грозен начин. Все още дори не сме получили официалния документ от парламента за това какво е останало, а вече разбираме, че той бил провал. Още преди да гласуваме бях шокиран и поразен, че г-жа Нинова и излязла и казала, че това нещо е катастрофа и казала, че трябва да бъде блокирано“, поясни Новаков. По думите му направеното до момента е подвиг. „Преди няколко часа кацнах в София след вчерашното гласуване в ЕП по пакета \"Мобилност\". Разбирам, че тези няколко часа един стратегически български повод да бъде подложен под съмнение“, каза Новаков. По думите му е положено съмнение как българската дипломация е направен пробив. Сподели:", "date": "2018.06.05", "title": "ИЗВЪНРЕДНО В ПИК TV! Новаков изригна срещу Нинова за пакета \"Макрон\": Шокиран съм, че се заиграва грозно с хляба на тези хора!"}
