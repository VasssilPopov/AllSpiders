{"url": "http://clubz.bg/56492-investiciite_se_vyrnaha_vqrno_ili_nevqrno", "text": "Министър Емил Караниколов е прав за ръста на БВП, но изказването му за инвестициите се различава от официалните данни. Чуждите инвестиции намаляха 4 пъти Според статистиката на БНБ чуждестранните инвестиции в България са се свили повече от 4 пъти за една година. За периода януари-май 2017 г. те са на стойност 120 млн. евро (0,2% от БВП) при 526 млн. евро за първите пет месеца на 2016-а.  Емил Караниколов: Не познавам Пеевски и Цветан Василев Емил Караниколов: Не познавам Пеевски и Цветан Василев", "date": "2017.07.23", "title": "Инвестициите се върнаха - вярно или невярно?"}
{"url": "http://clubz.bg/56482-protesti_v_polsha_ne_iskame_syd_kato_pri_komunizma_snimki", "text": "73-годишният Валенса припомни демократични промени, пояснявайки, че разделението на властите на законодателна, изпълнителна и съдебна е най-важното постижение на движението \"Солидарност\", свалило от власт подчиненото на Кремъл правителство на генерал Ярузелски. Той говори пред паметника на жертвите в корабостроителницата \"Ленин\", от където тръгна битката срещу комунистическата диктатура през 1981 година. Носителят на Нобеловата награда за мир през 1983 г. подчерта, че винаги ще подкрепя борбата на поляците. Това бе изтълкувано от Асошиейтед прес като знак че той  няма да поеме водачеството на протестното движение. Хората го аплодираха с възгласи \"Лех Валенса\" и \"Благодарим Ви!\". Повече от 50 000 протестираха снощи и в столицата Варшава срещу приетия от Сената закон за Върховния съд. С него на практика висшите съдии ще бъдат назначавани от правителството и парламента, а се създават и възможности за пряко влияние върху съдебните процеси. Това е четвъртия пореден закон, който поставя под политически контрол съдебната система в страната. Вълната от масово недоволство заля и дестки градове в цялата страна. Днес обаче реформата е предприета от дясната партия \"Право и справедливост\" на Ярослав Качински. Европейският съюз и много правни експерти предупредиха, че промените носят със себе си отстъпление от демокрацията и тласкане на държавата към авторитаризъм. Управляващата партия обаче продължава да защитава промените. Според Качински реформите в съдебната система са необходими, тъй като никога не са били преследвани бившите комунисти след колапса на социалистическия строй през 1989 г. За довечера във Варшава са организирани нови масови протести. На тях демонстрантите ще призоват държавния глава да блокира всички нови закони за съдебната реформа. Президентът Дуда официално заема неутрална позиция, но е тясно свързан с управляващите. Говорител на президента заяви, че Дуда вижда някои пропуски в законодателството за Върховния съд. Но той не уточни дали държавният глава ще наложи вето или ще търси мнението на Конституционния съд. Дуда има 21 дни, за да се подпише под законодателството. Орбан: Брюксел и мафиотите на Сорос няма да успеят да ислямизират Европа Брюксел вече предупреди Качински, че нарушава основни принципи на демокрацията. Очаква се идната седмица ЕК да реши какви мерки ще бъдат предприети срещу Полша.  За първи път вчера и най-близкият западен съюзник на Полша - САЩ, изрази недоволство от приетия закон. Говорител на Държавния департамент коментира, че има признаци, че новите закони ще ограничат свободата на съда и ще отслабят върховенството на закона. В България все още една част от членовете на ВСС се избират от парламента, което е чиста проба партиен избор, заради т.нар. квотен принцип. ", "date": "2017.07.23", "title": "Протести в Полша: Не искаме съд като при комунизма (СНИМКИ)"}
{"url": "http://clubz.bg/56487-temenujka_petkova_videoto_sys_slujitelq_ot_aec_%E2%80%9Ekozloduj%E2%80%9C_e_skandal", "text": "Това зяви министърът на енергетиката Теменужка Петкова пред Нова телевизия. Теменужка Петкова: Пускаме поръчките за хъб \"Балкан\" и за \"Белене\" Според нея Пешко Караджов е излязъл в продължителен отпуск по болест. Според нея веднага са снети обяснения от служителя на електроцентралата, в които той е потвърдил, че действително на 15 февруари е имало такъв случай.  По думите ѝ Караджов злоупотребява със служебното си положение. По думите й Караджов е дългогодишен служител в централата. ", "date": "2017.07.23", "title": "Теменужка Петкова: Видеото със служителя от АЕЦ „Козлодуй“ е скандал"}
{"url": "http://clubz.bg/56486-tri_godini_ot_naj_iskanata_ostavka", "text": "\"Уважаеми господин председател, уважаеи госпожи и господа народни представители...\", започва писмото на Пламен Орешарски до Михаил Миков и депутатите от 42-то Народно събрание. Датата е 23 юли 2014 г., часът е 17:59. Остава само минута до края на работното време на деловодството на парламента. Писмото е само от две изречения - Орешарски подава оставка на водения от него Министерски съвет и декларира, че ще изпълнява задълженията си до избирането на ново правителство. Формален текст. Сбогом, Пламене, и за нищо не ти благодарим Това е най-дълго исканата оставка в новата българска история. Правителството на Пламен Орешарски е избрано на 29 май 2013 г. с подкрепата на БСП и ДПС, но и с т.нар. златен пръст от \"Атака\".  Първата работа на новото мнозинство е да промени закона за ДАНС, като увеличи правомощията на Агенцията и облекчи условията за заемане на поста председател. Няколко дни по-късно става ясно защо. На 13 юни 2013 г. рано сутринта Пламен Орешарски казва пред Народното събрание: Пеевски е избран, а още същата вечер избухват многохилядни протести. На втория ден решението за избора на Пеевски е отменено, но протестите продъжават с искане за оставката на Орешарски. В първите няколко месеца протестите са многобройни, стига се до конфронтация с полицията - нощта на \"белия автобус\" от юли 2013 г. Протестите стават по-малобройни, но остават всекидневни. Засилват се отново наесен, когато Софийският университет е окупиран с искане за оставка.  Всекидневните демонстрации продължават и през 2014 г., а Орешарски често е изненадван от протестиращи и се запознава с голям брой задни входове. Общо 404 дни. През пролетта на 2014 г. България е принудена да се съобрази с изискванията на ЕС и да замрази участието си в \"Южен поток\". Разривът между \"бащите\" на правителството - Цветан Василев и Делян Пеевски, вече е необратим. На 6 юни 2014 г. ДПС оттегля подкрепата си за кабинета, а в края на месеца КТБ затваря. Орешарски обещава да подаде оставка на 23 юли и прави това в последната възможна минута.", "date": "2017.07.23", "title": "Три години от най-исканата #оставка"}
{"url": "http://clubz.bg/56483-kongresyt_do_trymp_nikakvo_oblekchavane_na_sankciite_sreshtu_moskva", "text": "Републиканците и демократите в Конгреса на САЩ са постигнали съгласие за нов законопроект за санкции срещу Русия, Иран и Северна Корея, съобщи Ройтерс. Новият закон има за цел и да ограничи евентуалните опити на президента Доналд Тръмп да отмени санкциите срещу Москва. Камарата на представителите трябва да гласува във вторник пакета от закони за санкции срещу Русия, Иран и Северна Корея, съобщи лидерът на мнозинството Кевин Маккарти. Мерките ще ги „накарат да понесат отговорност за опасните си действия”, обясни той. Проектозаконът задължава президента Доналд Тръмп да докладва пред Конгреса неговите предложения, които могат „значително да отклонят” политиката на САЩ по отношение на Русия – става дума за евентуални намерения за облекчаване на санкциите и за връщане на дипломатическите имоти в Мериленд и Ню Йорк, които Барак Обама нареди да бъдат опразнени от руските си обитатели. Конгресът има поне 30 дни, за да обсъди и да приеме или да отхвърли предложените от Тръмп промени. Много конгресмени се надяват, че новият им законопроект ще изпрати предупреждение до Тръмп да не омеква срещу Русия. Доналд Тръмп е подложен на критики след срещата си с Владимир Путин по време на Г-20 в Хамбург и думите му, че за него е било „чест” да говори с руския президент. В момента администрацията на Тръмп е разследвана за евентуални връзки с Русия по време на кампанията през 2016 г. Републиканците и демократите държат на санкциите заради анексирането на Крим през 2014 г. и намесата в изборите за президент в САЩ през 2016 г. Путин отрече да се е бъркал в изборите, а Тръмп каза, че не е заговорничил с руснаците. Лидерката на демократите в Конгреса Нанси Пелоси каза, че „бруталното и неприемливо” поведение на Русия по време на американските избори и в Европа „изисква да наложим задължителни санкции колкото се може по-скоро”.", "date": "2017.07.23", "title": "Конгресът до Тръмп: Никакво облекчаване на санкциите срещу Москва"}
{"url": "http://clubz.bg/56442-zashto_samo_bsp_pochita_vapcarov", "text": "Днес се навършват 75 години от изпълнението на смъртната присъда срещу поета Никола Вапцаров. Събитието ще бъде отбелязано от БСП на бившето гарнизонно стрелбище, което се намира зад НДК. Там е изпълнена присъдата на Вапцаров и още няколко негови съратници. Ето накратко историята на делото, по което е осъден Вапцаров: През март 1942 г. полицията арестува над 750 комунисти и безпарийни нелегални. Около 60 от тях стават подсъдими по дело, което става известно като \"процеса срещу ЦК на БРП\". Обвиненията срещу тях са по Закона за защита на държавата - за сътрудничество и помагателство на терористична група, финансирана от чужда държава, дейност с цел насилствена промяна на установения държавен ред, подривна дейност срещу немските войски. След ареста си Вапцаров първоначално признава за нелегалната си дейност. В дома му са открити пистолет, шифровани записки, агитационни материали. Пред съда обаче Вапцаров отрича да е извършвал нелегална дейност. На 23 юли 1942 г. той е осъден на смърт и още същата вечер е разстрелян. Молба на Вапцаров за помилване е представена на цар Борис III, но той не е помилван. Това каза в петък в парламента зам.-председатеят на Народното събрание Валери Жаблянов (БСП). И допълни, че обвиненията в тероризъм изглеждат абсурдни на фона на стиховете на Вапцаров за любовта, родината, морето и неговата романтика. Факт е, че Вапцаров заслужава почит и уважение от всички българи, независимо от политическите им убеждения. Поетическият му талант е безспорен и го нарежда сред най-големите български поети. Въпросът защо Вапцаров се почита само от левицата е твърде важен и е част от големия въпрос за националното помирение, което у нас очевидно няма да се случи в близко бъдеще. Прав е Жаблянов, че през 1942 г. Търновската конституция не действа. Тя е отменена след преврата на 19 май 1934 г. На тази дата е установен един недемократичен режим. И за това никой не я чества като празник. За разлика от една друга дата, на която също е установен недемократичен режим - 9 септември 1944 г. Докато Жаблянов и компания продължават да отбелязват тази дата като национален празник, трудно могат да разчитат някой друг, освен тях, да почита Вапцаров по начина, по който го правят те. И вината за това не е на големия български поет. Аргументацията на Жаблянов по повод Вапцаров би могла да бъде атакувана и по други пунктове. Факт е, че България става съюзник на Германия година преди разстрела на Вапцаров. Точната дата е 1 март 1941 г. Към този момент обаче Германия и СССР все още са съюзници. По това време все още действа пактът \"Рибентроп-Молотов\", който българските комунисти, под диктовката на Коминтерна, всячески подкрепят. А това, че Борис III не е помилвал Вапцаров, не попречи на БСП съвсем наскоро да направи управленска коалиция с НДСВ, чиито лидер бе Симеон Сакскобургготски, син на същия този Борис III. В крайна сметка онези, които са извършвали репресии преди 1944 г., са получили своето възмездие. Покрай тях са получили \"възмездие\" и хиляди други, осъдени от т.нар. Народен съд без да имат никаква вина. За репресиите след 1944 г. обаче възмездие няма. Нещо повече  - БСП, която е пряк наследник на БКП, дори продължава да се опитва да убеди обществото колко хубаво е било в България в периода 1944-1989 г. Лично Жаблянов го е правил неведнъж от парламентарната трибуна. За социалистите всеки, който се опитва да поиска от БСП поне извинение и разкаяние за онези 45 години, не прави нищо друго, освен да търси противопоставяне и да всява разделение в обществото. Наглостта на българските комунисти е сякаш бронирана и все още \"бронебойни патрони за нея няма открити\". Жалко е, че голям поет като Вапцаров все още не получава полагащото му се всенародно признание заради политическата конюнктура. Ще бъде още по-жалко обаче ако българите забравят собствената си трагична история от втората половина на XX в. Защото това е най-сигурният път онези ужасни времена да се повторят. Остава ни само да вярваме като Вапцаров, че \"утре ще бъде живота по-хубав, живота по-мъдър\".", "date": "2017.07.23", "title": "Защо само БСП почита Вапцаров"}
{"url": "http://clubz.bg/56485-trqbva_li_muzikantite_nepremenno_da_umirat_mladi_ne_video", "text": "Дните напоследък са много тъжни за почитателите на музиката. Загуба след загуба буквално разтърсват света, който като че ли някак си вече свикна, че е редно, ако си талантлив и готин, да живееш кратко. С което може да се поспори... Следващата класация на няколко \"праисторически\" динозаври в музиката си е наша - и единственото, за което претендира е, не за изчерпателност, а да ви дари с малко добро настроение и оптимизъм. Започваме: Първият му публичен концерт е на 16-годишна възраст в Гранада през 1909 г. Сетихте ли се вече - става въпрос за един от най-великите класически китаристи на всички времена - . Роденият през 1893 г. виртуоз концертира почти до смъртта си пез 1987 г., когато е на 94 г. И издава албум през 1977, което от една страна сигурно ви се струва доста отдавна, но пък от друга - сигурно е яко да записваш в студиото изпълнител, който е към момента на 84 г. Насладете се на този колос: До не много отдавнашната 2001 г., когато умира, можеше да бъде гледан на концерт. Дори кротко почива в съня си преди предстоящо европейско турне. Изключителен любимец на публиката, дребното старче тогава вярва, че е на 88 г., защото има спор около датата му на раждане - най-вероятно е през 1912 г. Хукър има запис от 1998 г., предната година открива... свой нощен клуб в Сан Франциско, и пак тогава - хора, на 76 години! - получава \"Грами\". Джон Ли Хукър с неговата рецепта за дълголетие -  \"Един бърбън, един скоч, една бира...\" За него най-малко ще говорим, защото стотиците вицове и закачки говорят достатъчно. Както казват зелените активисти: да мислим каква планета ще оставим на Рошавата вечно пияна глава от \"Ролинг Стоунс\" казва, че е изшмъркал праха на баща си, твърдят, че още може да бъде видян въпреки банковите си сметки, да се търкаля с пияндета около бутилка водка в хартиен плик някъде в Ню Йорк. Кийт Ричардс е \"най-лошият\", но пък как ни радва само: Има и още една ирония: самият  - създал китарата, чрез която мнозина се изстреляха към славата - а оттам нерядко и право към гробищата, - добре си поживя до 94. Роденият през 1915 китарен кумир концертираше до XXI век. Неговият конкурент за цял живот Лео Федер пък почина на 21 март 1991 г., \"само\" на 81 г.", "date": "2017.07.23", "title": "Трябва ли музикантите непременно да умират млади? Не (ВИДЕО)"}
{"url": "http://clubz.bg/56484-na_fona_na_skandala_rusiq_iztegli_poslanik_kislqk_ot_vashington", "text": "Изтече мандатът на руския посланик в САЩ Сергей Кисляк, често свързван с предполагаемата руска намеса в американските избори, съобщи Ройтерс. Съветник-посланик Денис Гончар ще изпълнява функциите му до пристигането на наследника на Кисляк, написа в официалния си профил в Туитър посолството. Русия отзовава посланика си от САЩ? Очаква се Кисляк, който заема поста от 2008 г., да бъде заменен от руския заместник-външен министър Анатолий Антонов, но номинацията му все още не е одобрена от Кремъл.  Посланик Кисляк е свързан с обвиненията на САЩ, че Русия се е намесила в американските избори и кампанията \"Тръмп\" миналата година. В петък в. \"Вашингтон пост\" съобщи, че Кисляк е бил подслушан от американските разузнавателни служби да казва на своите началници, че е обсъждал по време на кандидат-президентската надпревара през 2016 г. свързани с кампанията въпроси, включително важни за Москва теми, със сегашния правосъден министър и главен прокурор на САЩ Джеф Сешънс. Сешънс, естествено, отрича да е водил подобен разговор.  Бившият съветник по националната сигурност на Белия дом Майкъл Флин беше принуден да подаде оставка през февруари, след като стана ясно, че не е разкрил съдържанието на свои разговори с Кисляк и е подвел американския вицепрезидент Майкъл Пенс за срещите си с руския посланик. ", "date": "2017.07.23", "title": "На фона на скандала: Русия изтегли посланик Кисляк от Вашингтон"}
{"url": "http://clubz.bg/56457-2100_goreshta_megavylna_udrq_franciq_s_nad_50_gradusa_po_celzij", "text": "Летните температури във Франция можат да достигнат и да надминат 50 градуса по Целзий до 2100 г., съобщи в. \"Индипендънт\". Това се казва в разпространен нов доклад на учени. Той е публикуван в специализираното издание Environmental Research Letters. Така ще бъде счупен мрачният рекорд от 2003 г. Тогава в град Конкерак, недалеч от средиземноморското пристанище Монпелие, бяха измерени 44,1 градуса. Тогава горещата вълна уби 15 000 души само във Франция и още 9000 в Европа. В резултат френските морги бяха препълнени с тела на починали хора. Ще става все по-горещо в страната, която е най-популярната туристическа дестинация в света, предупреждават специалисти. Те се опитват да прогнозират какво ще се случи, ако към края на века има гореща вълна, подобна на тази в началото му. Това ще стане възможно след десетлетия на глобално затопляне. Адски пек застрашава и пусjинни места като Долината на смъртта в САЩ, предупреждават учените. Там летните температури могат да се покачат с между 6 и 13 градуса по Целзий над измерените досега исторически рекорди. През последните десетилетия летните сезони във Франция са особено горещи. Те се характеризират с интензивни горещи вълни и рекордно високи дневни температури, изтъкват специалистите. Абсолютният рекорд както в страната, така и в Западна Европа, е поставен през 2003 г. А тогавашните августовски жеги във Франция и Централна Европа са обявени за гореща мегавълна поради изключителните си характеристики. Като използвали компютърни модели, учените се опитали да предвидят какво би се случило при такава мегавълна през 2100 г., когато се очаква средните температури да бъдат значително по-високи от днешните. Това ще стане в зависимост от парниковите емисии. Специалистите стигнали до извода, че рекордните максимални стойности във Франция лесно могат да скочат над 50 градуса в края на века. Те обаче се застраховат, че резултатите могат да не бъдат такива зарази вида растения в страната. Такива екстремални температури обикновено се наблюдават в пустинни региони. Учените разделили Франция на пет региона. Най-високи били прогнозираните покачвания на изток и на запад - съответно 12,9 и 12,2 градуса. На обратния полюс била областта Бретан -0 \"само\" с 6,6 градуса отгоре. В югозападният и средиземноморският региони скокът бил съответно 9,6 и 7,7 градуса. Глобалното затопляне води до намаляване на дъждовете, чийто резултат е адска суша. А сушата пък води до горски пожари, при които изгарят милиони тонове от най-горния слой на почвата. От което следва, че реколтата може да бъде почти изцяло съсипана. Другият ефект от пожарите и изгорялата почва е, че пепелта отива в реките, което прави водата им негодна за пиене.", "date": "2017.07.23", "title": "2100: Гореща мегавълна удря Франция с над 50 градуса по Целзий"}
{"url": "http://clubz.bg/56488-erdogan_se_zae_s_krizata_v_zaliva_i_%E2%80%9Enaprejenieto_mejdu_bratqta%E2%80%9D", "text": "Турският президент Реджеп Тайип Ердоган започна тази сутрин пътуването си до три страни от Персийския залив - Саудитска Арабия, Катар и Кувейт. Очаква се той да проведе разговори със саудитския крал Салман ибн Абдулазиз ал-Сауд, емира на Кувейт шейх Сабах IV ал-Ахмад ал-Джабер ал-Сабах и емира на Катар шейх Тамим бин Хамад ал-Тани, предаде БГНЕС. На 5 юни Саудитска Арабия, Обединените арабски емирства, Бахрейн и Египет обявиха скъсване на дипломатическите отношения с Катар, като обвиниха страната в подкрепа на тероризма и намеса във вътрешните им работи. Турция показа подкрепата си за Катар, след като парламентът одобри на два пъти разполагането на турски военни във военновъздушна база в емирството. \"Вашингтон пост\": ОАЕ са предизвикали кризата в Катар Преди да отпътува за региона, Ердоган обвини „враговете”, че нарочно „разпалват напрежение между братя”. Така мюсюлманите се наричат помежду си, но едно от обвиненията към Катар е именно подкрепа за „Мюсюлмански братя”, които са опозиция на някои от режимите в региона. Основната цел на двудневното посещение е създаването на диалог между страните, участващи в дипломатическата криза около Доха. От самото начало на кризата Анкара призовава страните за разрешаване на ситуацията чрез диалог. Дори по време на бизнес форум в Истанбул, Ердоган обърна внимание на този въпрос в пленарната зала. Той каза, че Турция полага всички усилия по отношение на кризата. По-късно в интервю за ВВС, турският лидер отбеляза, че \"Анкара плаща висока цена за конфликта в арабския свят.\" Арабската коалиция срещу Катар вече не настоява за спирането на \"Ал Джазира\" Преди броени дни страните от Персийския залив призоваха емирството да приеме шест принципа за борба с екстремизма и тероризма. От страната се иска още да договори план с конкретни мерки за тяхното изпълнение, с цел да се постигне решаване на ситуацията в Персийския залив. Четирите страни първоначално дадоха 13 изисквания за разрешаване на кризата, но Доха ги отхвърли. Арабската коалиция срещу Катар вече не настоява за спирането на \"Ал Джазира\"", "date": "2017.07.23", "title": "Ердоган се зае с кризата в Залива и „напрежението между братята”"}
