{"url": "http://clubz.bg/56019-telerik_sklyuchi_naj_golqmata_sdelka_za_naem_na_ofisi", "text": "Bиcoĸoтexнoлoгичнaтa ĸoмпaния \"Teлepиĸ\", ocнoванa oт бългapи, пoдпиca нaй-гoлямaтa нaeмнa cдeлĸa нa oфиc пaзapa в Coфия зa 2017 г., cъoбщиxa oт консултантската ĸoмпaния зa бизнec имoти Fоrtоn.  Дpyжecтвoтo, ĸoeтo сега e чacт oт aмepиĸaнcĸaтa Рrоgrеѕѕ Grоuр, e нaeлo 10 800 ĸв. м в Grаfіх Вuѕіnеѕѕ Сеntеr нa бyл. \"Цapигpaдcĸo шoce\" точно срещу The Mall. Това e почти цялата сграда - общата площ на офис частта е малко под 13 хил. кв. м, а търговските площи са 2200 кв. м. Инвеститор в новия център е компанията Bernard Investments, която притежава и управлява над 60 000 кв. м офисни и търговски площи в София. Сградата все още е в строеж и се очаква да бъде завършена през 2018 г. Стойността на сделката обаче не се съобщава.  „Πpeмecтвaнeтo щe пoзвoли нa \"Teлepиĸ\" дa oбeдини нa eднo мяcтo вcичĸи cвoи звeнa в Coфия. Πoдoбни cтъпĸи пpeз пocлeднитe гoдини пpeдпpиexa peдицa ĸoмпaнии в oблacттa нa виcoĸитe тexнoлoгии, cпoдeлeнитe ycлyги, финaнcoвия и фapмaцeвтичния ceĸтop“, се казва в съобщението на Fоrtоn. Софтуерната компания, създадена от четирима българи, бе продадена през 2014 г. за рекордните 262,5 млн. долара на aмepиĸaнcĸaтa Рrоgrеѕѕ Grоuр.", "date": "2017.07.10", "title": "\"Телерик\" сключи най-голямата сделка за наем на офиси"}
{"url": "http://clubz.bg/56020-avstriq_ne_pusna_turski_ministyr_na_teritoriqta_si", "text": "Австрия забрани на турския министър на икономиката Нихат Зейбекджи да влиза на нейна територия, предаде Ройтерс. Той искаше да присъства днес на отбелязването от страна на турската общност там на годишнината от неуспешния опит за преврат срещу президента Реджеп Ердоган. Планираното събитие е било \"много голямо\" и посещението е представлявало \"опасност за обществения ред и сигурността\", обяви говорителят на външното министерство във Виена. От Анкара все още няма коментар. На 7 юли Холандия взе същото решение. Там по същия повод искаше да дойде турският вицепремиер Тугрул Тюркеш. През миналата седмица Реджеп Ердоган също се оплака, че Германия не му е разрешила да говори пред сънародници в Хамбург, където той бе на срещата на Г-20. Тогава той заяви, че Германия се самоубива. Австрия е сред членките на ЕС, които най-остро критикуват Турция заради репресиите след опита за преврат на 15 юли 2016 г., при който загинаха 240 души. Виена настоява ЕС да прекрати преговорите с Анкара за членство. След неуспешния преврат Турция хвърли в затворите над 50 000 души, които сега очакват да бъдат съдени. Отстранени или уволнени от работа бяха около 150 000 души, сред които войници, учители и държавни служители. Те са обвинени за връзка с живеещия в изгнание в САЩ проповедник Фетхуллах Гюлен, когото Анкара смята за вдъхновител на бунта. Днешното решение последва спора през март между Турция и няколко европейски страни с големи турски общности. Сред тях са Холандия и Австрия, които забраниха митинги в подкрепа на Ердоган в навечерието на референдума от 16 април, който му даде огромни правомощия. През март обаче Нихат Зейбекджи посети Германия и държа речи в подкрепа на референдума пред сънародници.", "date": "2017.07.10", "title": "Австрия не пусна турски министър на територията си"}
{"url": "http://clubz.bg/56013-leten_shpionski_roman_s_uchastieto_na_gdbop_skype_i_viber", "text": "Главната дирекция \"Борба с организираната престъпност\" (ГДБОП) вече може да шпионира чат програмите като Viber и Skype и социалните мрежи, които ползваме. Това съобщиха днес десетки български медии. След гръмкото заглавие много от тях уточняват, че става въпрос за нов софтуер, с който могат да се четат данни от мобилни телефони. Отговорите са в подробните описания в към обществената поръчка, които можете да видите тук: Ясно е посочено например, че са нужни \"комплект кабели и накрайници за физическо и логическо анализиране на различни мобилни устройства. Софтуерът трябва да чете и анализира \"лог файлове\". Сред изискванията в самата обществена поръчка пък има назовани конкретни програми: Други търсени функции са възможността да се извличат SMS-и и MMS-и, отваряне на контактите, четене на СИМ картите и картите памет, анализирането на картинки, видео, звукови и всякакви други файлове от устройствата. сваляне на информация от мобилни устройства, иззети като веществени доказателства, а не за събиране на информация чрез отдалечен достъп. Обществената поръчка е имала само един кандидат - местен представител на Oxygen Forensics, и за под 18 хил. лева без ДДС те са продали своя пакет Oxygen Forensic Analyst. Който поне по   им има всички гореизброени функции. Но нито една от трите програми в пакета . Поне не във възприетия смисъл на думата. Нито една от програмите   тези данни да   от телефона или таблета ви от разстояние. От обществената поръчка Всъщност трите програми в пакета не правят дори нещо толкова специално. SQLite Viewer е програма за отваряне на специфични файлове с данни като .sqlite и .db. В тях се държат оперативните данни на много програми за операционната система Android. Втората програма - Android Root - опростенчески казано, ви дава пълен административен достъп до устройството и файловете с него. Plist Viewer пък е за разглеждане на .plist файлове, ползвани от продуктите на Apple - iPhone и iPad. Той не би могъл да разбие например криптирането в по-новите версии на iOS, с което се озориха и службите в САЩ. Всяка от тези програми има безплатни варианти - можете да \"отключите\" Android телефона си след половин час ровене в Google, а програми, които четат .sqlite или .plist файлове, има всякакви. Защото поне според твърденията на Oxygen Forensics техните програми правят всяко от тези неща далеч по-бързо и ефективно. Кратка разходка в Google показва, че дори по-старият вариант на софтуера им - Oxygen Forensics Suite - върши тази работа бързо, ефективно и удобно и несъмнено ще помогне на спецполицаите от ГДБОП, когато са иззели, конфискували или открили устройства на заподозрени.  Но не и да ви шпионират чатовете и социалните мрежи от разстояние.", "date": "2017.07.10", "title": "Летен шпионски роман с участието на ГДБОП, Skype и Viber"}
{"url": "http://clubz.bg/56024-bqgaj_skrij_se_syobshti_kakvo_se_pravi_pri_teroristichna_ataka", "text": "Четириминутен видеоклип с насоки за реакция при терорисична атака беше разпространен от антитерористичната полиция във Великобритания. Видеото се концентрира около три основни момента: бягай, скрий се, съобщи. Съветите включват насоки за бягство при възможно нападение: Ако няма безопасен път за бягство, британските власти съветват да се потърси скивалище: Последната ключова стъпка според насоките на антитерористичните власти е съобщаване за атаката: Във видеото е изтъква, че е ключово да се следват инструкциите на властите, за да се избегнат инциденти при акциите за задържане на нападателите. Клипът е сниман в хотел и е разпространен в сезона на летните почивки, но няма конкретна заплаха за почиващите, казват властите. Скот Уилсън, национален координатор на международната консултантска организация за защита и подготовка, специализирана в борбата срещу тероризма, коментира: Министърът на националната сигурност Тарик Ахмад също подчерта, че мярката е превантивна: През последните месеци във Великобритания бяха осъществени няколко терористични атаки. Бомба на концерт на американската певица Ариана Гранде отне живота на 22 души, голяма част от които тийнейджъри, и рани над 60. При атентат в Лондон пък загинаха 7 души, а 48 пострадаха. Две седмици по-късно микробус се вряза в голяма група хора пред джамия в британската столица, отново оставяйки жертви и ранени.", "date": "2017.07.10", "title": "Бягай, скрий се, съобщи - какво се прави при терористична атака"}
{"url": "http://clubz.bg/56025-angelkova_zatvarq_zavedeniqta_na_%E2%80%9Ekabakum%E2%80%9C_vyv_varna", "text": "Три заведения на плажа „Кабакум - централен“ край Варна ще бъдат затворени, заяви министърът на туризма Николина Ангелкова, която се включи в проверка за състоянието на пясъчната ивица. Договорът с бившия наемател на плажа бе прекратен през миналата година заради редица нарушения. Нов наемател е избран, но той още не стопанисва ивицата, тъй като търгът се обжалва от един от участниците. След получени сигнали, че заведенията работят, министерството е сезирало Дирекцията за регионален строителен контрол и община Варна да се предприемат незабавни действия по събаряне на заведенията или да се спре доставката на ток и вода. По казуса с плажа „Нестинарка“, на който летовниците са принуждавани от стопанина задължително да плащат 10 лева за шалте към иначе евтините шезлонги по 36 стотинки, министърът коментира: Комисията за защита на потребителите ще излезе с решение за нелоялна практика срещу концесионера на „Нестинарка“ - софийската фирма \"Перла турист\". Това нарушение се наказва с глоба от 1000 до 30 000 лева, а при повторно нарушение санкцията набъбва до 50 000 лева.", "date": "2017.07.10", "title": "Ангелкова затваря заведенията на „Кабакум“ във Варна"}
{"url": "http://clubz.bg/56029-invitro_procedurite_neuspeshni_zaradi_bavno_finansirane", "text": "Заради забавено финансиране инвитро процедурите не са достатъчно успешни. Това е заключението на Сметната палата след направен  Проверката, обхванала периода от началото на 2014 г. до юни 2016 г., заключава, че забавеното финансиране удължава срока между отделните инвитро процедури, което намалява вероятността за успех, отчитат от Сметната палата. Планираните средства за финансиране на дейностите по асистирана репродукция за одитирания период са постоянна величина, около 12 000 000 лв., и са незначителни спрямо планираните разходи по бюджета на МЗ, около 3 на сто за целия период на одита. През 2015 г. издадените заповеди за финансиране са с 364 повече от тези през 2014 г., с което целевата стойност е преизпълнена с 806 бр., или 26,9 на сто. Към 30.06.2016 г. изпъленението на издадените заповеди е 48 на сто. През май правителството взе решение да финансира инвитро процедурите без ограничение, но решението още не се прилага практически заради необходимостта от промени в редица нормативни актове. Затова пък одиторите установяват, че в Центъра въобще няма разработен и установен ефективен механизъм за проследяване на резултата от извършените процедури по асистирана репродукция. Създаденият Обществен съвет към Центъра не изпълнява възложените му функции и не допринася за подпомагане на дейността на директора. Центърът за асистирана репродукция е извършил 35 на сто от всички инвитро процедури в страната. Това са малко над 7500 процедури за 2,5 години, които са стрували под 30 млн. лева. В резултат са родени 2171 деца. Отговорност за управленските решения през одитирания период по смисъла на Закона за финансовото управление и контрол в публичния сектор носят министрите на здравеопазването: - д-р Таня Любомирова Андреева-Райнова (от 31.05.2013 г. до 29.07.2014 г.) - д-р Мирослав Ненков Ненков (от 5.08.2014 г. до 07.11.2014 г.) и - д-р Петър Стефанов Москов (от 07.11.2014 г. до края на одитирания период) и директорите на Центъра за асистирана репродукция: - д-р Николай Любомиров Лалев (от 18.03.2009 г. до 11.03.2014 г.) и - д-р Мария Богоева Дорандилова-Георгиева  (от 11.03.2014 г.), заключават от Сметната палата.", "date": "2017.07.10", "title": "Инвитро процедурите - неуспешни заради бавно финансиране"}
{"url": "http://clubz.bg/56027-iznosyt_ni_kym_strani_izvyn_es_skochi_s_42", "text": "Износът на България за страни извън ЕС се увеличава с 26% през периода януари - май 2017 г. в сравнение с първите пет месеца на 2016 г. По данни на Националния статистически институт сме пласирали стоки на стойност 7,2 млрд. лв.  Само през май експортът нараства с 42% спрямо същия месец на предходната година и е в размер на 1,59 млрд. лв. Въпреки положителните външнотърговското салдо е отрицателно в размер на 1,4 млрд. лв., тъй като вносът расте изпреварващо. За периода януари - май 2017 г. той се увеличава с 34.8 на сто до 8,64 млрд. лв. С по-бавни темпове се увеличава износът ни страни от ЕС – 8,6% за януари - април 2017 г. спрямо същия период на 2016 г. В абсолютни стойности обаче той традиционно е доста по-голям от експорта извън съюза – 10,4 млрд. лв. Вносът от ЕС се увеличава с 11.3% и достига 11,75 млрд. лв. Най-много са стоките от Германия, Румъния, Италия, Испания и Гърция.", "date": "2017.07.10", "title": "Износът ни към страни извън ЕС скочи с 42%"}
{"url": "http://clubz.bg/56034-motoryt_na_putin_bil_polufejk_novina", "text": "В Кремъл нарекоха \"полуфейк нюз\" (полуфалшива новина) съобщенията, че президентът Владимир Путин има японски мотоциклет, съобщи Нюз.Ру. В неделя Путин посетил международното изложение \"Иннопром\" в град Екатеринбург. По едно време той се спрял на щанда на мотоциклетите \"Мицубиши\". Когато му показали новия модел, президентът заявил следното: Журналистите веднага обърнали внимание на тези думи, като си припомнили какви превозни средства Путин е декларирал в доходите си за 2016 г. Според документите той притежава само две коли - \"ГАЗ М21\", \"Нива\", както и едно ремарке \"Скиф\". От опозициянния телевизионен канал \"Дожд\" потърсиха днес говорителя на Кремъл Дмитрий Песков за коментар. И допълни, че Путин никога не е говорил нищо за \"Мицубиши\", а за \"Кавазаки\". Това е друга японска марка мотоциклети. На една от публикуваните в сайта на Кремъл снимки се вижда как Путин е застанал до мотоциклет \"Кавазаки\". Няма или поне не е публикувана снимка на президента до \"Мицубиши\". Въпреки това, в декларацията на президента не фигурира никакъв мотоциклет.", "date": "2017.07.10", "title": "Моторът на Путин бил полуфейк новина"}
{"url": "http://clubz.bg/56032-pochina_ilq_glazunov_sybral_hristos_i_stalin_v_socrealizma", "text": "На 88-годишна възраст в неделя е починал Иля Глазунов — художник, приживе завоювал официалното признание и статут на национална гордост на Русия. Народен художник на СССР, академик на Руската художествена академия, основател и безсменен ректор на Руската академия за живопис и скулптура, създател на хиляди платна… Едва ли в Русия ще се намери друг живописец, чиято слава да може да се сравни с тази на Глазунов — освен всичко друго, Иля Сергеевич първи в руското изобразително изкуство се научи да превръща своите изложби в шоу. Опашка за изложба на Глазунов — това беше верен белег за късната съветска епоха. Обикаляща два пъти гигантската сграда на московския Манеж, навалицата не изчезваше независимо от студа и снеговалежа. На опашката, не по-малка от тази пред Джокондата, се редяха представители на всички съсловия – от студенти и гимназисти, до работници, инженери и учители. Последната изложба на Глазунов в Манежа беше преди три години. Вход свободен. А в живота му, изпълнен с борба, имаше непримирими противоречия — ту с властите, ту с гилдията (чието мнение, впрочем, Иля Глазунов предпочита да не забелязва). Роден на 10 юни 1930 г. в Ленинград, майка му е дъщеря на статски съветник, а баща му историк, произхождащ от богато търговско семейство. В блокадата губи родителите си. Самият той, 12-годишен, е изведен от града по леда на Ладожското езеро. Завърнал се, през 1951 бъдещият художник постъпва в Ленинградския институт за живопис, скулптура и архитектура „И. Е. Репин“ (бившата Императорска художествена академия). Първите известни графични цикли на Глазунов — „Град”, „Образи от  Русия”, но преди всичко илюстрациите към Достоевски – представили младия художника като вещ в академическото рисуване и удостоили го с Гран при на международния конкурс в Прага през 1956-а. А след година 80 негови графики — небивало събитие за начинаещ художник — били изложени в Централния дом на работниците в сферата на изкуствата в Москва. Животоописанието му от онова време все повече напомня на апокриф. По спомени на някои съвременници, още първата му изложба го прославила. Според мемоарите на други, тя не му помогнала много: Глазунов изпаднал в немилост, след като като дипломна работа предложил картината си „Пътищата на войната”. На платното било изобразено отстъплението на съветските войски през 1941 г. и началството на института било против: В този случай важна е не толкова оценката, колкото обстоятелството, че критиците все по-често започват да обръщат внимание на това какво изобразява Глазунов, а не как. В крайна сметка той предлага за дипломна работа друга картина, а тази изложил в Манежа. На петия ден изложбата е закрита, а картината, по едни сведения веднага изгорена, а по спомените на художника – откупена от Военния музей, където била изгубена. Но през 80-те авторът я възстановява. В историята на съветското изкуство влиза и платното „Мистерията на XX век“, от 1987 г., в което Глазунов изобразява най-големите политически лидери и дейци на литературата и изкуството на столетието. Сред героите на картината се оказва и Солженицин, по онова време забранен в СССР. Ето как коментира това самият художник: Проблемите действително се изразяват в мигновена забрана за показване на картината, но е трудно да се повярва, че заплахите са били реални: през почти целия си съзнателен живот Иля Глазунов има официален ангел-пазител — авторът на химни Сергей Владимирович Михалков. Двамата се запознават през 1958-а. Михалков представя художника на министъра на културата на СССР Екатерина Фурцева, а от нея Глазунов веднага получава квартира и 40-метрово ателие. Високото покровителство по онова време гарантирало немислимите за други художници задгранични командировки и специални поръчки — Глазунов рисува портрети на съветски герои и италиански кинозвезди, позират му Фелини, Сикейрос, кралят на Швеция Густав и Йосиф Кобзон. Когато през 2015 г. става известно, че реставрираният по проект на Глазунов 14-и корпус в Кремъл ще бъде разрушен, художникът, разбира се, се оплака: Но и в Кремълския дворец има зала, декорирана от Иля Глазунов заедно със сина му Иван. Привързаността на художника към соцреалистическия мейнстрим, православно-националния патос в картините му и активното, ако не и войнствено, неприемане на авангарда и абстрактното изкуство във всичките му проявления, изглежда само засилват позициите на Глазунов. Той не се страхува да се прочуе като ретрограден – и в днешна Русия това бе оценено, а усилията му възнаградени: през 2004 г. срещу  Пушкинския музей на изобразителните изкуства бе открита собствена картинна галерия на Иля Глазунов. В нея винаги има много народ.", "date": "2017.07.10", "title": "Почина Иля Глазунов, събрал Христос и Сталин в соцреализма"}
{"url": "http://clubz.bg/56031-cvetan_vasilev_sedqnkata_za_ktb_pri_prezidenta_prikriva_peevski", "text": "Бившият изпълнителен директор на КТБ и обвиняем Цветан Василев   публикуваните стенограми от консултациите в президентството, свързани с фалита на банката. Василев изтъква, че във втората стенограма всички са единодушни, че става въпрос за криминална атака срещу банката, но пропускат да кажат, че фронтът на тази атака се отваря от прокуратурата и ДАНС. Василев поставя й въпроса защо КТБ не е била подкрепена, при положение че дори сега повечето български банки имат по-лоши активи от нейните преди атаката. Според Василев консултациите трябва да прикрият \"натвореното от прокуратурата и службите заради желанието на клана, олицетворяван от Пеевски, да притежава това, което е контролирано от банката и чието придобиване е финансирано от нея\". Банкерът изтъква, че името на Делян Пеевски не се споменава нито веднъж, защото и тогава, и сега е табу. Василев и още 18 души са привлечени като обвиняеми за фалита на КТБ. Повече от 2 години бившият шеф на КТБ се укрива в Сърбия. Той е обвинен като ръководител на организирана престъпна група, като предвиденото наказание е лишаване от свобода от три до десет години. Другото обвинение срещу Цветан Василев е за длъжностно присвояване в особено големи размери, което се наказва с лишаване от свобода от десет до двадесет години. Ето пълния текст на публикуваното от Василев:", "date": "2017.07.10", "title": "Цветан Василев: Седянката за КТБ при президента прикрива Пеевски"}
{"url": "http://clubz.bg/56023-evroparlamentyt_plashi_da_blokira_sdelkata_za_brekzit", "text": "Мнозинството от евродепутатите предупреждава, че няма да пусне споразумение за \"Брекзит\"\", ако бъде прието   за бъдещите права на европейците на Острова. Евентуалната сделка за раздялата между Обединеното кралство и ЕС не може да мине без одобрението на Европейския парламент. Те заявяват, че са готови да блокират и евентуално удължаване на двегодишния срок за постигане на споразумение за излизане на Великобритания от ЕС, който изтича на 29 март 2019 г. Автор на  , публикувано в британския \"Гардиън\", е лидерът на либералите Ги Верхофстад, който е водещият представител на парламента в преговорите за \"Брекзит\". Освен от него то е подписано от Манфред Вебер (Европейска народна партия), Джани Питела (\"Социалисти и демократи\"), Франциска Келер и Филип Ламбертс (\"Зелените\") и Габриеле Цимер (Обединена европейска левица/Зелена северна лига). Сред подписалите липсват представители на третата по големина група - на Европейските консерватори реформисти, която е доминирана от британски и полски консерватори, но където членуват и българите Николай Бареков (\"България без цензура\") и Ангел Джамбазки (ВМРО). Авторите на писмото наричат предложението на британската министър-председателка Тереза Мей \"мокра запалка\". Те посочват, че то ще направи от европейците втора категория граждани в Обединеното кралство, след като то напусне ЕС. Те упрекват Великобритания като \"радетелка на бюлократизма\" в очевиден отговор на същите британски обвинения към ЕС. Позицията на ЕС, представена от неговия главен преговарящ Мишел Барние, предполага всички граждани на съюза да запазят изцяло правата си във Великобритания, придобити преди \"Брекзит\" и напълно реципрочно третиране на британските граждани, останали да живеят в ЕС. Обратно, предложението на Мей предвижда Великобритания да третира европейците като граждани на \"трети страни\", когато тя напусне ЕС. Писмото посочва, че според британската позиция европейците ще загубят сегашното си право да гласуват в местни избори в Обединеното кралство, членовете на семействата им ще бъдат подложени на изискването за минимален доход, молбите за статут на уседналост на съпрузите ще бъдат разглеждани поотделно, не е ясно какъв ще е статутът на \"бебетата, родени след \"Брекзит\". Британското предложение освен това оставя ред открити въпроси, казват авторите - като например дали студентите от континента ще трябва да плащат по-високи университетски такси на Острова, ако са кандидатствали преди \"Брекзит\"; дали квалификациите на европейските лекари ще продължат да бъдат признавани. Следващият кръг на преговорите е насрочен за идния понеделник, 17 юли.", "date": "2017.07.10", "title": "Европарламентът плаши да блокира сделката за \"Брекзит\""}
{"url": "http://clubz.bg/56016-7_obvinqemi_za_padnaliq_hotel_na_georgi_gergov", "text": "Окръжната прокуратура във Варна внесе във Варненския окръжен съд обвинителен акт срещу  на 4-ма работници, участвали в събарянето на хотел „Вероника“ в курорта „Слънчев ден“ край Варна, пишат от обвинението. Мажоритарният собственик на комплекса и на \"Международен панаир Пловдив\" Георги Гергов обаче не е сред тях.  Както Клуб Z писа, на 9 април 2015 г. работниците Борислав Стефанов, Манол Манолов, Тодор Тодоров и Йосиф Стефанов намериха смъртта си, след като са събаряли на ръка по тъмно и при доста съмнителни обстоятелства 11-етажния хотел с разрешително за \"реконструкция и основно обновяване\". След продължило 2 години разследване окръжната прокуратура обвинява седмината в причиняване на смъртта на повече от едно лице поради немарливо изпълнение на занятие или друга правно регламентирана дейност (чл. 123, ал. 3, предл. 2, във връзка с ал. 1 от НК). Строителният надзорник  от фирма „Инекс консулт“ ООД е бил консултант, изпълняващ строителния надзор и координатор по здравословни и безопасни условия на труд по договор, сключен между „Инекс консулт“ ООД като изпълнител и „Международен панаир Пловдив“ АД като възложител. Предмет на договора между двете дружества били ремонт, реконструкция, модернизация и основно обновяване на хотелите „Вероника“, „Мираж“ и административна сграда, както и ново строителство на ваканционни имоти в курорта „Слънчев ден“. От същата фирма подсъдима е и експертката по строителен надзор  Подсъдими са и инспекторът по здраве и безопасност в „Планекс“ ООД и координатор по здравословните и безопасни условия на труд  ., техническият ръководител на обекта  ,   от фирма „Бултранспорт груп“ ЕООД, подизпълнител на обекта, който бил координатор по здравословни и безопасни условията на труд и отговорник на обект „Вероника“, управителят на „Дигинг“ ЕООД  като фактически подизпълнител на „Бултранспорт груп“ ЕООД и   който бил координатор по здравословните и безопасни условията на труд, наел работниците за разчистване на останките от съборения хотел „Мираж“. Анализът на събраните по делото доказателства сочи, че в нарушение на законовите норми е дадена положителна оценка за съответствие от подсъдимата Виолета Д. в частта конструкции, план за безопасност и здраве и план за управление на строителни отпадъци в инвестиционния проект. Такава оценка дал и подсъдимият Валентин П. за целия инвестиционен проект, без той да съдържа конструктивен и технологичен проект на процесната сграда по част „Конструктивна“. Не били изрично посочени подлежащите на премахване конструктивни елементи на хотела и как това ще се отрази на останалите елементи с носещи функции. Липсвал и проект-схема за временното подпиране на съществуващата конструкция по нива и елементи по време на премахването. Не били посочени технологията, редът и последователността на демонтиране, както и механизацията, която ще се използва. Подсъдимите Валентин Т., Мехнур М., Пламен Н. и Йовко Р. са допуснали на строителната площадка работниците, които не били специално инструктирани и обучени за работните процеси. Те не предотвратили извършването на разрушаване чрез багерно-сапанното дърпане на конструктивните елементи от операторите на строителната техника на „Дигинг“ ЕООД. Подсъдимият Георги Г. обещал на работниците бонус от 5000 лева за тези, които ръчно влязат с къртачи да срежат колоните на първия етаж на хотел „Вероника“. Самият той се изкачил по склона над хотела, за да гледа работата и да сигнализира... ако сградата започне да пада. Отишлите в хотела работници започнали да къртят бетона около носещите колони. След като арматурата била оголена, един от тях започнал да я реже. В този момент сградата рухнала и затрупала четиримата работници. Ако подсъдимите бъдат признати за виновни, предвиденото в закона наказание за това престъпление е лишаване от свобода от 3 до 10 години. Бизнесменът Георги Гергов с неохота \"влезе\" под светлината на прожекторите, след като собственикът на \"Овергаз\" Сашо Дончев разказа за среща в офиса му в ЦУМ с главния прокурор Сотир Цацаров. Според Дончев при домакинстваната от Гергов среща той е бил обект на намеци - защо му е да издържа карикатуриста Христо Комарницки, телевизия Би Ай Ти и партия \"Да, България\", след като си има  Георги Гергов яростно зае позицията на Цацаров, но бе изключен от ИБ на БСП заради осветената случка, станала известна като \"ЦУМ-гейт\".", "date": "2017.07.10", "title": "7 обвиняеми за падналия хотел на Георги Гергов"}
{"url": "http://clubz.bg/56039-izrael_obqvi_soros_za_zaplaha", "text": "Външното министерство на Израел разпространи днес изявление, осъждащо американския милиардер Джордж Сорос, предаде Ройтерс. Агенцията изтъква, че тази стъпка вероятно цели да сближи страната с Унгария преди посещението в Будапеща идната седмица на израелския премиер Бенямин Нетаняху. Сорос - евреин, роден в Унгария, харчещ голяма част от богатството си за финансиране на демократични и правозащитни групи, постоянно е на мушката на дясното правителство в родината си. Главна причина е подкрепата му за по-голямото отваряне към имиграцията. Унгарският премиер Виктор Орбан подкрепи кампанията, обявяваща богаташа за враг на държавата. Според еврейски и други организации тази кампания подхранва антисемитизма. Сорос, който рядко отговаря на атаките срещу себе си, не е коментирал билбордовете. Унгарски еврейски групи и \"Хюмън райтс уоч\", която частично е финансирана от него, обаче осъдиха нападките, като заявиха, че те  . Много от плакатите са разкрасени с антисемитски графити и дори с думите \"смрадлив евреин\". Израелският посланик в Унгария разпространи изявление, осъждащо капанията, като заяви, че тя  . Това очевидно е припомняне за участието на Унгария в депортирането на 500 000 евреи по време на Холокоста. Часове след изявлението на посланика през уикенда обаче външното министерство на Израел разпространи \"разяснение\", в което се казва, че Сорос е легитимен обект на критика. Говорител на фондация \"Отворено общество\" на Сорос засега не е отговорил на молбата на Ройтерс за коментар. Необичайното разяснение от страна на израелското външно министерство на изказванията на един от посланиците му става дни преди Нетаняху, който освен премиер изпълнява функциите и на външен министър, трябва да дойде на визита при Орбан. Обикновено Израел бързо осъжда антисемитизма или заплахите за еврейските общности където и да било по света. Освен че изтъква това в изявлението, Тел Авив е решил да се фокусира върху заплахата, която смята, че Сорос представлява за израелската демокрация. Сред финансираните от милиардера организации са \"Хюмън райтс уоч\", която често критикува израелската окупация на Западния бряг на река Йордан и политиката на страната към палестинците. Подобно на Унгария, Израел също прие закони, които се опитват да ограничат влиянието на неправителствени организации, получаващи голяма част от парите си от чужбина. Тел Авив и Будапеща за кратко бяха на нож през юни, след като Орбан похвали Миклош Хорти - унгарския кралски регент, като го нарече \"изключителен държавник\". Хорти е бил съюзник на Хитлер, а по негово време през 20-те и 30-те г. на ХХ век е прието антиеврейското законодателство. Той е сътрудничел на германците при депортирането на унгарските евреи по време на Холокоста. Първоначално Израел изрази тревога, но след това бързо прие обяснението на правителството в Будапеща, че Орбан проявява нулева толерантност към антисемитизма и изобщо не е намекнал, че Хорти е направил нещо положително. Добрите отношения между Нетаняху и Орбан предизвикаха учудване в ЕС, където унгарският премиер е смятан за противник на либерализма. Партията му оряза свободата на печата и затруднява усилията на ЕС в справянето с миграционната криза. Унгарското правителство води преговори с Израел за закупуването на предпазни огради, които да не позволяват на мигрантите да влизат. Израел пък иска по-добри отношения с държави, които се надява да заемат неговата страна при дискусии в ЕС, в които той е подложен на критики.", "date": "2017.07.10", "title": "Израел обяви Сорос за заплаха"}
{"url": "http://clubz.bg/56022-cacarov_politicheskiqt_marketing_iz_romskite_mahali_da_prestane", "text": "Законът трябва да е равен за всички, всяко нарушение трябва да бъде наказано и да престане този политически маркетинг из ромските махали. Това каза днес главният прокурор Сотир Цацаров по повод последните избухвания на етническо напрежение в Асеновград и Смолян.  Обвинител № 1 е в морския град във връзка с конференция на Висшия съдебен съвет (ВСС), която се провежда в   Според Цацаров напрежението е в резултат от дълго насаждано, толерирано, дори и подклаждано съзнание за пълна безнаказаност. Главният прокурор взе отношение и по променената в парична гаранция мярка за неотклонение на хулигана от Несебър, който наби незрящи туристи. Оказа се, че глаукомата не е пречка да шофираш, не е пречка да посегнеш на незрящи и да се държиш по-най-безобразния начин и да извършиш всички тези дивотии   Тя обаче се оказа пречка да си в ареста. Такива хора безчинстват по улиците и после, като им се повдигне обвинение, се сдобиват с папка с медицински. Така главният прокурор обясни случая с 21-годишния Тодор Маринов, който представи в съда цял каталог с болести, които го освободиха от ареста. Той се зарече обвинителният акт по мегаделото за КТБ да влезе в съд до 20 юли, т.е. преди съдебната ваканция. Такова обещания бе направил и шефът на спецпрокуратурата Иван Гешев, който води разследването.  Цацаров каза днес, че стенограмата \"не е изненада\" за него, защото е бил там, и сега прокуратурата би казала същото.", "date": "2017.07.10", "title": "Цацаров: Политическият маркетинг из ромските махали да престане"}
{"url": "http://clubz.bg/56026-radev_sreshtu_kabineta_narochno_bavqt_iztrebitelite", "text": "Това стана ясно от думите на президента Румен Радев, който говори пред медии, цитиран от БНР, след като взе участие в конференцията „Отбранителна и аерокосмическа индустрия и изследвания\" в София. В петък премиерът Бойко Борисов заяви, че трябва да се купят изтребители и е важно те да бъдат нови. Обсъжданите в момента оферти са за нови самолети \"Грипен\", нови изтребители \"Юрофайтър\" от Италия или F-16 втора ръка от Португалия. На въпрос има ли разминаване между институциите по въпроса за новите изтребители и това няма ли да забави преговорите, Радев каза, че вижда пълен хаос в това отношение. Президентът не вижда смисъл и в свикването на нов Консултативен съвет по националната сигурност по темата.  При предишните процедури, свързани със закупуване на нови самолети за армията, финансовата рамка бе около 700 млн. лв. за 8-9 машини. При одобрения от Народното събнатие план, действащ в момента, рамката е за 1,5 млрд. лв. По думите на държавния глава обаче споменатите от него нови изтребители биха стрували \"много над 1,5 млрд. лева за 8 нови самолета\". В конференцията \"Отбранителна и аерокосмическа индустрия и изследвания\", която държавният глава откри, участва Елжбета Биенковска, еврокомисар с ресор \"Вътрешен пазар, промишленост, предприемачество и малки и средни предприятия\". , каза Радев в словото си пред аудиторията. По думите му обаче липсата на коопериране между страните в ЕС в областта на сигурността и отбраната води до годишни загуби от между 25 и 100 млрд. евро. По думите му основните бойни системи на ЕС наброяват 178 хиляди типа, докато в САЩ те са само 30. Вицепремиерът Томислав Дончев, който също бе на форума, изчисли, че ако ЕС има обща политика, могат да се спестят около 30% от общите разходи за отбрана в ЕС. Еврокомисар Биенковска каза, че фондът ще заработи през следващия програмен период - след 2020 г., и той ще се отнася не само за големите компании, но за всички по веригата за покупка на военно оборудване. \"Няма нужда всяка държава да харчи за всяко нещо, когато харчим заедно, ще сме по-ефективни\", каза още тя.", "date": "2017.07.10", "title": "Радев срещу кабинета: Нарочно бавят изтребителите"}
{"url": "http://clubz.bg/56037-dsb_za_paleja_tova_sa_metodi_na_bkp_bsp_otricha_da_ima_neshto_obshto", "text": "В специална декларация ДСБ коментира запалването на крана, предназаначен за демонтиране на паметника пред НДК. От партията изтъкват, че това са методи от нелегалния период на БКП. В същото време в лаконична декларация БСП се разграничи от палежа и го осъди като вандализъм. Ето какво се казва в декларацията на ДСБ: От своя страна БСП се разграничи от опитите да се внуши, че партията има нещо общо с подпалването на крана, демонтиращ паметника \"1300 години България\". И поиска извършителите да бъдат установени и наказани. Това бе и първата реакция от партия по случая, след като в събота срещу неделя през нощта кранът се запали. МВР разследва случая, но все още няма заподозрени. Заради акта от Столичната община съобщиха, че демонтирането на монумента ще се забави със седмица. Социалистите и техни симпатизанти бяха \"заподозрени\", че могат да имат нещо общо с палежа покрай това, че например депутатката Нона Йотова от левицата се появи миналата седмица на митинга в защита на монумента до НДК. Никой не е обвинил директно БСП, но в социалните мрежи изобилстваше от коментари за партизанското минало на партията и използваните в историята им подобни методи. Водещият по БНР Петър Волгин пък откровено подкрепи палежа на крана, наричайки действието \"легитичен акт на съпротива срещу престъпните действия на властите в София\". Това на свой ред предизвика вълна на недоволство и призиви за отстраняване на журналиста от обществената медия, където заплати се получават от данъци. Разбира се, имаше и подкрепящи Волгин и изявленията му.", "date": "2017.07.10", "title": "ДСБ за палежа: Това са методи на БКП. БСП отрича да има нещо общо"}
{"url": "http://clubz.bg/56035-levicharskiqt_patos_sybira_auditoriq_slujbata_na_putin_finansi", "text": "Това изказване   е добър повод да си припомним, че крайното левичарство е обикновен бизнес - и то не по-лош от останалите. Познавам Волгин още от студент и зная много добре, че споделя(ше) умерени либерални възгледи, макар че като журналист традиционно залага на екстравагантни и крайно провокационни \"фойерверки\", за да събира слушатели. През 90-те години водеше предаване, в което се подиграваше с вярващите и религията, по-късно се изяви като бунтар срещу \"гнета\" на СЕМ, отново фокусиран върху нестандартния език - откъдето си спечели прозвището Пешо В*гината... В България в продължение на десетилетия стоеше празна нишата на левия радикализъм. Омерзението от десетилетията, през които само комунистическото ляво беше разрешено, изхабения - включително поколенчески - потенциал на \"лявата\" БСП, липсата на българска левичарска традиция от периода след 1968-ма - всичко това остави пространството на крайната левица напълно пусто след 1990 г. Всъщност, това пространство е важно за обществата от този тип, към които принадлежи от доста време и България - крайната левица е призвана да \"изпуска парата\" от котела на немилосърдния капитализъм, особено ако последният не е смекчен от една коригираща пазара социална държава. Беше въпрос на време вакуумът в крайното ляво да бъде запълнен от две страни. От едната, в крайно лявото се развиха периферни малки организации на автентични леви активисти като \"Хаспел\" и \"Солидарна България\". От друга, в празната лява ниша предприемчиво се настаниха хора като Волгин, които правят успешен бизнес с левичарското говорене. Бизнесмените ще ги познаете по това, че съчетават \"полезното с приятното\" - комбинират несъвместими в нормална политическа среда възгледи и пристрастия. От една страна те са \"радикално леви\" - подкрепят вандалите в Хамбург и край паметника на НДК, а от друга - подкрепят ентусиазирано архи-консервативната, всъщност ретроградна великодържавна политика на Путин. Участват лично и активно в кремълската хибридна война срещу България. Левичарският патос събира аудитория, а службата в полза на Путин - финансови ресурси. Така левичарството и национализмът, анти-капитализмът и обслужването на ретроградната империя съжителстват мирно и в приповдигнат патос. Не му се сърдете на Волгин - нищо лично, нищо принципно. Да не си мислите, че мразеше християнството, когато псуваше на майка религията и светиите? Да не смятате, че естетът Волгин се бе превърнал в невъзпитан простак, когато \"в*гина\" беше сред най-меките му думи в ефир? Така е и сега - обикновен занаятчия, грантаджия. Само че не от публично регистрирани източници за финансиране. Финансирането на имперските хибридни проекти е тайнство - е, не чак толкова мистично колкото църковните, но все пак тайнство. Не му търсете нито счетоводството, нито данъчното облагане...  ", "date": "2017.07.10", "title": "Левичарският патос събира аудитория, службата на Путин - финанси"}
{"url": "http://clubz.bg/56036-fandykova_prizova_zashtitnicite_na_pametnika_pred_ndk_da_naberat_sredstva", "text": "Работим по версията охранителят на крана, демонтирал паметника „1300 години България“, да е съпричастен към запалването му. Това каза директорът на СДВР старши комисар Ивайло Иванов пред журналисти във връзка с опожарения кран, който трябваше да демонтира паметника пред НДК, предаде \"Фокус\". По думите му 42-годишният пазач в момента се проверява, но все още е разглеждан в качеството си на свидетел на случилото се. „Все още нямаме заподозрени по случая“, допълни Иванов. Другите версии са за вандализъм или че случаят е свързан с някои от протестиращите срещу демонтажа на паметника. Иванов поясни, че е направен първоначален оглед на местопроизшествието, в който са ангажирани много сериозен брой служители. „Бяха иззети камерите от общинска полиция и на тях не можахме да установим мятането на т. нар. коктейл „Молотов“. Това наложи извършване на повторен оглед днес, за да може да изясним причината на запалването“, коментира директорът на СДВР. Той допълни, че се  . Ст. комисар Ивайло Иванов коментира, че по-скоро се клони към версията, че кранът е полят вътре с нещо и извършителят е бил вътре зад загражденията. Според него извършителят е действал професионално, но не и охранителят, тъй като очевидци са подали сигнал на тел. 112 за запалването на крана преди пазача. По-рано днес и столичната кметица Йорданка Фандъкова нарече пожара \"очевидно умишлен акт\". Фандъкова заяви, че съоръжението е силно компрометирано и е изключено възстановяването му. Кранът, който демонтираше паметника „1300 години България“ от пространството пред НДК, беше подпален в 03.15 часа на 9 юли. Кранът бе напълно унищожен заедно с цялата командна система, затова ще бъде заменен с друг.", "date": "2017.07.10", "title": "Фандъкова призова защитниците на паметника пред НДК да наберат средства"}
{"url": "http://clubz.bg/56030-fakti_i_sluhove_za_sledvashtiq_iphone_8", "text": "Тази година най-известният смартфон в света iPhone празнува юбилей - 10 години, откакто Стийв Джобс го извади от джоба си на 9 януари 2007 г. Не е случайно, че по този случай феновете на Apple очакват много специален нов модел тази година. А такъв дори не е официално обявен - засега дори осмицата след името на флагмана не е сигурна. Но има и няколко всеизвестни факта за новия смартфон, както и тонове слухове. Да започнем с   -  Apple изоставят класическия Retina и ще използват за пръв път OLED технологията, която е предпочитана от някои конкуренти. И ако новите процесорни мощности могат да бъдат предлагани на старата цена, то според много OLED екраните са просто много по-скъпи и това може да вдигне  Добрата новина е, че тази година Apple ще предлагат не един, не два, а  на смартфона си. През май наследникът на Джобс Тим Кук отбеляза: Преди години от компанията в Купертино твърдяха, че на никого не му трябват повече от 4,6 инча дисплей. Сега се оказва, че не е така и е напълно   iPhone.  Почти сигурно е, че iPhone 8 ще има   - не като размер на диагонала, а като част от лицевото пространство на телефона. Така постъпиха Samsung, Huawei и други. За това сочат и изтекли в Световната мрежа калъфи: За разлика от Samsung и техния Edge обаче, според известния анализатор от KGI Securities Минг-Чи Куо, новият iPhone няма да има извит дисплей. На горната снимка се вижда и следващия слух - че , със светкавица между двата обектива. Това, ако не друго, ще отличава новият флагман от вече множеството телефони с два сензора на пазара. Множество са слуховете около съдбата на с  Ако екранът наистина заема толкова пространство от предния панел, то там няма да има място дори за сензорния вариант на стария бутон. Според някои самият екран ще може да чете пръстови отпечатъци - технология, която конкуренцията на Apple също разработва. Според други, той ще отиде на гърба на телефона, може би дори ще бъде традиционното лого - отхапаната ябълка. Такъв вариант ползват модели на Huawei и Lenovo. Трети пък твърдят, че сензорът за пръстови отпечатъци си отива и ще отваряме телефона само с помощта на предната камера и лицето си. Отново технология, която вече се прилага от конкуренцията. Притеснителни за феновете на Apple са слуховете и за проблеми с доставките и производството на определени части, нужни за новия iPhone. Според някои това може да изтика обичайното пускане на смартфона от септември до октомври или дори ноември. Досега обаче Apple никога не са закъснявали, независимо от производствените проблеми. За финал - едно от последните концептуални видеа за новия iPhone 8. Обикновено тези фантазии на различни любители се оказват преувеличени, но в този случай може и да е доста близо до реалността:    ", "date": "2017.07.10", "title": "Факти и слухове за следващия iPhone 8"}
{"url": "http://clubz.bg/56042-martin_dimitrov_ne_e_kysno_za_mejdunarodno_razsledvane_za_ktb", "text": "Още през април заедно с колегите си от т.нар. Група за натиск от предишния парламент Петър Славов и Методи Андреев той отправи питане към МФ по Закона за достъп до обществената информация на колко възлиза масата на несъстоятелността.  Отговор така и не е получен и групата е завела дело срещу финансовия министър Владислав Горанов.  Бившите депутати вече осъдиха Министерство на финансите, за да изнесе данни за данъчните складове за горива.  Сега Мартин Димитров настоява да се проведе международно разследване по казуса КТБ, което така и не се е случило.  Според него президентът Румен Радев и неговата администрация са прескочили решението на съда, като са заличили много текстове, включително и в заглавието. ", "date": "2017.07.10", "title": "Мартин Димитров: Не е късно за международно разследване за КТБ"}
{"url": "http://clubz.bg/56044-bnr_se_razgranichi_ot_volgin_sam_si_nosi_otgovornost", "text": "Ръководството на Българското национално радио (БНР)  я във връзка с думите на журналиста Петър Волгин, който вчера във фейсбук одобри подпалването на крана, демонтиращ паметника \"1300 години България\" до НДК. Ръководството на БНР заявява, че написаното от неговия служител Волгин \"по никакъв начин не отразява позицията на обществената медия и категорично се разграничава от него\". Ето цялата позиция на общественото радио: Кранът бе подпален в нощта на събота срещу неделя. Повреденото оборудване прекрати демонтирането на паметника, известен сред гражданите с неприличните си названия. Думите на Волгин в подкрепа на палежа провокираха остри реакции. Много хора задават въпроса дали БНР ще уволни Волгин, дали БСП ще подкрепи този палеж. Според други Волгин трябва не само да бъде уволнен, но с него да се занимава и прокуратурата. Разследването на палежа продължава. В политически реакции ДСБ припомни, че това са методи на БКП, а БСП отхвърли внушенията, че има нещо общо.", "date": "2017.07.10", "title": "БНР се разграничи от Волгин: Сам си носи отговорност"}
{"url": "http://clubz.bg/56043-es_dava_%E2%82%AC12_mln_za_monitoring_na_priema_na_bejanci_u_nas", "text": "Eвропейската комисия съобщи днес, че е отпуснала 1,22 милиона евро за спешна помощ в дейността на Върховния комисариат за бежанците на ООН в България. Парите ще се използват за мониторинг на процедурите за убежището и осигуряването на правна, психологическа и психосоциална подкрепа, включително за децата мигранти. С тези пари общата спешна помощ за управление на границите и миграцията в България достига 170 милиона евро, които се прибавят към националните програми за страната ни за финансовия период 2014-2020 година, съобщи комисията.", "date": "2017.07.10", "title": "ЕС дава €1,2 млн. за мониторинг на приема на бежанци у нас "}
{"url": "http://clubz.bg/56040-borisov_se_pohvali_s_progres_v_energijnite_otnosheniq_s_moskva", "text": "Премиерът Бойко Борисов обяви прогрес в отношенията с Русия в сектор \"енергетика\", съобщиха от правителствения пресцентър, след като министър-председателят се е срещнал с министъра на енергетиката на Руската федерация Александър Новак. Двамата са разговаряли в рамките на 22-ия Световен петролен конгрес, който се провежда в Истанбул и където Борисов е по покана на Реджеп Ердоган. Става дума за пътната карта за пренос на 16 млрд. кубически метра газ през територията ни, за която руският \"Комерсант\" написа, че проектът \"Южен поток\" е реанимиран тихомълком. , се казва още в съобщението след срещата на Борисов с Новак. Борисов е потвърдил за пореден път, че България търси инвеститор за подновяване и строеж на проекта за втора атомна централа \"Белене\". Темата бе обсъдежа с руския президент Владимир Путин по телефона, когато стопанинът на Кремъл поздрави Борисов за третия му премиерски мандат. ", "date": "2017.07.10", "title": "Борисов се похвали с прогрес в \"енергийните\" отношения с Москва"}
{"url": "http://clubz.bg/56045-maestro_federer_otnovo_preprechi_pytq_na_grigor", "text": "Отново маестрото на тениса Роджър Федерер се оказа непреодолима преграда пред Григор Димитров. Швейцарецът спря българина на осминафинал на турнира от Големия шлем \"Уимбълдън\" с 3:0 сета - 6:4, 6:2, 6:4. Спази се традицията Гришо да не може да печели срещу рекордьора по титли от Гранд слам - това бе шестият им мач. Българинът смути за кратко именития си съперник в третия сет, но при 4:4 след пробив допусна бърз брейк, а след това швейцарецът изкова победата си и записа ново върхово постижение в своята кариера - по брой четвъртфинали на \"Уимбълдън\", 15.  Първият сет на централния корт в \"Ол Инглънд клъб\" вървеше равностойно до 4:4. Димитров се пропука на при свой сервис на форхенд, Роджър се възползва и дръпна в сетовете с 6:4. Във втората част случаят бе подобен, само че този път сервисът подведе Гришо при 2:2. До края Федерер записа четири поредни гейма и преднината му вече стана 2:0. В третия сет фаворитът за осма титла край Лондон проби за 3:2. Зададе се лесна победа. Димитров върна пробива за 4:4 и върна интригата. За кратко обаче - Федерер отвърна още в следващия гейм, след което с много майсторство си проправи път сред най-добрите осем на \"Уимбълдън\". Там вече са също шампионът Анди Мъри и Томаш Бердих, който се справи с Доминик Тийм в оспорван мач.", "date": "2017.07.10", "title": "Маестро Федерер отново препречи пътя на Григор"}
