{"url": "http://clubz.bg/56841-polsha_iska_reparacii_ot_germaniq_za_vtorata_svetovna_vojna", "text": "Полският министър на отбраната Антони Мачеревич заяви, че Германия трябва да изплати на Полша репарации за нанесените щети и за извършените престъпления през Втората световна война. Изявлението бе пред полската наицонална телевизия и бе цитирано от ТАСС. Според Мачеревич от юридическа гледна точка Германия дължи такива репарации.  Според него този отказ от репарации никога не е бил уреден от правна гледна точка и бил по-скоро политически акт. Мачеревич говори по случай 73-тата годишнина от Варшавското въстание срещу нацистките окупатори. Той изтъкна, че то е било жестоко потушено и е имало характер на геноцид.", "date": "2017.08.02", "title": "Полша иска репарации от Германия за Втората световна война"}
{"url": "http://clubz.bg/56836-shtqhte_da_usetite_ako_putin_be_reshil_da_se_bori_po_qrostno_sys_sasht", "text": "Би трябвало да е очевидно, че предстоящите американски санкции срещу Русия няма, както оптимистично намекна държавният секретар Рекс Тилърсън през миналата седмица, да накарат Москва да търси подобряване на отношенията си с Вашингтон. Точно обратното. Санкциите, които все още дори не са станали закон, вече принудиха Кремъл да прекрати едностранното примирие със САЩ, което бе в сила след избирането на Доналд Тръмп, и да отговори с удар по американски обекти. Миналия петък Русия обяви, че лишава САЩ от два дипломатически имота и ще поиска съкращаване на персонала на американското посолство в страната. В неделя тя даде ясно да се разбере, че не говори празни приказки - 755 дипломати и служители на персонала от общо 1200 служители на посолството ще трябва да си тръгнат до 1 септемри. Няма спор, това са сериозни мерки. И Путин дори не се държи като човек, напълно отчаян от отношенията с Америка. Ходовете му през последния уикенд бяха по-скоро премерени, отколкото спонтанни актове на гняв. Путин се прицели по-скоро в американското правителство, а не в американските бизнес интереси в Русия. Той специално изтъкна, че не обмисля повече ограничения срещу американските интереси засега. Той вероятно иска да види как последните закони на Вашингтон за санкциите ще действат на практика, преди да реши каква следваща стъпка да предприеме. Руският президент никога не се е притеснявал да стоварва гнева си върху тези, които смята за врагове на Русия в САЩ, както направи през миналата седмица при посещението си във Финландия, където нарече законопроекта за санкциите  и каза, че той . Путин уточни: 755 US дипломати трябва да напуснат Русия Той обаче внимава също така да не изгори всички мостове.  . Първият от тези конфликти може да бъде разрешен от 2 до 4 години чрез импийчмънт или нови избори, но вторият ще отнеме повече време за уреждане. Русия обяви контрасанкции срещу САЩ – гони дипломати, отнема имоти Изборите през 2016 г. и резултатите от тях не само смаяха наблюдателите, но доведоха до някои важни открития, свързани със САЩ. Политическият елит на страната, който през последните 120 години е еталон на самоувереност и солидност, започна да губи самоувереността си. Спадащото самочувствие на елита е очевидно в озадачаващото му възприятие на идеята, че демокрацията в САЩ е уязвима за външна намеса, и в неизкоренимото подозрение, че избраният президент и най-верните хора около него може да са влезли в сговор с чужда държава. Постоянната тревога на елита, че руската пропаганда под формата на медиите RT и \"Спутник\", малко познати в САЩ, могат да повлияят на настроенията на американското общество, издава липса на доверие сред американския електорат. Избирането на Тръмп задълбочи и кризата в американската външна политика преди това. САЩ започнаха да се обръщат към себе си след катастрофалното управление на Джордж Буш-младши. Барак Обама оглави окопаването. Тръмп го продължи по типичния си разрушителен начин. Разбира се, има разлика - докато Обама се опитваше да го прикрие чрез вдъхновени и подкрепяни от САЩ международни действия, националистът Тръмп свали маската. За един бивш офицер от КГБ като Путин това са полезни разузнавателни данни. Страна в хватката на редица кризи, хем несигурна, хем объркана, е по принцип опасна. От гледна точка на Путин продължаващата политическа война в САЩ стигна дотам, че \"Русия\" се превърна в оръжие в ръцете на тези, които искат да унищожат Тръмп. Дори когато тази своеобразна вътрешна криза бъде разрешена, Русия ще продължи да действа като отрова в САЩ още едно десетилетие или повече. Един изпаднал в затруднение американски президент винаги може да прибегне до истински оръжия, за да удари противниците си в чужбина и да подобри перспективите си у дома. Бил Клинтън го направи, като бомбардира Ирак по време на дебатите за неговия имппийчмънт. Защо тогава да не го направи и Доналд Тръмп? Той го направи в Сирия, където Русия е силно ангажирана, и може да го направи в Северна Корея, като по този начин докара войната на източния вход на Русия. Кремъл трябва да има предвид всичко това, когато решава политиката си към САЩ. На фона на настоящия хаос си струва на страните, разглеждани като съперници на САЩ на световната сцена, да им позволят да преместят фокуса си върху своите вътрешни проблеми, докато спокойно следват собствените си планове, и най-вече да избегнат пряк сблъсък с все още многократно по-силния глобален хегемон. Точно това прави Китай. Би било умно и Русия да постъпи така. Действията на Москва в Украйна, а след това и в Сирия обаче, заедно с хакерските атаки срещу Националния демократически комитет през миналата година, доведоха до нарастваща конфронтация със САЩ, като направиха невъзможно Русия да преследва собственитеси цели. И така според обстоятелствата част от най-добрата възможност са внимателно насочени контрасанкции, ограничени в прицела си. Путин публично призна, че всяко реално подобряване на американско-руските отношения лесно бива блокирано за близкото бъдеще. Тръмп и Тилърсън може да са имали дълги и съществени дискусии с Путин и външния министър Сергей Лавров, но постигането на резултати е друго нещо. Мощна коалиция между американския Конгрес, Пентагона, разузнавателната общност и повечето от основните медии предприе стратегия на засилен натиск срещу Русия, докато тя се пропука. Американските санкции, които скоро ще бъдат одобрени със закон, със сигурност не са последните. Путин действа внимателно през този уикенд. Той трябва да продължи така през идните месеци. Той разбира огромните асиметрии между Русия и Америка. Той знае, че надпреварата във въоръжаването със САЩ подкопа съветската икономика - едно повторение ще убие руската. Той вероятно си дава сметка, че самоизолацията чрез санкции срещу западни компании ще бъде много по-зле за Русия, отколкото всеки предвождан от САЩ опит тя да бъде изолирана отвън. Той би трябвало да вижда, че размахът на ксенофобията и антиамериканизма у дома едва ли ще донесе някакви изгоди, но вместо това ще навреди на отношенията с други страни, не само със САЩ, и ще забави още повече развитието на Русия. СССР се опитваше да действа със САЩ от позицията на равен, в каквато не беше, и в крайна сметка слезе от сцената. Руската федерация, която започва от позицията на слабостта, трябва да бъде по-умна. Джудистът Путин със сигурност го схваща. За да бъде по-умна, Русия трябва да насочва прецизно политиката си към САЩ, като изпраща различни послания на различните силни играчи. Едно е да предприемеш ответни действия срещу интересите на американското правителство, а друго е да подгониш американския бизнес в Русия. Русия трябва да взаимодейства с американската армия, но с разбирането, че единственото, което може и трябва да бъде постигнато, е избягването на кинетичен сблъсък между армиите на двете ядрени сили. Американското разузнаване ще остане враг като в дните на студената война, но в известна степен необходимостта от справяне с нарастващата заплаха от кибероръжията на другия трябва да събере противниците на масата за преговори. Има много разлики между студената война и настоящия американско-руски сблъсък. Очебийна разлика е тази, че този сблъсък все още е съществено ограничен в политическата и правителствената сфера. Русия трябва да го запази по този начин, като гарантира, че извън санкционния режим, търговията, научните и технологичните обмени и културните и хуманитарните връзки със САЩ ще бъдат засегнати колкото се може по-малко. Конфликтът на Русия е (предимно) с Вашингтон, а не с останалата част от САЩ. Този конфликт е в орехова черупка и е заради световния ред и мястото и ролята на Америка - и на Русия в него. Този конфликт в крайна сметка ще бъде разрешен не чрез американско-руски сблъсък, а по това, което ще се случи вътре в двете страни, и по това, което другите - най-вече Китай, но и други като Европа и Индия - ще успеят да постигнат. На определен етап Америка и Русия могат да престанат да бъдат противници и да станат \"нормални\", макар и неравностойни съперници. В това време е жизнено важно за целия свят, че те няма по невнимание да станат истински врагове. Русия обяви контрасанкции срещу САЩ – гони дипломати, отнема имоти", "date": "2017.08.02", "title": "Щяхте да усетите, ако Путин бе решил да се бори по-яростно със САЩ"}
{"url": "http://clubz.bg/56838-noviqt_shef_na_fbr_rej_kristofyr_rej", "text": "Сенатът на САЩ утвърди снощи Кристофър Рей за директор на ФБР, предаде Ройтерс. Бившият прокурор от министерството на правосъдието ще заеме поста близо три месеца след 9 май, когато президентът Доналд Тръмп уволни Джеймс Коми. Тръмп уволни изненадващо шефа на ФБР Рей бе утвърден с 92 срещу само 5 гласа. Той ще оглави главния вътрешен правоохранителен орган в разгара на федералното разследване на твърденията за сговор между предизборния щаб на Тръмп и Русия. След уволнението на Коми министерството на правосъдието назначи Робърт Мълър - също бивш шеф на ФБР, за специален прокурор, който да наблюдава разследването. Русия отрича всякаква намеса, а Тръмп отхвърля обвиненията в сговор. По време на изслушванията през юли Кристофър Рей обеща на остане независим и да не се поддава на натиск от политици или от президента. Той похвали също така Мълър, като го обяви за \"безпогрешен стрелец, поразяващ целта\". Рей е работил и с Коми при разследването на скандала с обвинената в измама компания \"Енрон\" в началото на века. Тръмп пред Лавров: Уволних Коми. Той е луд.  Напрежението заради Русия го няма По време на утвърждаването републиканецът Чък Грасли - председател на сенатската Комисия по правосъдието, заяви, че миналото на Рей показва, че той е независим - качество, което е \"жизнено важно\" за следващия директор на ФБР. Кристофър Рей е бил зам. главен прокурор, отговарящ за наказателния отдел на правосъдното министерство, при управлението на президента Джордж Буш-младши. Кандидатурата на Рей бе подкрепена от бившия главен прокурор Ерик Холдър и бившата зам. главна прокурорка Сали Йейтс - демократи, заемали постовете си при Барак Обама. Същевременно преди два месеца медиите уличиха и Рей във връзки с Русия. Те писаха, че след като напуснал държавната служба, той станал съдружник в адвокатската кантора \"Кингс енд Сполдинг\". Тя е била подозирана в тесни връзки с руските петролни гиганти \"Газпром\" и \"Роснефт\". При евентуална отмяна на американските санкции срещу Русия тази фирма би могла да бъде главен посредник в преговорите между американската компания \"Ексон\" и \"Роснефт\" за създаване на съвместно предприятие. Тръмп пред Лавров: Уволних Коми. Той е луд.  Напрежението заради Русия го няма", "date": "2017.08.02", "title": "Новият шеф на ФБР - Рей. Кристофър Рей"}
{"url": "http://clubz.bg/56837-serialyt_na_bnt_%E2%80%9Echetvyrta_vlast%E2%80%9C_v_germanska_tv_poredica", "text": "Свободата на словото в България е част от акцентите в поредица на германската обществена телевизия ARD, посветена на журналистическите стандарти. В репортаж, посветен на българските медии, чуждият екип отбелязва, че БНТ се ползва с най-високо институционално доверие у нас, защото защитава журналистическите стандарти и плурализма на мнения, независимо че страната заема последно място по свобода на словото в Европейския съюз. ARD дава за пример сериала „Четвърта власт“, продукция на държавната телевизия. Германските журналисти посочват, че сериалът е е имал силен обществен отзвук и е провокирал дебати за свободата на словото. В репортажа се казва, че българският сериал излиза три години преди германската обществена телевизия да създаде свой филм със същото заглавие и подобен сюжет. Във вторник от 23,30 ч. БНТ1 ще излъчи повторение на 12-и последен епизод на първия сезон на „Четвърта власт“. Сценарият за втория сезон е готов още преди една година, въпросът е дали ще му бъде даден ход след идването на новия директор в БНТ.", "date": "2017.08.02", "title": "Сериалът на БНТ „Четвърта власт“ в германска тв поредица"}
{"url": "http://clubz.bg/56831-zashto_tazi_data_obedinqva_bylgariq_i_makedoniq", "text": "На днешния ден преди 114 години избухва Илинденско-Преображенското въстание. Годишнината ще бъде почетена в Скопие от премиерите на България и Македония Бойко Борисов и Зоран Заев. Тази проява е част от програмата около подписването на договора за приятелство и добросъседство между двете страни. В Македония въстанието е само Илинденско. Това е така, защото на 20 юли/2 август 1903 г., на църковния празник Илинден то избухва в Битолския и Солунския вилает на Османската империя. На 6/19 август, църковния празник Преображение Господне, въстанието избухва и в Одринския вилает. Това обаче на практика е едно и също въстание, пореден опит на българите да отхвърлят властта на султана. Това пише Иван Михайлов, един от лидерите на ВМРО, 50 години след въстанието. Съгласно чл.23 от Берлинския договор Високата порта се задължава да прокара реформи в европейските си владения. Идеята е била за тези области да се въведе нещо подобно на Органическия устав на остров Крит от 1868 г. Според него островът се ползва с политическа и административна автономия и има главен управител християнин, както и областно събрание. А в районите, където преобладава християнско население, местните управители се назначават от неговите среди. Подобно устройство Македония и Тракия не получават никога. В началото на 1903 г. репресиите срещу християните в Османската империя се засилват чувствително. На конгрес в Солун на ВМОРО се взема решение за въстание в Македония и Одринско. На конгреса не присъстват Гоце Делчев и Гьорче Петров от Задграничното предстаявителство в София. Делчев е против въстанието, но в крайна сметка се подчинява на общото решение. Той не доживява неговото избухване, защото е убит на 4 май 1903 г.  Въстанието е най-масово в Битолско, Леринско, Костурско, Охридско, Кичевско. В град Крушево българските въстаници обявяват Крушевска република. В Солунско, Струмишко и Скопско действат отделни чети. В Серския революционен окръг въстанието избухва на 14 септември, Кръстовден. Въстаниците отправят молба до България да обяви война на Турция. Към този момент обаче страната не е готова за подобен акт - нито икономически, нито военно. Освен това Русия и Австро-Унгария изпращат ноти с искане България да не се намесва в конфликта. Ясно е било също така, че при подобна намеса останалите балкански страни едва ли са щели да бъдат безучастни наблюдатели. Въстанието обаче е една от основните причини България да започне усилено да се подготвя за война с Османската империя, която става факт през 1912 г. Това каза наскоро президентът от 1997 г. до 2002 г. Петър Стоянов, коментирайки причините за обезбългаряването на Македония. От друга страна обаче, през 1912-1913 г. заради освобождението на Македония България губи цяла Тракия. С Лондонския мирен договор от 1913 г., с който завършва Балканската война, България получава почти цяла Тракия и значителна част от Македония. Въпреки това обаче именно споровете около Македония довеждат до Междусъюзническата война. Тогавашните български политици, както и обществото, са опиянени от големите победи в Балканската война и загубват реална преценка. Последиците от тази война ни тежат и до днес. Тя довежда до Първата национална катастрофа. Това е началото на дългия процес на деморализация на българското общество, на изгубване на вяра в собствените сили, на негативизма, от който и до ден днешен не успяваме да се отърсим. Поради тази причина България има всички основания да отбелязва Илинденско-Преображенското въстание. Не само за да почетем героизма на въстаниците, но и да си припомним и да се поучим от грешките си, благодарение на които българският национален идеал си остана нереализиран. А най-важното е тези грешки да не се повтарят. В този смисъл договорът за приятелство между България и Македония, подписан вчера, изглежда като стъпка в правилната посока. Като положителен резултат от един добре научен кървав и трагичен урок.", "date": "2017.08.02", "title": "Защо тази дата обединява България и Македония"}
{"url": "http://clubz.bg/56830-naj_golemiqt_kurort_v_sveta_idva_v_sauditska_arabiq_video", "text": "Стотици километри от брега на Червено море ще бъдат превърнати от Саудитска Арабия в най-големия морски курорт в света. Проектът, който е част от плана на престолонаследника на Саудитска Арабия за намаляване на зависимостта на икономиката от нефта, ще включва 50 острова, разположени на 34 000 квадратни километра - площ по-голяма от тази на Белгия. Курортът ще привлича “туристи, любители на лукса, от целия свят”. Очаква се строителството да започне през 2019 г. Средствата ще бъдат осигурени от Публичния инвестиционен фонд, чийто председател е самият престолонаследник. Ще се търси партньорство с международни инвеститори и хотелиери. В рамките на курорта ще има природен резерват, в близост са обекти от културното наследство на страната. Туристите ще имат възможност да се гмуркат в непосредствена близост до кораловите рифове в Червено море. Посетителите ще могат да видят руините на Мадаин Салех, древен град, известен с гробниците си, който е част от Световното културно наследство на ЮНЕСКО. Построяването на курорта може да трансформира туристическата индустрия на Саудитска Арабия, която разчита главно на мюсюлманските поклонници в Мека и Медина. Инвеститори обаче повдигат въпроса за противоречията между религиозното общество в Саудитска Арабия, където действа мюсюлманското традиционно право, и предпочитанията на туристите от други части на света. За това обаче има решение. В някои от документите проектът е описван като \"полуавтономна\" зона, управлявана по \"независими закони и регулаторна рамка, разработена и прилагана от частен комитет\" - знак, че може да отпаднат строгите правила, които са в сила навсякъде в Саудитска Арабия. В страната е забранена консумацията на алкохол, има строг дрескод, на жените е забранено да шофират и има обособени зони за представители на двата пола на публични места. Икономически реформатор и враг на Иран наследява саудитския престол Предложението е част от програмата на престолонаследника Мохамед бин Салман за прекратяване на зависимостта на Саудитска Арабия от петрола. Той включва също приватизиране на държавната петролна компания \"Арамко\".", "date": "2017.08.02", "title": "Най-големият курорт в света идва. В Саудитска Арабия (ВИДЕО)"}
{"url": "http://clubz.bg/56833-koe_dnes_v_rusiq_ne_e_rusofobiq", "text": "Министерство на външните работи на Русия   Каква прелест – русофобия! Като лъва в цирка, рождението си до надгробния камък живее под тази табела. Докато все още си лежах в утробата, във вените ми на младенец – който е донякъде евреин - вече бродеше русофобията. А кое днес не е русофобия? - само последният боклук не е, бих казал в неудържимата си злоба, която не ме оставя през целия ми живот. Живея във войнствена държава аз, такъв богобоязлив, в която всичко, което не е здравословно, се приема за отровно. Преосвещенства, преподобия, иконостаси приживе! Всички се страхуват от русофобията – как да не се страхуваш от нея? Съмнения, предположения – навсякъде им се привиждат тайни тунели; знаеш ли таблицата за умножение – вече ще си русофоб! Плашило на име „Русофобия” Здравият разум напусна страната ни и тя премина отвъд истината и разсъдъка. Вече се осмеляваме да обичаме само изгрева – да, и затвора, и джоба си. Ами подмолните намеси в борбата за нашето бъдеще – тук дори сиренето е агент на чуждо влияние, да не говорим за хамбургера. Който е против властта – русофобия! Разобличи се, не квичи; всичко от пелмените до фасула е изконно фашистко. Всички са русофоби освен руснаците, а и руснаците понякога са русофоби. Който все още не си е разбил челото от молитви, който не се е запътил към смъртта, който иска да живее – ето, това е русофобище. Който си е отворил устата – ето, това е русофоб. Когато палмирската царица Зенобия въстанала срещу Римската империя, това също е било русофобия – че ние направо си го казваме. Главно две неща – знам ги и двете – ни пречат да видим светлината от много години. И над думата „русофобия“ е само думата „суверенитет“. Откритие, което заслужава „Нобел“ - няма строга дефиниция, но ако нещо не е русофобия, то е суверенитет. Каква прелест – русофилия! Тя е още по-напред в редицата. Нямам сили да дам определение, но ще позная русофилите. Да проповядваш насилие, да си апологет на тъмни сили – всичко това трябва да е русофилия. Тогава и ти самият ще си русофил. Да се преродиш в Ирод? Дори в нещо повече? - това е достатъчно за извода, че си изряден русофил! И колкото повече ти е пълен джобът – достоен символ на нашите дни, колкото си по-нагъл, толкова си по-русофил; колкото си по-мръсен, толкова си по-местен. Колкото си по-тъп, колкото си по-голям простак, толкова си по-надежден и наш – и това е важно откритие, което пазиш в подсъзнанието си. В края на краищата цялата родна плутокрация заобича Тръмп, защото той е голям боклук и простак. Затова го приветстваха с патос, а възторгът надмина хиляда киловата – но той не е достатъчно простоват и не е достатъчно боклук. Ненапразно в думата „русофобия“ се таи „фобос“ - това е страх и този страх вече не се лекува. Не забравяй, любителю на телбода и кламерите, ти си длъжен да си толкова нечестив, че да изплашиш и русофоба! Но имам още един въпрос на уста и отдавна го задавам – кажи, а къде са самите руснаци? Тези, които не са нито -фоби, нито -фили? Дали е вярно – както често сме виждали, че си копаят градината, гледат си децата и чакат тези идоли взаимно да се изтребят? Прости като песента на птица, невидими като славей, те отглеждат безразличието към неведомата си съдба, преживяват дългите си дни и си бутат задълженията като древната московска река Неглинка, която винаги е затапена в тръбите.", "date": "2017.08.02", "title": "Кое днес в Русия не е русофобия?"}
{"url": "http://clubz.bg/56839-pred_groba_na_goce_delchev_podadohme_ryce_i_ima_otgovor_snimkivideo", "text": "Премиерите на България и Македония Бойко Борисов и Зоран Заев отбелязват заедно днес 114 години от Илинденско-Преображенското въстание. Двамата вече пристигнаха за официалната церемония. По-късно те ще поднесат цвета на гроба на Гоце Делчев в църквата \"Св. Спас\" в Скопие. Защо тази дата обединява България и Македония Вчера двамата премиери подписаха договор за приятелство. В словото си Заев припомни думите на Гоце Делчев, че има светла \"иднина\" за Македония. Той изтъкна, че успехът на Македония се дължи на всички нейни граждани - македонци, албанци и т.н. Той призова всички държави от региона да стигнат по бързо \"у демократския свет\". И изтъкна, че целта на Македония е членството в ЕС и НАТО и страната прави необходимото. И отбеляза, че тази година Илинден се отбелязва \"заедно с нашите съседи и приятели, официалните представители на гражданите на България\". Според Заев регионът вече е подготвен да води зряла политика, работи по европейски и получава шанс да се развива в европейското и евроатлантическото семейство.  ", "date": "2017.08.02", "title": "Пред гроба на Гоце Делчев: Подадохме ръце и има отговор (СНИМКИ+ВИДЕО)"}
