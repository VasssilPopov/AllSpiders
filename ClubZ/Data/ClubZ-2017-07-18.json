{"url": "http://clubz.bg/56300-borshosh_veche_e_obvinqem_po_kazusa_ndk", "text": "Има предявено обвинение срещу бившия вече шеф на НДК Мирослав Боршош, съобщи говорителката на прокуратурата Румяна Арнаудова по бТВ.  Тя не пожела да съобщи какво точно съдържа обвинителният акт, тъй като било редно Боршош узнае за това при явяването си при следователя. Вчера главният прокурор Сотир Цацаров обяви, че трима министри - Лиляна Павлова, Томислав Дончев и Вежди Рашидов, ще бъдат разпитани по случая \"Мирослав Боршош\". На 14 юли бившият шеф на НДК оповести във фейсбук:  Говорителката на прокуратурата, която днес даде изявления и по трите национални телевизии, разказа още подробности от дейността на държавното обвинение в последните дни:  Тя коментира още и проблема с насилието над медиците, по пътя и в училищата.", "date": "2017.07.18", "title": "Боршош вече е обвиняем по казуса \"НДК\""}
{"url": "http://clubz.bg/56301-policai_otnovo_izlizat_na_seriq_ot_protesti", "text": "Полицаите в София излизат на пореден протест с искания за увеличение на заплатите. Униформените ще изразят недоволството си в 18,30 часа пред храма \"Свети Седмочисленици\". Те ще бъдат последвани от своите колеги в някои от най-големите градове на страната, съобщи бТВ.  Служителите на реда обявиха исканията си още на 5 юли на голям митинг в София. С днешната демонстрация започва серия от регионални протести - във   (20 юли),   (25 юли) и  (27 юли). Протестите ще продължат в   и други градове в страната, обявиха от Синдикалната федерация на служителите в МВР. На протеста от 5 юли в София служителите в системата се заканиха да протестират на всички професионални празници на вътрешното министерство, които до края на годината са общо пет. Недоволството на униформените продължава, въпреки че миналата седмица парламентът реши те да получат на ръка левовата равностойност на униформеното облекло, което не са получили от МВР в годините от 2011-а до 2015-а.", "date": "2017.07.18", "title": "Полицаи отново излизат на серия от протести"}
{"url": "http://clubz.bg/56306-samolet_izleze_ot_pistata_na_letishteto_v_burgas", "text": "Самолет на авиокомпания Travel Service излезе от пистата на летище Бургас, предаде бТВ. Всички 178 пътници на борда на самолета, изпълняващ полет от Бърно, Чехия, са невредими. Те са евакуирани след отклоняването на самолета от пистата при кацане. Летището е затворено за полети, докато самолетът бъде изтеглен на безопасно разстояние. Дотогава всички полети до летище Бургас ще бъдат пренасочвани към летище Варна. По данни на \"Фрапорт\" самолетът се е приземил аварийно. Причините за това все още не са известни. Случаят ще се разследва от  Главна дирекция \"Гражданска въздухоплавателна администрация\", съобщава \"Дарик\". Днес се отбелязва петгодишнината от атентата на летището в \"Сарафово\", когато загинаха петима израелски туристи и български гражданин, шофьор на автобус.", "date": "2017.07.18", "title": "Самолет излезе от пистата на летището в Бургас"}
{"url": "http://clubz.bg/56307-myj_v_reklama_ne_moje_da_chisti_seksizym", "text": "Сюжетът, в който мъже не се справят с домакинската работа, а жените им ги заместват, е доста разпространен в телевизионните реклами. В Лондон обаче виждат в това сексизъм и смятат да наложат рестрикции, съобщи Би Би Си. Британският орган за регулация на рекламната дейност заключава, че подигравката с хората, които не се вместват в стереотипните полови роли, както и налагането на установените консервативни идентичности е недопустим метод за правене на ПР. И в миналото властите в Обединеното кралство са забранявали реклами със сексистко съдържание. Особени вълнения предизвика постер със слаб модел по бански костюм, призоваващ жените към \"плажно тяло\", което според контролната агенция подбужда момичетата към опасно за здравето отслабване.  Независимо от налаганите до момента санкции много реклами, срещу които са подавани сигнали, остават в медиите, тъй като те не нарушават съществуващите правила. Пример е реклама на бебешко мляко, която проследява превръщането на момичетата в балерини, а на момчетата - в инженери.", "date": "2017.07.18", "title": "Мъж в реклама не може да чисти? Сексизъм!"}
{"url": "http://clubz.bg/56323-dishame_i_izdishvame_agresiq", "text": "От няколко години той е преподавател в немски университет. През лятото се връща в България и помага колкото може в университета, в който е работил тук. Включително председателства комисия, която гласува научни звания. Един такъв кандидат, много разстроен, че не получава титлата, го заплашил. С какво? Със зам.-министър някакъв го заплашил. Друг вече го бил заплашвал с президента. По-скоро е за смях. Само че когато пациент бие лекар, е за рев. А двата случая са идентични – некадърник, претендиращ да стане доцент, и наглец, претендиращ да получи плацента. Колкото и да изглеждат различни двете ситуации, приличат си по едно – избират агресията като начин да получат нещо, което са си наумили. Агресията като платежно средство, като билет, като пропуск. Агресията като средство номер 1 за постигане на целта – това е новият начин за справяне с живота. Налага го всички наоколо: новините, разговорите, видимите примери, всичко, което ни заобикаля ни отпраща посланието, че искаш ли да постигнеш, да победиш, да вземеш, най-ефективното, на което можеш да разчиташ, е агресията. Викай, бий се, заплашвай, удряй, препъвай! Дали юмрукът ще е истински или метафоричен – важното е да го има. Агресията е езикът, на който се разговаря тук и сега. Това е Динко. Говори го не в някое ямболско кръчме, а по национална телевизия. Пак Динко. Пак по телевизия. Шокира само първия път. Едни се отвращават, други се възхищават, трети директно подражават. И като излъчат още няколко такива динковци, вече няма да е шокиращо, ще е станало норма. Когато Динко стане стандарт, няма нужда да си даваш сметка от каквото и да било. Важното е да можеш да викаш повече от другия, да заплашваш по-силно, да удряш по-жестоко. А когато някой набие някого до смърт, всички се питаме изненадани – откъде дойде тази агресия, откъде се появи? Когато агресията стане начинът за постигане на целта, когато тя е пропускът, билетът, платежното средство на всички нива и във всички области, агресията дори няма нужда да идва. Тя си е просто тук. Дишаме я. Свиваме юмрук. Издишваме я. Удряме с юмрук.", "date": "2017.07.18", "title": "Дишаме и издишваме агресия"}
{"url": "http://clubz.bg/56311-shulc_germanskata_vnoska_v_byudjeta_na_es_sreshtu_prerazpredelqne_ne_bejanci", "text": "Кандидатът на германските социалдемократи за канцлер Мартин Шулц обеща днес да обвърже вноските на страната си в бюджета на ЕС със \"справедливото\" преразпределяне на бежанци между държавите-членки. Германия, най-голямата икономика на ЕС, е и най-голямата нетна вносителка на приходи в неговия бюджет - 21,59 %. В предизборните сондажи социалдемократите са втори с 25 % от електоралните предпочитания след 36,5% за дясноцентристката коалиция на канцлерката Ангела Меркел, която ще се бори за четвърти четиригодишен мандат през септември. Близо 65 000 нелегални мигранти са намерили смъртта си на път към Европа - в Средиземно и Егейско море или задушени в превозни средства - откакто се води тази статистика, каза вчера българският външен министър Екатерина Захариева. Междувременно интернет платформата   съобщи, че Италия вероятно ще се натъкне на юридическа блокада, ако приложи плановете си да издава временни визи на мигрантите да пътуват в ЕС. Според британския \"Таймс\" правителството в Рим иска да се позове зацелта на европейска директива, която може да бъде активирана, само ако държавите-членки се съгласят с квалифицирано мнозинство в Съвета на министрите възоснова на предложение от Европейската комисия. Нито едното, нито другото е вероятно да се случи според EU Observer. ЕС е приел директивата за временната закрила (55 от 2001 година) след войната в Косово през 1999 година, за да осигури защита на бежанците от нея. Преди две години Италия пак заплаши да издаде шенгенски визи за наводняващите я мигранти заради липсата на солидарност от останалите европейски страни. Според европейското законодателство (т.нар. Дъблински регламент) кандидатите за убежище трябва да останат в страната, където за първи път са стъпили на европейска територия, докато молбите им бъдат решени. Тази норма обаче досега беше многократно нарушавана.", "date": "2017.07.18", "title": "Шулц: Германската вноска в бюджета на ЕС - срещу преразпределяне не бежанци "}
{"url": "http://clubz.bg/56310-separatisti_obqviha_dyrjava_malorusiq_sys_stolica_doneck", "text": "Две проруски сепаратистки републики в Украйна обявиха обединение помежду си и създаването на нова държава, наречена Малорусия, предаде РИА Новости. Това обяви лидерът на Донецката народна република (ДНР) Александър Захарченко. ДНР се обединява с Луганската народна република (ЛНР) и столицата на новосъздадената страна става Донецк. Думата \"Украйна\" изобщо не се споменава. Киев ще има специална роля, а на всички украинци е предложено да се присъединят към Малоросия с цел да бъде сложен край на войната. Ето цитат от конституционния акт: Актът бе огласен пред делегати на регионите днес в Донецк. Предвижда се Малорусия да бъде федерална държава с широка автономия. Под контрола на централните органи трябва да останат въпросите на федералния бюджет, армията и спецслужбите. Столица на Малорусия става Донецк, а Киев остава историко-културен център без статута на столичен град. Същевременно лидерът на ДНР предложи в новата държава да бъде въведено за три години извънредно положение с цел избягване на хаоса. За този период според него трябва да бъде забранена дейността на всякакви партии и да започнат разследвания с привличане на международната общност за престъпленията в Одеса, на киевския Майдан и в Донбас. Конституционният акт бил одобрен единодушно от всички делегати, твърдят присъствали, цитирани от донецката агенция ДАН.  Ръководството на ДНР не смята създаването на Малорусия за противоречащо на Минските споразумения за Украйна. Това отбеляза вицепремиерът на \"народната република\" Александър Тимофеев. В същото време той предупреди, че ръководството на ДНР е готово за военен път за решаване на проблемите, ако мирният не проработи. Захарченко е \"кукла на Кремъл\", обяви от Грузия Петро Порошенко. Украинският президент е на посещение в бившата съветска република. Захарченко само прилага посланията от Русия, добави той. Ръководството на Луганската народна република не е било уведомено за инициативата на лидерите на ДНР за създаването на Малорусия. Това заяви \"премиерът\" на ЛНР Владимир Дегтяренко. Неговата \"република\" не е изпращала свои представители днес в Донецк. И по тази причина целесъобразността на създаването на Малорусия предизвиква твърде големи съмнения, допълни Дегтяренко. Сепаратистките лидери в Донецк и Луганск споменаха неведнъж за държава на име Новорусия, включително в интервюта за Клуб Z. Така те наричат района, в който се намират ДНР и ЛНР. Сепаратистите твърдяха, че \"засега не става дума за обединение на Новорусия с Русия, но че тези райони със сигурност никога повече няма да бъдат част от Украйна\". Идеята възникна още в началото на конфликта в Донбас. И по всичко личеше, че това става с благословията на Русия. В края на 2014 г. обаче стана ясно, че Кремъл загърбва тази идея. И предпочита да \"набута\" Донбас обратно под контрола на Киев при условия за доста голяма автономия.", "date": "2017.07.18", "title": "Сепаратисти обявиха държава Малорусия със столица Донецк"}
{"url": "http://clubz.bg/56309-sasht_izdavat_15_000_dopylnitelni_vizi_za_sezonni_rabotnici", "text": "САЩ осигуряват 15 000 допълнителни визи за сезонни работници, съобщи Ройтерс. В изявлението на Департамента за вътрешната сигурност на САЩ се пояснява, че целта е да се помогне на американския бизнес да се справи с липсата на кадри за сезонен труд. Конгресът определя максималния брой сезонни визи, който тази фискална година е 66 000. През май депутатите дават на Кели правомощия да одобри до 70 000 допълнителни временни визи. Няма достатъчно квалифицирани и желаещи американци за някои видове сезонен труд, коментират държавни служители и представители на частния сектор. Идаването на допълнителни временни визи е поискано от работодателите, които изпитват недостиг на кадри. Защитниците на по-строги ограничения на имиграцията критикуват решението на кабинета за отпускане на допълнителни визи и изтъкват, че американските работници трябва да получават възможност за работа, вместо тя да им бъде отнемана от чужденци. Президентът Доналд Тръмп многократно заявява, че подкрепя американските работници и обяви седмица под надслов \"Произведено в Америка\" в Белия дом: Тръмп, който като бизнес магнат разчита на сезонни работници в своите хотели, обещава още по време на предизборната си кампания, че ще се бори за правата на американските работници.  Голф клубовете на Тръмп във Флорида обаче са наемали нископлатени чужестранни работници за временна работа. Модната линия на дъщерята на президента Иванка се произвежда в чуждестранни фабрики в Бангладеш, Индонезия и Китай, които използват нископлатения труд на местните хора, разкри \"Вашингтон пост\" преди време. Рой Бек, президент на организацията \"NumbersUSA\", която подкрепя строгия контрол върху миграцията, също коментира издаването на допълнителни визи:", "date": "2017.07.18", "title": "САЩ издават 15 000 допълнителни визи за сезонни работници"}
{"url": "http://clubz.bg/56316-cacarov_ne_nqkoj_si_borshosh_a_bqla_e_golemiqt_problem_na_dyrjavata", "text": "Така главният прокурор Сотир Цацаров обобщи участието си в заседанието на временната комисия в парламента по т.нар. \"НДК-гейт\", където бе разпитан от депутатите.  Той съобщи, че сигналът в ДАНС, по който започва да се разследването на състоянието на дружеството, управлявано от Мирослав Боршош, е подаден от бивш служител на НДК на 7 февруари, на 20 февруари е получена първата справка от ДАНС в прокуратурата и на следващия ден е предадена на Софийската градска прокуратура, звено \"Антикорупция\". Цацаров изрично подчерта, че не може да съобщи повече подробности, тъй като и той, и председателят на ДАНС Димитър Георгиев, който също говори пред комисията, са подписали изрична декларация, че няма да разгласяват информация. Това е било поискано изрично от народните представители, обяви главният прокурор. Обвинител №1 добави, че предстои изискването на още договори, сключвани от НДК с доставчици на услуги, които не засягат само дейностите по Европредседателството, а дейността на дружеството \"Национален дворец на културата - Конгресен център\" АД. На влизане в заседанието на комисията Цацаров каза още, че вицепремиерката по европредседателството в служебния кабинет Деница Златева ще бъде призована на разпит по \"НДК-гейт\". По-късно съобщи, че ако наблюдаващите прокурори преценят, няма причина и премиерът Бойко Борисов да бъде разпитан. По-рано говорителката на главния прокурор Румяна Арнаудова обяви, че бившият изпълнителен директор на НДК Мирослав Боршош вече е обвиняем заради начина на разходване на средства за европредседателството. ", "date": "2017.07.18", "title": "Цацаров: Не някой си Боршош, а Бяла е големият проблем на държавата"}
{"url": "http://clubz.bg/56315-bsp_e_protiv_prodajbata_na_zemq_na_chujdenci", "text": "БСП е против продажбата на земеделска земя за чужденци.Това заяви лидерът на партията Корнелия Нинова. Темата стана актуална, след като земеделското министерство публикува за обществено обсъждане законопроект, според който граждани от ЕС могат да придобиват безпрепятствено ниви, ливади и градини в България. Ако законопроектът бъде приет от парламента, и физически лица и фирми ще могат да реализират инвестиционните си намерения за наши земеделски земи, без да е необходимо да са пребивавали или да са били установени в България повече от 5 години. И допълни: Нинова изтъкна, че редица държави в ЕС имат своите ограничителни мерки и процедури за такова свободно закупуване на земеделска земя. Според нея има възможности за действие. Според нея експерти не изключват да се спечели такова дело.  И помоли това да не се приема като \"антиевропейска позиция\". Според Нинова България, като пълноправен член на ЕС, трябва да защити националния си интерес. Нинова коментира и решението на инспектората на ВСС, според което няма нищо нередно в срещата между главния прокурор Сотир Цацаров, бизнесмените Георги Гергов и Сашо Дончев. Според нея това решение не променя нищо за Гергов, който бе освободен от ръководството на партията заради тази среща.  ", "date": "2017.07.18", "title": "БСП е против продажбата на земя на чужденци"}
{"url": "http://clubz.bg/56302-eto_koi_bolnici_sa_v_naj_okaqno_systoqnie", "text": "По думите му не работещите там медици, а мениджмънтът е виновен за това и всеки, престъпил закона, ще бъде клиент на прокуратурата. Той приветства действията на главния прокурор да бъдат назначени специални регионални прокурори, които да отговарят само за лечебните заведения.  Той  определи като добри идеи опитите на предшественика си Петър Москов за въвеждане на националната здравна карта, както и стартирането на проекта за Спешната помощ. По повод налагането на пръстовите идентификатори здравният министър коментира, че тяхната ефективност можеше да бъде отчетена, ако бяха работили по-дълго време.  В качеството си на реаниматор той е бил пряк участник в събитията след атентата в \"Сарафово\" през 2012 г. ", "date": "2017.07.18", "title": "Ето кои болници са в най-окаяно състояние"}
{"url": "http://clubz.bg/56313-arestuvaha_shefa_na_ispanskiq_futbol", "text": "Анхел Мария Вияр - шефът на Испанската кралска футболна федерация (РФЕФ), бе арестуван тази сутрин, предаде Ройтерс. Обискирани бяха и офиси на РФЕФ в Мадрид и на Канарските острови. Хайките са част от мащабно разследване за корупция. Задържани са също така Горка - синът на Вияр, както и още няколко чиновници от федерацията. Сред тях е икономическият й зам.-директор Хуан Падрон. Операцията се ръководи от съдията Сантяго Педрас и е под кодовото название \"Сул\". Това е френска дума и така се е наричала игра, подобна на футбол, появила се в Европа през XII век. Арестуваните са заподозрени в сговор, измама и присвояване, се казва в съобщение на испанската полиция. Тези престъпления са свързани с организирането на приятелски мачове на националния отбор на Испания по футбол. Подозрителните мачове са Испания - Босна (3:1) и Испания - Южна Корея (6:1). Те са играни съответно в Швейцария и Австрия броени дни преди началото на европейското първенство във Франция през лятото на 2016 г. По това време иберийците все още са действащи шампиони на Стария континент и всеки иска да играе срещу тях. Има подозрения, че разследваните може да са се облагодетелствали лично чрез различни фирми и с организирането на тези мачове са ощетили РФЕФ, твърди в. \"Марка\".  Вероятно Вияр е облагодетелствал регионални шефове на футболната федерация, като е използвал произволно пари на РФЕФ. Така той се стремял да си осигури поредно преизбиране на поста. Футболният бос е облагодетелствал и сина си Горка. Анхел Мария Вияр е начело на РФЕФ от 29 години насам, след като през май бе преизбран за осми път поред. Той е и член на Изпълнителния комитет на ФИФА.", "date": "2017.07.18", "title": "Арестуваха шефа на испанския футбол"}
{"url": "http://clubz.bg/56312-poroi_navodniha_imoti_i_zatvoriha_pytishta_v_gyrciq_snimki", "text": "Един човек е загинал, а стотици имоти са наводнени при проливните дъждове в Северна Гърция, съобщава БНТ. По информация на Министерството на външните работи в бурите няма пострадали българи. Към Генералното консулство на България в Солун са се обърнали двама български граждани, понесли материални щети и загубили документи в резултат на наводненията. Най-засегнат е вторият ръкав на полуостров Халкидики - Ситония, където за денонощие валежите достигнаха 180 литра на квадратен метър. Наводнени са пътища, а трафикът е блокиран, което доведе до инциденти, но няма ранени, предаде \"Катимерини\". В Солун е обявено бедствено положение.  Румънски турист е изчезнал в планината Олимп, където температурите паднаха под нула градуса. Огромни щети са нанесени на земеделски масиви на полуостров Пелопонес. Според синоптиците циклонът се измества на изток и ще напусне територията на Гърция. Чужди туристи, най-вече българи и сърби, са напуснали района на Халкидики, съобщи още БНТ. Евакуирани са и почиващите в къмпинг \"Каламици\" в югоизточната част на Ситония, информира Нова тв. Община Ситония е поискала обявяване на бедствено положение заради придошлите води на реките. Полуостров Халкидики е предпочитан за почивка от български туристи. Български граждани, които желаят да получат актуална информация за обстановката в засегнатите райони или да подадат сигнал за техни близки, могат да го направят на телефоните на Генералното консулство в Солун:  ", "date": "2017.07.18", "title": "Порои наводниха имоти и затвориха пътища в Гърция (СНИМКИ)"}
{"url": "http://clubz.bg/56317-komisiqta_brekzit_e_v_rycete_na_brakorazvodnite_advokati", "text": "Европейската комисия днес за пореден път отказа на журналистите в Брюксел текуща информация за хода на преговорите за \"Брекзит\". Тя ги призова да изчакат пресконференция на двамата главни преговарящи Мишел Барние и Дейвид Дейвис, насрочена за четвъртък. Вчера преговорните екипи се заеха по същество с основните въпроси на раздялата - правата на европейските граждани в Обединеното кралство и на британските - в ЕС; финансовите условия на раздялата и граничният режим между Ирландия и Северна Ирландия. Този кръг на преговорите трябва да завърши в четвъртък по обяд. Вчера по обяд обаче Дейвис замина за Лондон, оставяйки екипа си да води разговорите в работни групи с представителите на ЕС. Според британските медии и \"Политико\", той не искал да отсъства от Лондон, докато сред управляващите консерватори кипи борба за мястото на министър-председателката Тереза Мей, чиято власт се оказа отслабена, след като тя загуби парламентарното си мнозинство в предсрочните избори, които сама свика на 8 юни. Според американското издание Мей ще опита да затегне дисциплината в кабинета си, след като негови членове заеха противоречащи си позиции в медиите. Вчера тя се е консултирала с предшественика си Дейвид Камерън на \"Даунинг стрийт\" 10. \"Таймс\" го цитира, че няколко министри \"трябва да бъдат привързани към сала\" на кабинета, който се спуска \"по много, много опасна река\". Медиите разглеждат Дейвис и финансовия министър Филип Хамонд като претенденти за поста й.", "date": "2017.07.18", "title": "Комисията: \"Брекзит\" е в ръцете на бракоразводните адвокати"}
{"url": "http://clubz.bg/56304-kraj_nqma_nishto_neredno_v_cum_gejt", "text": "Няма нищо нередно и смущаващо в срещата на главния прокурор Сотир Цацаров, бизнесмена Сашо Дончев и тогавашния член на ръководството на БСП Георги Гергов в кабинета на Гергов в ЦУМ. Това пише правният сайт  , цитирайки Инспектората към ВСС, който прекратява проверката за скандала. Тя трябваше да установи дали с поведението си обвинител № 1 е накърнил престижа на съдебната власт или е нарушил норми от Кодекса за етичното поведение на магистратите. Мотивът за прекратяване на проверката:  . А съдържанието не е установено,... защото няма страничен свидетел (извън тримата участници), който да разкаже какво точно са обсъждали Цацаров, Дончев и Гергов  Сам по себе си фактът на срещата пък не нарушава никакви норми и правила, заключават проверяващите. Така “ЦУМ-гейт“ окончателно отива в небитието. Други проверки на скандала няма – мнозинството във Висшия съдебен съвет отказа да се занимава със случая въпреки активното настояване на Лозан Панов и още няколко кадровици. В началото на май т.г. Инспекторатът публично обяви, че извършва проверка на случая по постъпил сигнал. Впоследствие се изясни, че подателят е гражданското сдружение „Борец“, регистрирано във Видин, активен участник в шествията за европейско правосъдие и съдебна реформа у нас. Вчера от \"Де факто\" са попитали Инспектората докъде е стигнала проверката. : „", "date": "2017.07.18", "title": "Край: Няма нищо нередно в \"ЦУМ-гейт\""}
{"url": "http://clubz.bg/56305-pylen_proval_na_zdravnata_reforma_na_trymp", "text": "Здравната реформа на Доналд Тръмп претърпя пълен провал, предаде Би Би Си. Това стана, след като още двама републиканци от Сената обявиха, че няма да гласуват за законопроекта, а без тяхната подкрепа е невъзможно приемането на реформата. Майк Ли и Джери Морън заявиха, че проектът е недоработен и много прилича на т.нар. Обамакеър. Както е известно, едно от най-големите обещания на милиардера Тръм в предизборната му кампания бе, че веднага ще отмени здравната реформа на предшественика си Барак Обама. При първия опит той бе блокиран. После успя да спре, макар и временно, Обамакеър, обаче сега не може да прокара своята реформа. Очевидно при настоящото положение ще се наложи голямо преработване на предложения законопроект. Морън коментира, че няма да си сложи подписа под \"лош законопроект\", а Ли, че \"проектът нито отменя налозите в Обамакеър, нито понижава тежките за средната класа осигурителни вноски\". Преди тях още двама републиканци се отказаха от подкрепата за здравната реформа на президента - Ранд Пол и Сюзън Колинс. А републиканците имат 52 места в Сената от 100. Така че математически няма как проектът да мине. Президентът Тръмп призова поддръжниците си да започнат \"на бял лист\" нов проект за здравна реформа, който да смени досегашните правила в здравеопазването. Макконъл подчерта, че ще положи усилия да бъде отменена Обамакеър и в рамките на две години ще се постарае да действа преходен период, време, през което ще се разработва нов законопроект. Това обаче е нежелателно за милиони американци, които биха останали в това време без здравни осигуровки. Драмата със здравната реформа става на фона на най-ново проучване по поръчка на \"Вашингтон пост\" и Ей Би Си, в което доверието към президента Тръмп е едва 36 на сто - най-ниското от 70 години насам. Лидерът на САЩ обаче веднага коментира, че се съмнява в достоверността на допитването. Анкетите на тези две медии \"бяха едва ли не най-недостоверните по време на кампанията\" за президентските избори в САЩ през миналата година, написа в туитър Тръмп. Според него \"резултат от близо 40 процента не е толкова лош при сегашната ситуация\".", "date": "2017.07.18", "title": "Пълен провал на здравната реформа на Тръмп"}
{"url": "http://clubz.bg/56314-dbg_saniraneto_trqbva_da_se_prekrati", "text": "Народното събрание да спре програмата за саниране - за това призоваха на пресконференция днес от движение \"България на гражданите\". Според тях програмата е източник на злоупотреби и корупция, изпълнява се некачествено и няма данни за реалния ефект от нея. Той отбеляза, че според решение на Народното събрание още преди дни е трябвало да е представен доклад за резултатите от санирането от Министерството на регионалното развитие и благоустройството. Такъв обаче няма. На пресконференцията от ДБГ коментираха и накратко бъдещите си планове за вътрешната уредба в партията. Както стана ясно наскоро, през септември ще се избира новият председател на партията. На националния форум вероятно ще има и промени в устава, разкри бившата председателка Меглена Кунева. Тя коментира и въпросите с българското председателство на ЕС, като подчерта: И подчерта, че няма как да \"загубим\" председателството, какъвто мит се разпространява от кафявите медии. Кунева отправи и деликатна критика към изказванията на Борисов преди дни: Според ДБГ в момента управляващите трябва да покажат ясно намерение за приемане на закона за борба с корупцията, предложен от Кунева в миналия парламент и приет на първо четене тогава. Това обаче едва ли ще стане, признаха от партията. По въпроса за възможно обединение в дясно от партията бяха кратки. Те подчертаха, че Реформаторският блок се събира всяка седмица, а Кунева отбеляза, че прави всичко възможно съществуването му да продължи.  Бившите депутати от ДБГ отбелязаха, че скоро е имало конференция за изборните правила, на която бяха заедно с представители на ДСБ, а хора от \"Да, България\" са били поканени и не са дошли. С тези две партии искали да разговарят и в бъдеще. Когато обаче журналист запита за отношенията им с Божидар Лукарски и СДС, Кунева заяви, че въпросите отиват в посока, която не е свързана пряко с партията, и не отговори.", "date": "2017.07.18", "title": "ДБГ: Санирането трябва да се прекрати"}
{"url": "http://clubz.bg/56319-prezidentyt_rumen_radev_sezira_konstitucionniq_syd_za_seta", "text": "Президентът Румен Радев сезира Конституционния съд (КС) с искане за задължително тълкуване на разпоредби от конституцията по повод Всеобхватното икономическо и търговско споразумение между Канада и Европейския съюз и неговите държави членки (СЕТА). Това съобщиха от прессекретариата на държавния глава. Искането е за тълкуване на разпоредбите на конституцията, свързани с условията за ратифицирането и действието на такива смесени международни договори (чл. 5, ал. 4 и чл. 85, ал. 1, т. 9), участието на Република България в ЕС (чл. 4, ал. 3) и икономическото развитие на държавата (чл. 19 и чл. 20). Като международен договор СЕТА е споразумение със смесен характер и включва въпроси от изключителната компетентност на ЕС, от националната компетентност на държавите членки и от споделената компетентност между ЕС и държавите членки. СЕТА засяга практически всички сфери на обществения живот, което налага гражданите и институциите да имат яснота за естеството на такива споразумения и мястото им в българския конституционен модел. Ратифицирането на такива споразумения, които предопределят развитието на държавата в дългосрочна перспектива, следва да става с максимален консенсус. Това са част от мотивите на държавния глава за сезирането на КС.  Според президента тълкуването на тези разпоредби има важно значение за националната правна система и за участието на Република България в изграждането и развитието на ЕС. То ще допринесе България да се утвърди като предвидим партньор в международните отношения. Разкриването на точния смисъл на конституционните разпоредби ще има значение и в бъдеще при сключването на подобни споразумения, свързани с членството на страната ни в ЕС.  Правната служба на Съвета на ЕС определи СЕТА като споразумение от смесен характер - то съдържа елементи, които са от изключителна компетентност на ЕС (като например търговията), но и такива, които изискват одобрение от националните парламенти (като например клаузи, свързани с регулаторните режими и инвестициите), каза пред Клуб Z дипломат, пожелал анонимност. Според него държавният глава не пита конституционните съдии дали СЕТА съответства на българската конституция, а какъв е режимът на ратификация и кои части от споразумението подлежат на одобрение от Народното събрание. Отказът на една от 28-те държави членки на ЕС да ратифицира СЕТА е достатъчен да блокира цялото споразумение - засега най-голямата сделка за търговия и инвестиции, която ЕС е сключвал. Тя започва да се прилага частично от 21 септември в очакване на националните ратификации.", "date": "2017.07.18", "title": "Президентът Румен Радев сезира Конституционния съд за СЕТА"}
{"url": "http://clubz.bg/56322-iskate_li_da_risuvate_kato_mone_snimki", "text": "Кийрън Уилямсън е на 14 години. И вече се наслаждава на слава, каквато някои от най-великите е художници в историята на изкуството не са успели да постигнат приживе. Британският тийнейджър е добре утвърден в света на изкуството, а и се радва на отлични продажби. Уилямсън започва, хм, кариерата си на пет години, когато на една семейна ваканция взима със себе си скицник. Тогава прави първите си рисунки, но скоро става ясно, че уменията му далеч надхвърлят драсканиците на повечето деца на негова възраст. Не след дълго негови творби са окачени в местната галерия, до успеха минава съвсем малко време. Шестнадесетте картини от втората му изложба през 2009 г. са разпродадени за 14 минути на обща стойност 23 800 долара. На следващата му изложба през юли 2010 г. всички картини са изкупени за 30 минути след откриването срещу 196 хиляди долара. През 2014-а колекция от 40 картини на тогава 11-годишния художник бе продадена на търг за 510 хиляди долара. Цената на най-скъпо продадената единична картина на младия художник е стигнала малко над половин милион долара ($502 680). Днес Кийрън е на 14 години и с тези суми, който печели, е естествено да се предположи, че рискува да превърне преследването на своята страст в обикновено печалбарство. Но той настоява, че това никога няма да се случи, въпреки че състоянието му се изчисляна на 2,6 милиона долара – всичките спечелени с рисуване.   Уилямсън е известен като Малкия Моне, а почитателите на изкуството му купуват негови произведения още преди да са завършени. Във видео, качено в сайта на Би Би Си, британецът споделя тайните на своя успех в кратък мастерклас от седем съвета за начинаещи художници, които искат да рисуват като импресионисти. Шансът да започнете да рисувате като Моне (а още по-малко като Мане) е нищожен. Но вероятността да повишите майсторството си, следвайки съветите на младия Кийрън, не е малка.", "date": "2017.07.18", "title": "Искате ли да рисувате като Моне? (СНИМКИ)"}
{"url": "http://clubz.bg/56321-igra_na_tronove_7_kyrvava_poeziq_ot_vesteros", "text": "Е, дойде и пълното възмездие за Червената сватба, цели три сезона по-късно. Вярно, Аря Старк преряза гърлото на лорд Уолдър Фрей още преди 11 месеца, когато приключи последната порция епизоди от Вестерос, но сега – в началото на така очаквания нов сезон на „Игра на тронове“ (премиерата постави абсолютен рекорд по гледаемост с 16,1 милиона зрители във всички платформи, без да се броят пиратските сваляния), болезнено и поетично загина, удавен в собствената си кръв, всеки Фрей, помогнал за геройството да се изколят Старките в онзи толкова изненадващ, брутален (и отново – поетичен) момент. Какво разбрахме обаче от този първи епизод на новия „Игра на тронове“, в който Тирион не отрони нито дума? Да отбележим в началото, че авторите на сериала се бяха погрижили да не оставят нито един фен, полуфен или случаен зрител да се чуди какво става на екрана. Героите – от Аря до Церсей – някак непривично за образите си досега бяха доста обстоятелствените в речите си, за да припомнят минали събития от историята (отвъд първите 140 секунди, в които видяхме и ключови кадри от предишни сезони). Аря, превъплътена като Фрей, например внимателно описа Червената сватба, а на Джайм бе грижливо напомнено, че онзи, който сега иде с огромна армада от кораби и дракони, е брат им, убил баща им и пуснат да избяга от същия Кралеубиец. Колкото до Церсей, тя предвидливо вече е изрисувала на пода в една от залите в новото си кралство карта на цял Вестерос – и за да ни улесни максимално, се разходи из нея, показа ни къде се намират различните домове и ни напомни в какви отношения е с всеки от тях и защо. Всичко това е полезно (най-малкото спестява усилието да изгледаш отново около 60 часа „Игра на тронове“), но и показателно за стремежа на НВО да достигнат колкото е възможно по-широка аудитория, а не просто да градят бутиков шедьовър за най-закоравелите фенове. „Игра на тронове“ продължава да стои в актуалната тенденция в киното и телевизията женските персонажи да заемат все по-централно място в сюжета. Почти натрапливо го видяхме и в „Драконов камък“ – да, знаем, че Церсей Ланистър е безскрупулно чудовище, готово да премаже, отрови и взриви всеки на пътя си, но сега видяхме в нова степен пасивно-агресивната ѝ доминация над Джайм. Санса също отдавна не е малкото момиченце, което тъжно гледаше екзекуцията на  баща си в Кралски чертог, но сега открито се противопоставя на Джон Сняг и от спора им определено изглеждаше по-мъдрата и способна да достигне крайна победа от двамата (да, той продължава да е старият добряк и, както червеносата му родственица отбеляза, вероятно това скоро ще му изиграе лоша шега). В Севера се откроява и още една силна дама – лейди Мормонт, която ни спечели в предния сезон, а сега продължава с трийсетте си килограма да посрамва и унижава белязаните от битки корави стари лордове. Каква е политическата обстановка във Вестерос в момента всъщност? Церсей Ланистър контролира Кралски чертог. На изток от нея, в Драконов камък (изоставен от друг провалил се и посечен от жена мъж – Станис Баратеон) вече се установи Денерис Таргариен с драконите си. На юг е Елария Пясък с кръвожадните си изчадия. На запад е възхитителната стара дама Олена Тирел. А на север е тандемът Джон Сняг и Санса Старк, при който поне аз откривам повече здрав разум и тактически ум у Санса. Равносметката? Докато военният гений Джон всячески търси ходове срещу настъпващите (в прекрасно заснета снежна сцена в премиерата) Бели бродници (които вече си имат и великани), войната във Вестерос ще е между жени, тук-таме поддържани от силен, но подчинен мъжки образ (като – вероятно – за Церсей ще е Юрон Грейджой, чиято наглост и груби шеги поразително напомнят хладния имидж на Вини Джоунс). Общото впечатление от откриващия епизод на седмия сезон е чудесно – вярно е, че той е преди всичко полагане на настилката, върху която ще се градят следващите серии, но дори въпреки това предложи отлично зрелище и загатна за ужасиите, които ни предстои да видим. (За сравнение – началото на шестия сезон далеч не беше толкова атрактивно.) Бе въведен и новият (явно главен) персонаж. Героят на носителя на „Оскар“ Джим Броудбент се оказа Архимайстера в Староград, с когото вземане-даване си има Самуел Тарли, произведен в разсилен. За пълничкия интелектуалец не се потвърдиха някои предположения, че няма да го гледаме много в седмия сезон. Напротив, той изглежда ще има централна роля в посрещането на немъртвата армия, след като още в премиерата намери богат източник на смъртоносното за Бродниците драконово стъкло (който, изключително изненадващо, е под Драконов камък). Сега Джон Сняг ще бъде уведомен за това и може би именно там ще се осъществи и срещата му с Денерис. Видяхме в епизодична сцена и Ед Шийрън*. Създателите на сериала ни убеждаваха, че появата му във Вестерос няма да е самоцелна и единствено продиктувана от любовта на Мейзи Уилямс към изпълнителя, но за момента изглежда точно така (дори без да отбелязваме факта, че в компанията на рицарите-певци Шийрън изглежда по-скоро като смотания аутсайдер и едва отронва по думичка към малката Старк). Лично аз не съм убеден, че ще видим отново рижавата физиономия на Шийрън, но дори това да се случи, се надявам поне да е влязъл в Списъка на Аря. Още няколко детайла, които си струват отбелязването: коцкарският поглед на Тормунд към Бриен (ако някой от двамата не бъде убит много скоро, със сигурност ще видим силно смущаваща сексуална сцена); Тирион не каза нито думичка (а той принципно не спира да говори) – нито пък пи (другото, което прави); Хрътката се проявява все повече като душа човек (и вече като че вярва в Червения бог); Берик Дондарион очевидно ще бъде централен образ във войната с Бродниците; Валът съвсем не изглежда сигурен, ако се съди по портата, през която влязоха Бран и Мийра. „Ще започваме ли“, нареди Денерис на Тирион пред масата за стратегии точно преди края на епизода. Звучи като отлично начало на сезона.   * Песента, която Ед Шийрън изпълнява, всъщност е тясно свързана с вселената на „Песен за огън и лед“ – тя е за аферата на Тирион с проститутката Шае и се появява в третата книга от поредицата на Джордж Р. Р. Мартин, „Вихър от мечове“ (т.е. героят погрешно заявява, че това е нова песен). Писана е от Саймън Сребърния език и гласи (в превод на Валерий Русинов):  ", "date": "2017.07.18", "title": "Игра на тронове #7: кървава поезия от Вестерос"}
{"url": "http://clubz.bg/56318-btr_otnovo_na_turne_s_legenda_ot_judas_priest", "text": "Б.Т.Р. и ексвокалистът на Judas Priest - Тим \"Рипър\" Оуенс ще зарадват българските фенове с три (засега) съвместни концерта, става ясно от страницата на групата. Репертоарът включва Judas Priest, Ronnie James Dio, както и от соловите албуми на Тим \"Рипър\" Оуенс. Освен хитсинглите си Б.Т.Р. ще изпълнят и най-новата си песен  „Моята сила“, разкрива zrock.bg. Концертите стартират на 29 юли в  \n\t Първото съвместно изпълнение на Б.Т.Р. с Тим Рипър Оуенс беше на новогодишния концерт в Каварна през 2014 г. През 2016 г. рокаджиите взривиха София и Русе, където закриха осмото издание на RUSSE Green Rock fest. Рок-медията напомня, че през годините Б.Т.Р. са свирили на една сцена с легендарни музиканти и групи като Deep Purple, Whitesnake, Scorpions, Ronnie James Dio – Heaven and Hell, Nazareth, Motorhead, Europe, Accept, Gamma Ray, Michael Schenker Group , Iron Maiden. ", "date": "2017.07.18", "title": "Б.Т.Р. отново на турне с легенда от Judas Priest"}
{"url": "http://clubz.bg/56324-mareshki_gotov_da_se_nastani_na_%E2%80%9Erakovski_134_vednaga", "text": "Движение „Воля“ на Веселин Марешки е готово веднага да се настани в коя да е от освободените партийни централи - на СДС на \"Раковски\" 134 или на четвъртия етаж на ул. \"Врабча\" № 1, който доскоро бе обитаван от БЗНС. Въпрос на предстоящи изчисления е каква част от освободените помещения ще бъдат използвани от формацията му, за която това е първи парламентарен сезон. Тепърва ще бъде и избран от двата варианта.  Сред сградите - държавна собственост, които трябва да бъдат освободени, са тези на СДС на \"Раковски\" 134 и на ДСБ на \"Витоша\" 18 с вход откъм ул. \"Кърниградска\". АБВ трябва да напусне централата си на втори етаж на ул. \"Врабча\" №23, а \"Движение 21\" - четвъртия етаж от сграда на ул. \"Витоша\" 12.  Според закона държавата и общините предоставят под наем на политическите партии, които имат парламентарна група или достатъчен брой народни представители да образуват такава, помещения за осъществяване на тяхната дейност. Помещения могат да се предоставят и на партии, получили над едно на сто от действително подадените гласове на последните парламентарни избори. Четирите партии се явиха на изборите в коалиции, като в този случай правилото за 1% от гласовете не важи. До момента обаче нито една от тях не е предприела стъпки по доброволно изнасяне след изпратените им уведомителни писма от страна на областната управа.", "date": "2017.07.18", "title": "Марешки готов да се настани на „Раковски\" 134. Веднага"}
{"url": "http://clubz.bg/56308-moje_da_prizovem_hizbula_kato_podsydim_po_deloto_sarafovo", "text": "Постъпило е искане военното крило на \"Хизбула\" да бъде призовано като граждански ответник по делото за атентата в \"Сарафово\". Това стана ясно днес от думи на председателя на Специализирания наказателен съд Георги Ушев. В деня на 5-годишнината от най-тежкия атентат в новата ни история Ушев каза, че съдът прави всичко възможно, за да спази процесуалните изисквания - всеки един от наследниците на загиналите еврейски граждани да бъде конституиран като граждански ищец и да бъдат разяснени правата му. Вече оставали само двама. Именно  , а не само двете физически лица - Хасан ел Хажд Хасан и Мелиад Фара. Те са обявени за издирване, но прокурорите потвърждават системно, че от тях няма ни вест, ни кост. Засега няма произнасяне на съдебния състав по искането. Днес от думите на съдия Ушев (който в момента кандидатства пред ВСС за председател на АпСпНС) стана ясно, че ако делото продължава да \"буксува\", има вариант нашият съдебен състав да бъде изпратен да заседава в посолството ни в Израел. Това според него ще е по-лесно от това да бъдат събрани на едно место над 40-имата израелски граждани - наследници на 5-имата загинали.", "date": "2017.07.18", "title": "Може да призовем \"Хизбула\" като подсъдим по делото \"Сарафово\""}
{"url": "http://clubz.bg/56320-sasht_izgradili_svryhsekretna_baza_v_siriq", "text": "Сателитни снимки показват огромна тайна военна база, която САЩ са изградили близо до град Кобане в Северна Сирия. Според плановете на Пентагона, тя е най-важната логистична база за американските военни в размирната страна. Това пише в. “Билд”, който се е сдобил с ексклузивни сателитни снимки от американската ВВС база в Сирия. Изданието цитира експерти, които са стигнали до заключението, че стратегията на САЩ в тази страна е дългосрочна. Анализаторите са на мнение, че и след разгрома на ислямистката терористична организация “Даеш”, Доналд Тръмп възнамерява да поддържа център на влияние в Северна Сирия. Това обаче би довело до огромно напрежение с Турция. Според разкритието на “Билд” авиобазата е с огромни размери. От платения уеб сайт става ясно също, че строителството е започнало през май 2016 г., още при управлението на Барак Обама. Сателитните изображения обаче били противоречиви. Ако базата се търси чрез Google Maps, на мястото се появява пустиня. Чрез TERRA server обаче изградената ВВС база се вижда още от май т. г. Напомня се и фактът, че Google Maps постоянно актуализира картите си, но при случая с Кобане това така и не е станало. “Билд” се обръща към ТERRA, получава актуални сателитни снимки и ги анализира с помощта на военни експерти. Така става ясно, че базата разполага и с жилищни помещения за войници, автопарк от 40 военни автомобила, инфраструктура за транспортни самолети, както и надеждна защита. Новата база приличала на “непревзимаема крепост” в центъра на район, контролиран от Сирийските демократически сили (SDF). Това е кюрдско-арабски съюз, които с подкрепата на САЩ воюва срещу “Даеш”. В скоро време авиобазата щяла да може да приема самолети от тип С-130 и С-17 - 53-метрови реактивни товарни самолети. В момента в източната част на базата се изграждали и хангари, което говорело за подготовка за интензивни полети и дългосрочно разполагане на американски военни самолети. “Билд” цитира британския експерт Карл Ортън, който потвърждава, че при размерите на военния обект може да се направи един единствен извод: Наличието на такава база в контролирана от сирийската опозиция територия можело да доведе до разрив на САЩ с Турция, чиято граница е само на 27 км. Ортън напомня също, че Турция смята SDF за терористична организация. Журналист от “Билд” се е срещнал в Кобане с кюрдския активист Мустафа Абди. Според него военната база е била построена заради опасения от турско настъпление срещу кюрдските бунтовници. Бившият военен и понастоящем анализатор на компанията Prime Source Майкъл Хоровитц е категоричен: Наред с това било възможно САЩ да се изтеглят от Инджирлик и да разположат самолетите си в новата база край Кобане, която така ще се превърнела в основна за военните операции в Сирия и Ирак.", "date": "2017.07.18", "title": "САЩ изградили свръхсекретна база в Сирия"}
