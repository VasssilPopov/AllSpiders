{"url": "http://clubz.bg/56727-otkriha_pyrvata_luna_izvyn_slynchevata_sistema", "text": "Астрономи са открили първия естествен спътник на планета извън Слънчевата система. Сигналът на потенциалната екзолуна е открит от телескопа “Кеплер“, а учените планират да проведат допълнителни наблюдения с “Хъбъл“ през октомври, съобщава Би Би Си. Ако откритието бъде потвърдено, екзолуната ще се окаже с размера и масата на Нептун, а планетата, около която обикаля, е с размерите на Юпитер, но с 10 пъти по-голяма маса. Досега учените са открили повече от 3 000 екзопланети - такива, които са в орбита около други звезди. Търсенето на екзолуни - естествени спътници на планети извън Слънчевата система, се провежда паралелно, но до момента без успех.  Първият български частен сателит ще бъде изстрелян в Космоса до дни Дейвид Кипинг, професор по астрономия в Колумбийския университет, споделя, че е прекарал по-голяма част от живота си в търсене на екзолуни. Той коментира: Телескопът “Кеплер“ открива планети извън Слънчевата система като засича малки спадове в яркостта на звездата, когато планетата мине пред нея. Това явление е известно като транзит. За да открият спътници на екзопланетите, учените трябва да засекат промяна в яркостта преди и след като планетата премине пред звездата. Обещаващият сигнал е наблюдаван по време на три транзита. За учените това е недостатъчно, за да бъдат уверени в откритието си. Професор Кипинг коментира пред Би Би Си: Обектът, потенциален първи открит спътник на екзопланета, е познат като Кеплер-1625b и е наблюдаван в системата на звезда, отдалечена на 4 000 светлинни години от Земята. Според широко разпространените теории за формиране на планетите, обект с толкова големи размери вероятно не се е образувал естествено, а е уловен от гравитацията на планетата на по-късен етап от еволюцията на системата. Ще добиваме ли скоро ценни метали от Луната? Множество “кандидати“ за екзолуни са откривани в миналото, но нито един от обектите не се оказва естествен спътник на планета извън Слънчевата система. Ще добиваме ли скоро ценни метали от Луната?", "date": "2017.07.29", "title": "Откриха първата луна извън Слънчевата система "}
{"url": "http://clubz.bg/56712-tam_kydeto_i_ministrite_i_kasierkite_sa_goli", "text": "Извънземните антрополози вероятно са забелязали, че по това време на годината огромна част от населението на северното полукълбо се струпва върху една минимална част от територията си. А именно: на плажа. Вероятно подозират ритуално действие, където жертвоготовното излагане на слънчевата радиация и корозивното влияние на морските соли омилостивява божества. За българина плажуването има много повече социален, отколкото трансцендентен смисъл: който не отиде на море, изпада от средната класа. През 30-те години на миналия век на Св. Константин и Елена ходят само \"по-първите хора\", често културтрегери, които знаят, че така се прави в чужбина. Масовизацията идва през 60-те със строежа на ведомствени почивни станции. А решаваща роля за превръщането на морето в обект за мечтания имат киното и естрадата, които внушаваха на трудещите се равенство пред морето, делфините и топлата бира. Днес разслоението вече не е двойно, а тройно, защото освен българския плаж и не-плаж, има и плаж в чужбина, като разстоянието е според кесията. Модерният човек прекарва повече от половината си живот в състояние на свободно време, което трябва да запълва по достоен начин. Селянинът няма да остави животните точно през лятото; гражданинът обаче взима отпуск и, както пееше Васко Найденов през 80-те, \"...изключи си бушоните (...) всичко ще ти е наред!\". Самото преживяване на морето обикновено се различава от предизвикващите завист постинги във Фейсбук. Плажуващият прекарва удивително много време в търсене на най-доброто място за разпъване на хавлията, в борба с чадъра, в наместване на чанти и гумени топки под главата. Кара се с крещящите деца наоколо, затиска нещата си да не отхвърчат, търси кой да му пази портфейла. И после кулминацията: бух във водата - удивително, сюблимно! Ако, разбира се, няма вълни, щипалки, неприятни типове, които може би уринират във водата и застрашителни джетове. Вероятно почивката е някаква халюцинация, подобна на съня – затова и самият плаж се маскира като някаква екзотична дестинация - с келнери, облечени като карибски пирати, и палми в саксии. Върховен знак на глобалната екзотика! На морето социалните стълбици са дори по-жестоки, отколкото в офиса. Едните се тъпчат на градския плаж, другите слизат до водата от вилата, построена върху скалата. На едните предлагат коктейли по шезлонгите, при другите продавачи с навити крачоли разнасят варена царевица. Има градски плажове, има и приватизирани, които (понякога благодарение на въоръжена охрана) инсценират девствени пясъци, недокоснати от човешки крак. Често на плажа грижовният \"патер фамилиас\" пристига рано да построи съоръжението от летви и чаршаф на първа линия преди да са заели \"тяхното място\", та да не изпуснат нищо от гледката на прибоя. После обаче пристигат едни младежи, които му се пльосват отпред. После концесионерът идва да го гони. Борба! Няма ли и други места, на които човек би могъл лежи с книга върху лицето и да качва образи на доволство в мрежата? Тайната е, че само на плажа легитимно се излагат голи тела. От една страна това изравнява, доколкото социалните йерархии са въплътени в дрехите ни – голи са и министърът, и касиерката. От друга страна тази голота крие други не по-малко сериозни неравенства. Едните са по-млади и по-привлекателни, други се увиват с шалове, за да скрият сбръчканата си кожа, овесват фотоапарат на врата, за да прикрият коремче. Грижата за тялото днес е индустрия и веднага ще разбереш кой се подлага на масажи, липосукция и скъпи мазила, и кой разчита на едното ЕГН. Преди море се отслабва, някои дори предварително изкуствено почерняват, за да не бъдат бели врани. Натискът на чуждите погледи е чудовищен и много възрастни постепенно биват изхвърлени от плажната вселена. Покрай масовизирането на татуировките плажуването се превърна в своеобразна изложба. Фентъзи картинки, китайски букви, национални герои и еротични закачки правят събличането още по-разголващо. Изобщо тялото днес е нещо, което имаш, не което си. Оттук сложната игра: хубаво тяло на евтин плаж, старо тяло на луксозен плаж, стилно тяло на хипстърски плаж и много други комбинации. Самото поведение на \"гол човек\" не е природно зададено и се учи – селяните през 60-те например веднага се разпознаваха: седят, наместо елегантно да полегнат, оглеждат се многозначително, наместо да се взират в морската шир. Тази публична интимност е ключ към еротиката на морското преживяване. От една страна си гол с някого (приятелка, съпруг), от друга – гол пред всички. Някои се опипват, други ходят без горнище, а в нощния вариант морското преживяване задължително включва секс.  Каквото и да говорим, накрая пак ще идем на плаж заради децата. Вярата в слънцето и йодните пари май позаглъхна. Тогава защо се чувстваме виновни, ако не ги заведем? Защото така устроихме градовете си, че децата вече няма къде да играят, страх ни е да ги пуснем на улицата. Защото тия две седмици, щем не щем, ще прекараме с тях, ще купуваме през половин час някакви неща, които те ще хвърлят, ще се мъчим да измисляме игри, може би като екстра дори няма да има интернет и ще трябва… да си говорим! Две седмици – и ура, откупили сме се за годината!", "date": "2017.07.29", "title": "Там, където и министрите, и касиерките са голи"}
{"url": "http://clubz.bg/56699-makedoniq_nastoqvashe_narodite_a_ne_grajdanite_da_figurirat_v_dogovora", "text": "- В декларацията, която парламента прие се казва, че Министерският съвет ще дава информация на Народното събрание как се спазва договора. Това, разбира се, е въпрос на желание от двете страни. Ние го правим основно, за да подкрепим европейската перспектива на Македония. Много дълго време имаше застой и не се случваше нищо - нито с ЕС, нито с НАТО. В крайна сметка решихме, че нашият специален фокус на председателството на Съвета на ЕС ще бъдат Западните Балкани. Единствената среща на най-високо равнище на държавни и правителствени ръководители по време на нашето председателство ще бъде срещата ЕС-Западни Балкани. За нас е важно да направим тази стъпка с подписването и последващата ратификация на договора. Защото това е от интерес за целия регион. - В договора е заложено словосъчетанието обща история. На последния кръг от преговорите македонците приеха всички наши предложения. Дори приеха това, че няма да настояват, че в България има македонско млацинство. Единственото предложение, което не приеха беше следното. Ние искахме да запишем \"гражданите\" на двете страни, а сега е записано \"народите\". Както знаете има един спор, който тече от много години дали ние приемаме македонската народност и македонския език. Всички наши други предложения бяха приети. - Да, естествено. Но винаги в един договорен процес има елемент на компромис. - На 2 август премиерът Заев има среща в Прищина, която е договорена много отдавна. Дори когато беше в София е казал, че е възможно на 2 август да не може. Ние искахме на празника да направим този акт на подписването. - Това е заложено в т.нар Берлински процес, на който България настоява да стане член. В този процес е включено влагане на допълнителни средства за региона на Западните Балкани. Коридор номер 8 вече е заложен на последната среща в Триест. Смятаме, че е възможно всички тези забавяния да бъдат преодолени. Това е целта на ЕС, не само на България. Мисля, че имам основания да бъда оптимист. Чакам самото подписване и последващата ратификация от двата парламента.", "date": "2017.07.29", "title": "Македония настояваше \"народите\", а не \"гражданите\" да фигурират в договора"}
{"url": "http://clubz.bg/56724-decata_trygvat_na_uchilishte_ot_1_septemvri_taka_iskat_roditelite", "text": "Промени, свързани с продължителността на ваканциите на учениците, ще бъдат въведени по настояване на родители и учители. Според Министерство на образованието почивката на българските ученици през летния сезон трябва да се уеднакви с тази на връстниците им от другите страни от Европейския съюз, съобщи Нова тв. Това означава децата да тръгват на училище от 1 септември. Според конкретното предложение учебната година вече ще бъде със седмица по-дълга. Това засяга децата от 1 до 11 клас. Учениците от 1 до 4 клас ще приключат следващата година на 7 юни, а не както досега – на 30 май. За децата между пети и седми клас последният учебен ден ще бъде на 22 юни, а за тези между осми и 11-и последният звънец ще бие чак през юли. Промяната няма да засегне зрелостниците, които завършват учебния процес на 16 май. В момента това е само проект и всеки е свободен да изрази мнение до 28 август. Окончателното решение ще бъде взето след това, уточни тя. Според актьора Калин Сърменов, който има дъщеря, която ще бъде в пети клас, не трябва да бъдем толкова толерантни към самите деца. В разговора се включи и учителят Емил Джасем. Според него е добре всяко училище само да решава кога да започне учебната година., но е добре началото да е на 1 септември, вместо на 15-и. Деница Сачева подчерта, че е скептична към идеята за абсолютна автономия на училищата, но не изключи възможността и това предложение да бъде обсъдено.", "date": "2017.07.29", "title": "Децата тръгват на училище от 1 септември. Така искат родителите"}
{"url": "http://clubz.bg/56725-elektromobili_li_a_kyde_shte_skladirame_akumulatorite", "text": "Не ми ги хвалете тези негодници - производителите на автомобили! Откакто се знае, че този бранш - който в Германия дори е наричан образцов - си е направил таен картел, срещу автомобилните концерни от Волфсбург, Щутгарт и Мюнхен се изсипват тонове помия. Което е напълно разбираемо, след като аферата с манипулираните дизелови двигатели подкопа сериозно доверието в производителите на автомобили.  Самите автомобилни фирми си мълчат. Което също е разбираемо, тъй като разследването за договорки все още е в самото начало, а и за тях важи презумпцията, че са невинни до доказване на противното. И второ: всяка грешна дума може да причини щети за милиони. Затова е по-вероятно по темата в бъдеще да се изказват само юристите. В същото време противниците на автомобилите и на двигателите с вътрешно горене празнуват: те предусещат края на своя враг - бълващата отрови в атмосферата задвижваща система за автомобили, работеща с изкопаеми горива. Така ли е обаче? Всичко това много напомня за трудния енергиен обрат, който струва милиарди и не може да бъде осъществен без щедри държавни субсидии. Това обаче не пречи на германските производители на слънчеви панели да фалират един след друг. Никой от нас не желае в двора си ветрогенератори, нито пък е склонен близо до имота му да минава магистрален електропровод за високо напрежение. Така е и с двигателя с вътрешно горене: въпросът е същият, както и при енергийния обрат: откъде ще дойдат необходимото електричество и топлоенергия, след като бъдат закрити всички конвенционални електроцентрали? При автомобилите въпросът звучи така: с какво ще се придвижваме, ако бъдат забранени двигателите с вътрешно горене? Разбира се, че с електроавтомобили, гласи прибързаният отговор. Но точно тук е заровен ключът: никой засега не знае, дали електрическите автомобили ще се окажат годни да изпълнят тази мисия. Защото екологичните ползи от тях засега са много спорни: така например можете да карате една Е-класа на \"Мерцедес\" цели 8 години, преди да достигнете нивата на замърсяване на околната среда както при една електрическа \"Тесла\". Ако един конвенционален двигател с вътрешно горене изразходва под 6 литра бензин, според днешните стандарти той не замърсява околната среда повече, отколкото една малка градска кола \"Тесла\". Една от причините за това е тежащата около един тон батерия на електроавтомобилите. Милиони електрически автомобили означава също и милиони батерии. Това от своя страна означава, че ще са ни необходими редки суровини като литий и най-вече кобалт, които се вграждат в батериите. А откъде идва кобалтът? Основно от Конго - една разтърсвана от гражданска война и проядена от корупцията страна. Още по-лошо дори: в добива на кобалт в Конго са заети основно деца. А без кобалт от Конго няма да излезе нищо от прекрасните планове за електромобилност.  При производството на батерии се отделят отровни вещества и фини прахови частици, както и тонове въглероден двуокис. А когато им свърши животът на всички тези милиони и милиони батерии, те трябва да бъдат адекватно съхранявани или рециклирани, иначе се превръщат в специален отпадък. А може би електрическите автомобили представляват само временно (преходно) решение. Нищо чудно технологията на бъдещето да се нарича горивна клетка. Може би. Само дето никой не знае това точно - нито един автомобилен корифей, нито някой шеф на автомобилен концерн може да гарантира това. Никой все още не знае отговора на този въпрос. Решението на проблема може да се окаже на съвсем друго място - повече трамваи и омнибуси в градовете. А защо да не помислим например за това да електрифицираме аутобаните, а тировете и пътническите автобуси, оборудвани с електродвигатели, да вземат електричество от контактната мрежа над аутобаните? Още повече, че тази технология е измислена отдавна. Проблемът се заключава в следното: като гледаме колко дилетантски Германия се опитва да извърши енергийния обрат, губим надежда, че е възможно да бъде осъществен и още един обрат - по отношение на мобилността. Дори бих казал че е абсолютно невъзможно, докато лошите момчета от автомобилната мафия продължават да имат думата. ", "date": "2017.07.29", "title": "Електромобили ли? А къде ще складираме акумулаторите"}
{"url": "http://clubz.bg/56690-velikobritaniq_en_marche", "text": "Живеем в политически турбулентна епоха. Партии, едва навършили една година, наскоро дойдоха на власт във Франция и в огромния столичен окръг Токио. Партия на по малко от пет години води в рейтингите на общественото мнение в Италия. В Белия дом се засели политически неофит (за огромно неудоволствие на елите на републиканците и демократите). Къде тогава ще се случи следващото политическо земетресение? Вероятният, и още повече, необходим отговор е: Великобритания. Дори въпреки че Великобритания я очаква сътресение заради \"Брекзит\", никой не започва разговори за реформиране (още по-малко за замяна) на съществуващите политически партии. Мнозина дори отхвърлят мисълта за подобно нещо. Бившият премиер Тони Блеър - проевропейски центрист, новатор, който три пъти печели парламентарните избори начело на Лейбъристката партия през 90-те г., много се постара в скорошна своя статия да изтъкне, че не предлага създаването на нова партия. Макронова победа Но именно това трябва да направи Блеър или някой като него. Там е работата, че макар в британската политическа система наистина да са сложени сплашващи бариери на пътя на каквато и да било нова партия, шансовете й за успех сега са доста по-високи, отколкото когато и да било друг път през последните 40 години. В политическата система, която и досега усеща последиците от двете големи земетресения (референдума за \"Брекзит\" през юни 2016 г. и унизителния неуспех на Консервативната партия година по-късно на изборите, които самата тя свика), новаците явно имат шанс. Консерваторите се хвърлиха във вътрешна борба, която могат само да се опитат да скрият. В Лейбъристката партия също започна вътрешен бунт. Именно сега е подходящият момент за появата на нова партия, създадена по примера на партията на френския президент Еманюел Макрон - \"Републиката в движение!\" (La Republique En Marche!). Тя ще може да спечели за сметка на недоверието в съществуващите партии. И именно сега е подходящият момент за един фотогеничен британец или британка, готови да тръгнат по стъпките на 39-годишния Макрон и да влязат в историята, като разгромят старата гвардия. Макрон с размазваща победа и на парламентарните избори във Франция Да, разбира се, британската избирателна система - и за това пише Блеър - дава огромно предимство на съществуващите политически партии, тай като е мажоритарна. В един избирателен окръг се избира един депутат, получил мнозинството от гласовете. Като похарчи маса пари и енергия и, вероятно като дори разчита на значителен брой гласове на дебютните си избори, новата партия напълно може да установи, че нейните избиратели са разхвърляни из страната чрез твърде тънък слой, който позволява тя да получи едва няколко места в парламента. Именно това се случи последния път, когато в битката реши да влезе нова центристка партия. В началото на 80-те г. четирима дисиденти от лейбъристите, разтревожени от левия уклон в партията си, а също от антиевропейската й позиция, създадоха Социалдемократическата партия (СДП). Като се възползва от непопулярността на първите икономически решения на премиерката Маргарет Тачър, новата СДП в коалиция с малката Либерална партия получи 25 на сто от гласовете на парламентарните избори през 1983 г. Това обаче й донесе едва 23 депутатски места, след което тази партия се срина. Подобни спомени днес убиват стимулите за политически иновации. Тези, които в Лейбъристката партия с дълбоко подозрение се отнасят към левичарските икономически и външнополитически възгледи на популярния лидер на лейбъристите Джеръми Корбин, въпреки това смятат, че най-разумната стратегия е да се запасят с търпение и, когато се удаде случай, да възстановят контрола над партията. Същото може да се каже за консерваторите, които смятат, че \"Брекзит\" води страната към катастрофа. Мей загуби мнозинството, иде политическа буря Историята на СДП обаче може и трябва да бъде интерпретирана иначе. През 1982 г. тази партия имаше подкрепата на над 50 на сто от избирателите според данните от проучванията на общественото мнение. Много високопоставени консерватори в разговори насаме твърдяха по онова време, че очакват разгромна победа на СДП на предстоящите избори. А след това избухна Фолклендската война, която се превърна в голяма победа за Тачър. И съкрушителна победа на изборите през 1983 г. спечелиха консерваторите. Този резултат даде началото на дългогодишния процес за изместването на непопулярните лейбъристи към центъра. Днес не се предвижда никаква голяма победа на лейбъристите или консерваторите. Нещо повече - последните избори, на които консерваторите буквално за една нощ изгубиха предимството си от 20 пункта, понеже избирателите, предимно младите, решиха да подкрепят лейбъристите - позволяват да бъде направен изводът, че британските избиратели са отворени за нови предложения. От тези избори може да бъде направен още един важен извод - Европа и \"Брекзит\" не са проблемът, от който е най-загрижен британският електорат. Лейбъристите на Корбин са за същата политика на \"Брекзит\" като консерваторите на Мей. Но по въпроси като работните места, болниците, училищата, социалната защита подходите им рязко се различават. Това означава, че за победа над съществуващите партии новото политическо движение трябва да бъде преди всичко за възстановяване на качеството на предоставяните от държавата услуги, за съживяване на икономиката и възстановяване на доверието. Здравите връзки с ЕС ще трябва да бъдат поднасяни като средство за постигане на тези цели, а не като цел сама по себе си. През идните месеци напълно може да се появи възможността за създаването на такова движение. Това ще зависи, първо, от това доколко Консервативната партия ще бъде разрушена от лидерските амбиции и разногласия, и, второ, от това колко далече ще стигне скорошният бунт на над 50 високопоставени членове на Лейбъристката партия заради позицията на Корбин за \"Брекзит\". Всеки, който се замисли за тези перспективи, трябва да помни Фолклендските острови и каква партия можеше да стане СДП, ако Аржентина не бе започнала интервенцията. Освен това те трябва да помнят девиза на британските спецчасти: \"Който дръзне, той ще победи.\" Макрон с размазваща победа и на парламентарните избори във Франция Мей загуби мнозинството, иде политическа буря", "date": "2017.07.29", "title": "Великобритания En Marche?*"}
{"url": "http://clubz.bg/56700-stranen_syyuz_berlin_na_stranata_na_kremyl", "text": "Що за странен съюз? Не само Кремъл, а и федералното правителство, особено министрите социалдемократи Габриел (  и Циприс ( ) отвориха фронт срещу нов закон на САЩ за налагане санкции на Русия. Така Германия се обяви срещу онези в САЩ, които искат да предотвратят самостоятелен ход на Доналд Тръмп в политиката спрямо Русия - новият закон няма да му позволи да отмени наложените по-рано наказателни мерки. В сърцевината на германската критика е пасаж, по силата на който стават възможни санкции срещу онези, които подкрепят строежа на руски газопроводи. Така на мушката могат да се озоват европейски фирми, които искат да съфинансират оспорвания газопровод «Северен поток 2». Сега изведнъж с критиката си към САЩ федералното правителство застава на страната на Кремъл и на концерна «Газпром». При това Берлин си затваря очите пред големите съмнения относно проекта от страна на съседите си от Централна и Източна Европа. Също и от Европейската комисия, която предупреждава САЩ да не налагат санкции срещу европейски фирми, но по принцип гледа критично на «Северен поток 2». Федералното правителство обвинява САЩ, че със санкциите преследват икономически интереси. Но и без «Северен поток 2» Русия е най-важният енергиен доставчик на Европа. Всичко друго освен сигурно е дали американският втечнен газ би играл значима роля на европейския енергиен пазар. Онези, които сега най-яростно критикуват САЩ, не изразяват и сянка от критика по мотивите на Москва да се строи газопроводът. Подръжниците на стоежа мълчат и по факта, че Русия не веднъж е използвала енергийна политика като средство за натиск спрямо съседи. Трябва ли сега действително американски конгресмени и сенатори да го обясняват на европейците? Не е само ирония, че точно сега Доналд Тръмп е от кръга на най-добрите съюзници на германските подръжници на строежа на «Северен поток 2». Това е така, защото съответният текст от закона не влиза автоматично в сила, а само дава възможност за разпореждане от страна на президента. Едва ли може да се очаква, че Тръмп ще е в състояние да блокира един любим проект на Кремъл.  ", "date": "2017.07.29", "title": "Странен съюз - Берлин на страната на Кремъл"}
{"url": "http://clubz.bg/56714-kitaj_napredva_s_izkustveniq_intelekt_zashto_tova_e_pritesnitelno", "text": "Представете си перфектната обстановка за разработване на изкуствен интелект. Съставките са: много компютърни системи за обработка на информация, много специалисти по електроника, много пари и огромно количество данни, с които да обучиш машините да разпознават и отговарят на повтарящи се модели. Тази обстановка може да напомня на Америка – настоящият лидер в тази сфера. Но много повече приляга на Китай. Страната бързо изгражда своята облачна система. По обема на изследванията в областта на изкуствения интелект, ако не по качеството, китайските учени задминават американските си колеги. Заявленията за патенти в тази област в Китай се утроиха между 2010 и 2014 г. в сравнение с предишните пет години. Китайските стартъпи привличат милиарди рисков капитал. Преди всичко, Китай има над 700 милиона потребители на смартфони, повече от всяка друга страна. Те потребяват дигитални услуги, използват гласови приложения, плащат за разни неща само с едно замахване с телефона си – по този начин те генерират огромни количества данни. Това дава на местните фирми като Alibaba, Baidu и Tencent възможността да сглобят най-добрите на пазара системи с изкуствен интелект от разпознаване на лице до ботове, изпращащи съобщения. Правителството в Пекин вярва в този потенциал. На 20 юли то обяви стратегия за развитие, чиято цел е до 2030 г. Китай да стане лидер в областта на изкуствения интелект. Такъв бум в най-населената страна има огромен потенциал. Нито една друга страна не може да събере такова количество данни, необходимо на машините, за да научат моделите – например симптоми за редки болести. Развитието на новите технологии трябва да е бързо също така. И понеже писането с китайски йероглифи е пипкаво, услугите с разпознаване на гласа са по-популярни отколкото на Запад. Системите настройват автоматично светофарите според записите от камерите край пътя – това вече се тества. Според „Маккинзи“, автоматизацията на базата на изкуствен интелект може да ускори растежа на икономиката на Китай с над един процентен пункт годишно. Но плановете на Китай будят и притеснение. Едното притеснение е, че ползите от китайските открития ще бъдат недостъпни заради защитата на данните. През юни влезе в сила Закон за кибер сигурността, който изисква от чуждите фирми да съхраняват събраните от тях данни за китайски клиенти в рамките на страната, а външни лица да не могат да използват китайските данни, за да предлагат услуги на трети страни. Не е трудно да си представим какви пречки ще създаде това. Ако данните не се обменят, алгоритмите за автономните автомобили (които се управляват сами – б.р.) няма да могат да работят ефективно. Втората притеснителна област е етиката и безопасността. Технологичните гиганти в Силициевата долина на САЩ си подадоха ръце, за да са сигурни, че създаваните от тях продукти на базата на изкуствен интелект са безопасни. Те ще използват техники като „затваряне в кутия“, в която машини с изкуствен интелект ще бъдат изолирани от околната среда, за да не доведе някое неочаквано действие до нещастен случай. Всички водещи изследователи на Запад подписаха отворено писмо през 2015 г., с което поискаха забрана за създаването на автономни оръжия. Ако такава дискусия изобщо започне някой ден в Китай, не можем да очакваме тя да бъде прозрачна. Китайските компании имат стимули да мислят в тази посока – изкуствен интелект „хулиган“ ще е проблем за планетата, където и да е създаден. Всички имат интерес от световни стандарти за безопасност. Но третото притеснение е, че постиженията в изкуствения интелект в Китай ще бъдат използвани основно в полза на правителството – това е вън от съмнение. Новият план говори открито за ползите за държавата. Той предвижда използване на технологии във всичко – от насочването на ракети до превантивен контрол на пътя. Изкуственият интелект е перфектен за намирането на модели на повторение в огромните масиви с данни, които китайските цензори трябва да обработват, за да държат гражданите си под контрол. Лесно е да си представим как тези данни ще ускорят зараждащите се планове на правителството да въведе система за оценка на гражданите според тяхното поведение. Веднъж изработени, тези алгоритми ще събудят интереса на авторитарните режими по света. Китайските технологични фирми не могат да попречат на правителството да се възползва от тези инструменти. На Baidu, например, бе възложено да води националната лаборатория за „дълбоко учене“ (машинно самообучение – б.р.). Западните фирми и правителства също не са ангели, когато става дума за събиране на данни и шпионаж. Но западните фирми поне участват в дебати за етичните аспекти на изкуствения интелект, а разузнавателните агенции са ограничавани от демократичните институции. Нито едно от тези неща не е валидно за Китай. Изкуственият интелект има потенциала да промени живота на милиарди хора. Ако Китай заеме водещата роля, тогава държавата, а не гражданите, ще бъде най-големият печеливш.", "date": "2017.07.29", "title": "Китай напредва с изкуствения интелект. Защо това е притеснително"}
{"url": "http://clubz.bg/56723-trymp_uvolni_shiniq_shizofrenik", "text": "Президентът на САЩ Доналд Тръмп уволни шефа на администрацията на Белия дом Рейнс Прибъс. Това стана само ден след като новият началник на комуникацията на държавния глава Антъни Скарамучи нарече Прибъс \"ши..н шизофреник\" и се закани да го уволни, защото изнася секретна информация. За началник на канцеларията на Тръмп е назначен Джон Кели, досегашен министър на вътрешната сигурност. Прибъс, бивш ръководител на Националния комитет на Републиканската партия, бе на поста от януари, когато Тръмп пое длъжносттта, но през последните дни бе мишена на остри нападки на фона на обтегнатите му отношения със Скарамучи. Скарамучи: Прибъс е ш..ан шизофреник (СНИМКИ+ВИДЕО) Президентът потвърди решението си и пред журналисти след като самолетът му кацна в Лонг Айлънд, Мериленд. Прибъс също беше на борда на машината, но не направи коментар. Доналд Тръмп е загубил доверието си в началника на кабинета си, след като Прибъс е поставил под въпрос компетенцията на президента, за някои основни законови промени, които бяха отхвърлени и от Конгреса на САЩ, твърдят приближени до американския президент. По-късно пред журналист от Си Ен Ен Прибъс коментира, че президентът явно поема в друга посока и добави, че назначаването на Кели е брилянтен избор. Доналд Тръмп благодари в туитър на досегашния си съветник за съвместната работа и обяви, че се гордее с Прибъс. А той заяви, че остава привърженик на държавния глава и занапред. 67-годишният Джон Кели е военен с 50 години служба в армията. Той е единственият четиризвезден генерал, който е загубил дете във войната с Афганистан. Синът му Робърт е разкъсан от мина през 2010 година при атака срещу талибаните.  Преди ден Скарамучи атакува остро и вулгарно не само Прибъс. И обяви, че до две седмици ще бъдат уволнени много съветници и чиновници от Белия дом. Явно прогнозата му започва да се потвърждава.", "date": "2017.07.29", "title": "Тръмп уволни \"ши..ния шизофреник\""}
{"url": "http://clubz.bg/56726-borisov_zagubihme_prezidentskite_izbori_zashtoto_ne_iskahme_da_gi_spechelim", "text": "Загубихме президентските избори, защото не искахме да ги спечелим, заяви премиерът и лидер на ПП ГЕРБ Бойко Борисов на конгреса на Европейските студенти демократи във Варна.  На въпрос къде са били силните страни на ГЕРБ при победата на парламентарните избори и какъв съвет би дал на студентите като подход, след като партията е загубил президентските избори, коментира: По думите му в един момент всички партийци започват да мислят, че са си самодостатъчни. „Да, по-лесно е за управление, но е по-опасно за самата партия. Безспорно ГЕРБ е направила най-много в България. Безспорно се видя, че няма по-добра алтернатива, но в същото време, когато отидеш на избор, предизвикаш ги, е вот на доверие от народа. Отстрани като се дръпнеш виждаш много грешки и проблеми, които иначе в управлението и когато всички власти са от една партия няма как да се забележат“, допълни той, цитиран от \"Фокус\". И уточни: „Винаги съм благодарял на Господ и на народа, че сме се разбирали. Много грешки си отчетох, много проблеми видяхме, които сега поправяме. Особено в бюрокрацията и тежката администрация. Много отрезвяващо действа, защото всичко, което правиш ти се струва най-правилното, но то надали е. В същото време направеното и видимото от нас през годините е безспорно“, заяви Борисов и изброи инфраструктурните проекти, столичното метро и др. Премиерът се спря и на предстоящото подписване на договора с Македония. Договорът за добросъседство дава европейската перспектива на Бивша Югославска Република Македония и отваря пътя й за НАТО веднага, заяви той. И продължи по темата: Премиерът говори и за Брекзит. Според него Европа има голям потенциал – Балканите. Популизмът не е довел никоя държава до добър изход, Гърция е достатъчно ясен пример за това, коментира още премиера. На въпрос от страна на студентите как успява с партията си да управлява България и да я води до такива успехи, както и какви съвети би дал, Борисов заяви: И продължи: По думите му в момента България е в тройката с най-нисък външен дълг в Европа. Следващата криза беше мигрантската. Тя се получи, защото се води една изключително недалновидна политика в целия арабски свят. Категорично, всички ние сме против диктата, коментира още премиерът Бойко Борисов. По думите му единственият им шанс е да бягат от войните и да отиват в Европа, където животът е хубав. Според Борисов позицията на България е била много ясна и точно тя в момента важи като правило. На трето място Борисов постави затварянето на границите на ЕС и всеки мигрант да минава през официалните контролно-пропускателни пунктове и там се разделят тези, които бягат от войната и трябва да им се окаже помощ, съответно и тези, които са икономически мигранти, да се приемат само ако някои ги иска да отидат там. По думите му конфликтът между държавите в ЕС в момента е в много сериозна фаза по тази тема.", "date": "2017.07.29", "title": "Борисов: Загубихме президентските избори, защото не искахме да ги спечелим"}
{"url": "http://clubz.bg/56731-premieryt_es_ni_predade_za_yujen_potok_no_si_mylchahme", "text": "Аз имах доста сложи отношения през предишните години с Русия. Но прагматичността изисква да имаме нормални отношения с тях, коментира премиерът пред конгреса на Европейските студенти демократи във Варна. Според него ЕС не е приел „Южен поток“, на територията на България, и той е станал „Турски поток“ и минава през Гърция и Италия. Според него ние имаме стратегическо положение и цялата ни газова инфраструктура е много мощно изградено. Борисов: Загубихме президентските избори, защото не искахме да ги спечелим Премиерът припомни, че миналата седмица у нас бяха проведени най-големите учения на НАТО в Европа. „Не бих се наел да прогнозирам или да коментирам отношенията между другите държави в ЕС и Русия или между САЩ и Русия. Считам, че в България водим умерена и прагматична политика спрямо тях. България никога не е се е огъвала и никога не е била проблем за НАТО или ЕС“, допълни той. ", "date": "2017.07.29", "title": "Премиерът: ЕС ни предаде за \"Южен поток\", но си мълчахме "}
{"url": "http://clubz.bg/56729-tragediqta_v_lauta_versiq_10_samoubijstvo", "text": "Работи се усилено по изясняване на случая със смъртта на 43-годишния бизнесмен в парк „Лаута“ в Пловдив, заяви пред \"Фокус\" директорът на Областната дирекция на МВР в Пловдив старши комисар Атанас Илков. По думите му разследването е в активна фаза, като версията, че мъжът се е самоубил остава в първите редици. Според Илков се работи усилено и по версията за убийство. Директорът на Областната дирекция на МВР посочи, че продължават разпитите на близки и познати на загиналия мъж в парк „Лаута“. Няма заподозрян или задържан, не е намерено и оръжие. Взети са записите от всички камери в района на парк „Лаута“ в пловдивския квартал „Тракия. Сред тях има такива с висока резолюция на картината, но има и записи с по-некачествено съдържание. „Всички те се проучват. Продължава събирането на информация по случая“, заяви старши комисар Атанас Илков. Той не потвърди информация, публикувана в редица медии, за намерено предсмъртно писмо на 43-годишния бизнесмен Данаил Божилов. \"Работим основно по версията самоубийство. Не мога да коментирам дали има предсмъртно писмо, защото още тече разследване\", каза още Илков  43-годишният бизнесмен Данаил Божилов бе открит мъртъв в парк „Лаута“ в пловдивския квартал „Тракия“ на 26 юли. Случайни минувачи са открили трупа на мъжа. По информация на полицията, той не е криминално проявен. Остава открит въпросът за пистолета, с който е бил убит или пък се е самоубил бизнесмена. Дали е откраднат от случаен минувач или от пристигнал на местопроизшествието полицай?", "date": "2017.07.29", "title": "Трагедията в \"Лаута\". Версия 1.0 - самоубийство"}
{"url": "http://clubz.bg/56730-kak_natikaha_v_dushegubki_bylgarite_ot_krim", "text": "Изследванията на престъпленията на болшевизма определят масовите екзекуции, терора и останалите репресии като най-важния инструмент за завземането и задържането на властта от комунистическите номенклатури в засегнатите от бедствието страни. Машината за налагане на страх и пълно подчинение пред тоталитарната държава, подобно на месомелачка, постоянно трябва да поглъща „неприятели“ от всякакъв калибър – империалисти, капиталисти, кулаци, интелигенция, духовенство, „врагове с партиен билет“. Несъмнено апогеят в болшевишката параноя е обявяването на цели етнически общности за „народи-предатели“. Масовите репресии и преследванията на заподозрените етноси започват още с наченатата от свитата на Сталин през 1928 г. насилствена колективизация в Украйна и продължават до смъртта на диктатора през 1953 г. Но рецидивите на тази престъпна политика откриваме и доста по-късно, какъвто е например случаят с позорния „възродителен“ процес в НРБ, продължил до края на 1989 г. Един от най-жестоките пристъпи на комунистическата ненавист към „вътрешния враг“ в СССР са бруталните репресии срещу българската общност в Украйна, чиято кулминация е насилственото преселване на етническите българи от Крим в суровата пустош на Урал, Средна Азия и Сибир през 1944 година. През февруари 1944 г. в Кремъл започват да обсъждат как да бъдат колективно наказани всички народи и етнически малцинства на територията на СССР, които са „сътрудничели“ на нацистката окупация. Публикуваните по време на тъй наречената „перестройка“( от близкия помощник на Михаил Горбачов - Александър Яковлев) архивни документи на КПСС описват в детайли мотивите и начините за наказание на „народите-предатели“, населяващи освободения през пролетта на 1944 г. Кримски полуостров. Заедно с татарите, арменците и гърците, към „враговете на народа“ са причислени всички 12 075 представители на българското малцинство в Крим. Без никакви доказателства за колаборация, дясната ръка на Сталин - Лаврентий Берия - на 29 май 1944 г. пише до господаря си, че „през периода на германската окупация значителна част от българите активно са съдействали на германците за събиране на храни за германската армия и за залавянето на съветски бойци и партизани\". Берия вменява на кримските българи престъплението, че са организирали реда и охраната на своите селища и едва ли не доброволно са отивали на работа в Германия. В доноса няма нито един факт, който да подкрепя истинността на твърденията за колаборационизъм или да потвърждава „доброволното“ събиране на храни и работна сила за германците. С неприкрита злоба сталинският палач номер едно обяснява на „бащата на народите“, че германските окупационни власти раздавали на българите специални документи за защита на имуществото им от разграбване, защото София била съюзник на Берлин. Украинският историк Сергей Громенко твърди, че абсолютно същите доводи са били използвани за оправдаване на депортацията на всички малки народи от Крим, а налагането на колективна вина е едно от признатите от международното право престъпления против човечеството. Всъщност, истинските мотиви за прогонването Берия споменава в по-късната си кореспонденция със Сталин и със своите помощници: Крим, като гранична зона на СССР, трябва да бъде прочистен от всички враждебни или колебаещи се в отношението си към съветската власт „елементи\".  Сталин веднага одобрява прогонването на кримските българи и още на 2 юни 1944 г. Държавният комитет за отбрана определя местата за заточението им  в суровите краища на Урал, Западен Сибир и Средна Азия. На 27 юни части на НКВД обкръжават 11 компактно заселени с българи райони в Крим и с насочени оръжия дават на обитателите им няколко часа да си приготвят багажа за дългия път на североизток. 254 българи са незабавно арестувани и изпратени в изолаторите на НКВД. Едновременно с това са уволнени от Червената армия и изпратени към  местата за „специално“ заселване 582-мата офицери и войници с български произход, биещи се на фронта срещу германците. На 4 юли Берия докладва на Сталин, че решението за етническото прочистване на Крим е изпълнено. Съветската пропаганда не коментира прогонването на кримските българи и представя случая като част от кампанията по „изобличаването“ на най-големия „народ-предател“ в болшевишка Русия – кримските татари, пише историкът Сергей Громенко. Условията за живот в каторгите за българите и останалите прогонени кримски народи са ужасяващи: от 225 хил. заточеници само за пет години умират 33 хил. души, а смъртността е 7 пъти по-висока от раждаемостта. Година след смъртта на Сталин от \"душегубките\" са освободени едва няколкостотин кримски българи. Дори официалното разобличаване на престъпленията на „вожда и учителя“ не носи утеха за страдалците. Формално те са освободени от местата на заточение, но съветската власт им забранява да се върнат в Крим или да бъдат компенсирани за конфискуваното имущество и отнетите домове и градини. За целта през 1956 г. дори е издадено специално постановление, което отчита притесненията на „новодомците“ – предимно етнически руснаци, завзели имотите на българите и останалите бивши кримски народи. Несгодите им се появили заради факта, че пристигащите от местата на заточение бивши обитатели на Крим си търсели правата.  През 1967 г. указ на Кремъл снема забраната за завръщане, но с нищо не съдейства на изгонените да получат покрив и абсолютно задължителната в СССР паспортна регистрация по родните си места. Дори след създаването на независима Украйна, молбите за пълна реабилитация на около 46 хил.наследници на прогонените от Сталин българи, татари, арменци и гърци остават висящи. Окупацията на полуострова от Русия поставя нови прегради пред желаещите да се завърнат. Между 1989 г. и 2010 г. в Крим се установяват едва 855 наследници на прогонените българи, пише в книгата си „Ешелоните пътуват на изток“ изследователят на сталинските репресии Иван Джуха . Историкът Радослав Симеонов, който проучва съдбата на българската диаспора в Украйна, е категоричен, че засилената след войната русификация на Крим е пряко следствие от насилственото прогонване на българите и останалите малки народи. В резултат на войната и сталиновите депортации, за пет години населението на полуострова се стопява трикратно. „Макар че русификацията не е поставена като задача от Сталин и Берия, тя е пряко следствие от престъпните им действия. Не по-малко трагична е и съдбата на намиращата се на север от Крим общност на таврийските българи“, изтъква Симеонов. Все още малко се знае за жестоката участ на около 2000 наши сънародници от Таврия /област в Източна Украйна – б.а./, които през войната се завръщат в България и стават пълноправни нейни граждани. След окупацията на страната от Червената армия, подчинените на Кремъл превратаджии и тяхната народна милиция предават в ръцете на НКВД всички наши сънародници от Украйна, които не успяват да се укрият и избягат. Съдбата на върнатите насилствено в СССР българи е почти неизвестна, защото в редица случаи те преминават през ада на ГУЛАГ“, припомня Симеонов. ", "date": "2017.07.29", "title": "Как натикаха в \"душегубки\" българите от Крим"}
{"url": "http://clubz.bg/56728-ninova_ot_buzludja_ne_iskame_da_qdem_hrani_vtoro_kachestvo_snimki", "text": "От нас се очаква да посочим друг път на България, друг живот на народа си да дадем. Европа е единна силна солидарна, най-вече с гражданите си, а не с монополите и бюрокрацията, обяви лидерката  на БСП Корнелия Нинова на Бузлуджа, където социалистите днес се събраха да честват 126 г. от основаването на партията. Не искаме да сме втора ръка европейци. Не искаме да ядем второ качество храни. Юнкер вчера го чухме да произнася нашите думи и да казва: двойните стандарти в храните са недопустими, значи може България да бъде истински пълноправен член на ЕС, може да й се чува гласът, когато има държавници, партия и народ, който отстоява националния си интерес в общия ни европейски дом, отбеляза Нинова, цитирана от БГНЕС. За да имаме това самочувствие на лидери в Европа първо трябва да си оправим държавата. Писали сме стратегии България 2020, България 2030 и какво от това. Днес народът ни има нужда от друга стратегия – България – край на прехода и постпреходна справедлива, солидарна и с равни права държава. Нека оттук да започнем и с целия народ да подготвим тази стратегия, която ще сложи край на онзи преход, в който политико-икономическите интереси, монополи, власт и пари разрушиха държавността ни, разрушиха цели системи и доведоха народа до просешка тояга, подчерта червената лидерка. Тя добави, че е време от думи да се мине към дела. Ще има пари за пенсии, ще има пари за образование, ще има пари за здравеопазване, за читалища и култура, за земеделци и малък и среден бизнес, ако унищожим политико-икономическата мафия, която ограбва народа, която нарекохме паралелна държава и която краде 10 млрд. лева годишно от вас, заяви Корнелия Нинова.  Порочният управленски модел продължава, единствено БСП може да изведе страната от безпътицата, заявява Станишев в приветствие към събора на БСП на Бузлуджа. От все сърце поздравявам всички Вас за нашия най-голям събор – Бузлуджа! Всяка година тук се събираме десетки хиляди социалисти – стари и млади, студенти и земеделци, работници и служители. Никога не бива да забравяме, че нашето движение по природа е заредено с надежда, оптимизъм и вяра! А вярата ни \"е бронирана здраво в гърдите\" и \"бронебойни патрони за нея няма открити!\", сочи още водачът на ПЕС Сергей Станишев. Сред привържениците на столетницата на Бузлуджа бе и бизнесменът Георги Гергов, който заяви, че \"днес томахавките са заровени\".", "date": "2017.07.29", "title": "Нинова от Бузлуджа: Не искаме да ядем храни второ качество (СНИМКИ)"}
{"url": "http://clubz.bg/56732-dinko_otnovo_bie_arestuvat_go", "text": "\"Ловецът на бежанци\" Динко - отново в ареста заради побой, съобщи Нова тв. Този път той е задържан в Първомай след инцидент в хотел. Сигналът е подаден на телефон 112 около 19.00 часа в петък, уточняват от полицията. 27-годишен мъж е съобщил, че са му нанесени удари и му е счупен телефона след възникнал спор с друг мъж. Веднага на място е изпратен полицейски екип, който е направил оглед и разпит на свидетели. Часове по-късно Динко Вълев е задържан в ареста с полицейска мярка. По случая е образувано досъдебно производство за телесна повреда по хулигански подбуди и увреждане.   Динко от Ямбол задържан за побой. Пак Припомняме, че по-рано този месец Динко Вълев попадна зад решетките, след като 43-годишен мъж се оплака, че му е нанесъл побой. След това беше пуснат от ареста. Оплакване за побоя бе получено в полицията от служител на Динко. Вълев има бизнес с цветни метали, разфасоване на автобуси и камиони. Твърди се, че при източване на излишна нафта от бракувано гориво се стигнало до конфликта. Динко Вълев не отрича, че е посегнал на свой работник, защото се опитал да открадне гориво. Срещу него не беше повдигнато обвинение. Образувано бе досъдебно производство срещу неизвестен извършител за това, че единият от потърпевшите е бил принудително задържан. Докога някакъв разюздан и самозабравил се побойник ще вилнее из цялата страна и ще бъде пускан от ареста без обвинения, питат се десетки хиляди хора в България. При нормално правораздаване Динко отдавна да е зад решетките, коментират те.", "date": "2017.07.29", "title": "Динко отново бие, арестуват го"}
{"url": "http://clubz.bg/56733-bejanec_islqmist_e_teroristyt_ot_hamburg", "text": "Ислямистът Ахмад А. (26 г.), който уби вчера с нож в Хамбург 50-годишен мъж и рани други 7 души на възраст от 19 до 64 г., е действал сам. Това оповестиха днес на пресконференция сенаторът по вътрешни работи Анди Гроте и представители на прокуратурата и спецслужбите. Той добави, че Ахмад А. е бил известен на силите на реда като ислямист, но не и като джихадист. Радикализирал се е, отказал алкохола и на публични места четял Корана. В 15,11 ч вчера местно време (час по-късно българско) в полицията в Хамбург постъпва сигнал, че мъж напада с нож клиенти на магазин от веригата „Едека” в престижния квартал на Хамбург “Бармбек”. Хората  пазаруват за уикенда. Първата полицейска патрулка пристига само 2 минути по-късно – в 15,13 ч. Нападателят вече е напуснал магазина, преследват го граждани, сред които и 35-годишен съдържател на фризьорски салон от турски произход. Той е сред ранените. Всички замерят престъпника с камъни и столове от заведения. Той рухва окървавен на земята, в това време пристигат униформени и го задържат. От днешната пресконференция стана ясно, че малко преди 15 ч вчера Ахмад А. е влязъл в магазина, за да си купи хляб. След това излиза, качва се на автобус, но слиза преди потеглянето. Връща се в магазина на “Едека”, взима от лавица кухненски нож с 20-сантиметрово острие, вади го от опаковката и напада с хладното оръжие клиенти, крещейки на арабски “Аллах е велик!”. Тогава загива 50-годишният мъж. Нападателят ранява и други клиенти, след което хуква навън. Нападение с нож в магазин в Хамбург. Един е убит На пресконференцията беше уточнено също, че Ахмад А. е роден през 1991 г. в Обединените арабски емирства. В кръщелното му свидетелство е посочено, че е етнически палестинец. Кога и откъде се е отправил към Европа, все още се изяснява. Известно е обаче, че в Германия е пристигнал през март 2015 г. от Норвегия. Преди това е бил в Швеция и Испания. Според сенатор Гроте Ахмад А. говори перфектно английски, шведски и норвежки, но не и немски. Вече в Германия – първо в Дортмунд, а по-късно в Хамбург, през май 2015 г. Ахмад подава молба за политическо убежище. През ноември същата година молбата е отхвърлена. Разпоредено е екстрадирането му. Властите обаче са безсилни -  Ахмад А. няма необходимия за подобна мярка документ за самоличност, представя единствено акт за раждане. Властите се обръщат към мисията на Палестина в Берлин. От там отговарят, че ще направят проверка и ако действително се докаже, че Ахмад е палестинец, ще му издадат паспорт. Това би направило екстрадицията му възможна, но процедурата трае дълго. Така до вчерашното нападение той живее в общежитие за бежанци в Хамбург. Освен покрив, получава безплатна храна и джобни пари за сметка на германските данъкоплатци. След вчерашното нападение срещу невинни хора кметът на Хамбург Олаф Шолц заяви:", "date": "2017.07.29", "title": "Бежанец-ислямист е терористът от Хамбург"}
{"url": "http://clubz.bg/56734-mik_djagyr_izlq_s_pesen_mykata_si_ot_brexit_video", "text": "Джагър не е първият британски творец, който изразява разочарованието си от предстоящата раздяла между Обединеното кралство и Европейския съюз. Със сигурност обаче го прави, използвайки това, в което е най-добър – музиката. Клипът на England Lost е режисиран от Саам Фараманд и е с участието на актьора Люк Евънс. England Lost, чийто текст е на самия Мик Джагър, може да се преведе и като „Изгубената Англия”, и като „Англия загуби”. Текстът звучи като недоволен разказ на обикновен футболен фен, който е гледал разочароващ мач на националния отбор. Повтарящата се фраза I went to see England, but England’s lost съответно може да се разбере и като запалянковското:     Предлагаме ви комбиниран вариант между двете възможни разбирания за български превод на текста, защото във втори куплет има лека промяна на основната фраза: Превод от английски език: Манол Глишев *В оригинала: „за имиграция”.  **В оригинала: „и май всичко беше заради това”.", "date": "2017.07.29", "title": "Мик Джагър изля с песен мъката си от brexit (ВИДЕО)"}
