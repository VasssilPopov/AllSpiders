{"url": "http://clubz.bg/55731-ide_nova_ekokriza_ot_plastmasovite_butilki", "text": "Пластмасовите бутилки могат да създадат екологична криза, която може да се окаже сериозна като глобалното затопляне. За това предупредиха природозащитници, пише в. \"Гардиън\". Всяка минута на Земята се купуват по 1 милион пластмасови бутилки. Този брой ще скочи с 20 на сто до 2021 г. А до края на това десетилетие годишно по целия сят ще се продават над 583 милиарда такива шишета. Търсенето, което е еквивалент на купуването на 20 000 бутилки на секунда, е предизвикано от все по-увеличаващото се желание за пиене на бутилирана вода, както и от разпространението на западната в Китай и Азиатско-тихоокеанския регион, включващо и храненето и пиенето на вода „на крак“. Миналата година на планетата са продадени над 480 милиарда пластмасови бутилки. Ако те бъдат подредени в една редица, дължината ще бъде колкото над половината разстояние между Земята и Слънцето. Повечето пластмасови бутилки, използвани за безалкохолни напитки и вода, се правят от полиетилен терефталат, който се рециклира твърде лесно. Но с увеличаване на употребата им по света усилията за тяхното събиране и рециклиране с цел опазване на океаните от замърсяване се провалят. По-малко от половината произведени миналата година бутилки са събрани за рециклиране. А само 7 на сто от събраните отново са се превърнали в бутилки. Повечето шишета обаче са свършили или насред природата или в океана. Всяка година между 5 и 13 милиона тона пластмаса бива изхвърляна в световния океан. Тя бива поглъщана от морските птици, рибите и други организми. През 2050 г. в океаните откъм тегло ще има повече пластмаса, отколкото риба. Така сятат изследователите от фондация \"Елън Макартър\". А част от тази пластмаса вече попада в човешката хранителна верига. Учени от университета в Гент, Белгия, изчислиха, че хората, хранещи се с морски дарове, поглъщат о 11 000 малки парчета пластмаса годишно. Опасенията се увеличават, още повече, че преди месец учени открили близо 18 тона пластмаса в един от най-изолираните острови на света - безименен необитаем атол в южната част на Тихия океан. Замърсени с пластмаса се оказали и далечните плажове в Арктика, въпреки малобройното население. Главен \"виновник\" да нарасналото търсене на пластмасовите бутилки е Китай. На него се пада близо една четвърт от него. Само през миналата година в страната са били купени 73 милиарда такива шишета. Увеличеното търсене в най-населената държава се дължи на темповете на урбанизацията. Все повече хора търсят здравословен начин на живот. Освен това има опасения от замърсяването на подпочвените води и качеството на чешмяната вода. Всичко това увеличава многократно потреблението на бутилирана вода. Пластмасовите бутилки се произвеждат от 40-те г. на ХХ век. По-голямата част от материала, от който са правени първите партиди, съществува и до днес. За пълното разлагане на петрохимичните съставки са необходими стотици години. Най-известните марки напитки произвеждат и най-много пластмасови бутилки. \"Кока Кола\" например произвежда годишно над 100 милиарда такива бутилки за еднократна употреба, или по 3400 в секунда. Такива са данните на анализ на \"Грийнпийс\", направен след отказ на гиганта да огласи изисканата информация. Компаниите от този бранш се съпротивляват на налагането на данъци или такси с цел намаляване на търсенето на пластмасови бутилки за еднократна употреба. Така че проблемът тепърва има да се задълбочава, предупреждават учените.  ", "date": "01.07.2017", "title": "Иде нова екокриза - от пластмасовите бутилки"}
{"url": "http://clubz.bg/55716-evropa_se_proshtava_s_obedinitelq_si", "text": "Европа днес се прощава с Хелмут Кол, бившия германски канцлер (1982-1998 г.), останал в историята като обединител на страната си и на Европа. По желание на семейството на покойника той няма да получи германско държавно, а европейско погребение. Траурната церемония ще бъде в Европейския парламент в Страсбург - граничния град между Германия и Франция на Рейн, пазещ спомена за европейските войни и помирението. Кол почина в дома си в родния си Лудвигсхафен, индустриален град на Рейн, на 16 юни. Изминалите оттогава две седмици бяха пълни с дискусии за прощаването се него - как то едновременно да почете подобаващо делото му и да спази желанията на близките му, които според немските медии са отказали официални държавни почести. Кол, най-дълго управлявалият (16 години) германски канцлер след Ото фон Бисмарк, успя да убеди тогавашните лидери на САЩ  и на Съветския съюз Джордж Буш старши и Михаил Горбачов да приемат обединението на Западна и Източна Германия при разпада на източния блок през 1989 г. През 1992 г. той подписа Маастрихтския договор, поставил начало на общите институции и политики на ЕС и на единната му валута. Неговото лидерство по-късно позволи разширяването на ЕС с държавите от Централна и Източна Европа. През 1998 година държавните и правителствените ръководители от ЕС го обявиха за \"почетен гражданин на Европа\" и той стана първият след отеца-основател Жан Моне, удостоен с това звание.  Големият ковчег на Кол (той беше висок 1,93 м.) ще бъде обвит само в синьото европейско знаме с жълти звезди, а първите два реда седалки в залата ще бъдат демонтирани, за да могат осем германски военни да го внесат, съобщи \"Политико\". Изданието посочи, че колкото бившият канцлер е обединявал сънародниците си приживе, толкова сега той ги е разделил.  Вдовицата му Майке Кол-Рихтер е искала на траурната церемония да говорят само чуждестранни гости и думата да не взема сегашният канцлер Ангела Меркел. Нещо повече, г-жа Кол-Рихтер е искала сред ораторите да бъде и унгарският министър-председател Виктор Орбан, един от острите критици на Меркел в Европа. Били са нужни доста усилия да бъде убедена вдовицата да се откаже от тази идея. Меркел дължи политическото си издигане на покойния канцлер, беше дори наричана \"момичето на Кол\", но не се поколеба да се отрече от него и да го осъди, когато той завърши кариерата си опетнен от скандал с финансирането на християндемократическата си партия. Меркел в крайна сметка ще говори на двучасовата церемония заедно с френския президент Еманюел Макрон, но в края, а не в началото. То ще принадлежи на лидерите на евроинституциите - Антонио Таяни - председател на Европарламента, Доналд Туск - председател на Европейския съвет, Жан-Клод Юнкер - председател не Еврокомисията. По искане на госпожа Кол-Рихтер ще има \"лични прощални послания\" от руския министър-председател Дмитрий Медведев, от бившия американски президент Бил Клинтън и от бившия испански премиер Фелипе Гонсалес.  Според неназовани източници, цитирани от \"Политико\", Юнкер, който е смятал Кол за ментор и близък приятел, вероятно е изиграл роля да убеди близките на покойника да изключат Орбан и да включат Меркел в списъка на ораторите.  “Изгубихме верен приятел  на комисията\", е казал Юнкер на комисарите при вестта за кончината на Кол според източници, присъствали на закритото заседание. “Загубихме канцлера на германското единство... На него дължим, че ЕС успя да се разшири в Централна и Източна Европа”. Според изданието Юнкер е хвалил Кол за това, че е бил едновременно германец и европеец, \"без да изпада в глупав патриотизъм\". Кол може да създаде прецедент и с кончината си, създавайки модел за държавно европейско погребение, в което институциите и националните власти - в случая на Германия и Франция - имат и споделят роли и отговорности, посочва \"Политико\".", "date": "01.07.2017", "title": "Европа се прощава с обединителя си"}
{"url": "http://clubz.bg/55747-otide_si_legendata_na_futbola_ni_aqn_sadykov", "text": "Футболната легенда на България - бившият национал с най-много мачове Аян Садъков почина днес след дълго боледуване. Той бе приет по-рано днес в болница в Пловдив с дихателни проблеми и не е успял да се пребори за живота си. Садъков си отиде на 55 години. Бившият футболист на \"Локомотив\" Пловдив страдаше от амиотрофична латерална склероза. Лекарският екип е положил всички усилия да стабилизира състоянието му, но той е издъхнал днес малко след 14 часа. Аян Садъков е бивш български футболист, полузащитник и треньор по футбол. Рекордьор на страната по участия във всички национални отбори. Той има 79 мача и 9 гола за \"А\" националния отбор (1981-1991), 25 мача и 9 гола за младежкия тим и 40 мача с 15 гола за юношеския тим на България. Футболистът участва в Световното първенство в Мексико през 1986 г. и играе в 4 мача и е обявен за най-добре представилия се национал в първенството. Получава титлата \"Заслужил майстор на спорта\" през 1985 г. За купата на УЕФА има 8 мача и 3 гола (6 мача с 3 гола за \"Локомотив\" Пд. и 2 мача за \"Ботев\" Пд.). Садъков носи №8 в националния отбор преди да изгрее звездата на Христо Стоичков. На бенефиса си през 1984 г. Христо Бонев му предава черно-бялата фланелка с \"осмицата\" и го обявава за свой наследник. Той е и сред потърпевщите от т.нар. Възродителен процес на комунистическата партия, затова през този период носи името Аньо Садков.  ", "date": "01.07.2017", "title": "Отиде си легендата на футбола ни Аян Садъков"}
{"url": "http://clubz.bg/55732-pametnikyt_na_syvetskata_armiq_osymna_s_nadpisi", "text": "Сутринта на 1 юли Паметникът на съветската армия в центъра на София отново осъмна нашарен. Този път \"авторите\" не са проявили кой знае какво творчество като предишни пъти, когато фигурите на монумента бяха \"преоблечени\" като американски супергерои или в цветовете на Украйна след анексирането на Крим от Русия.", "date": "01.07.2017", "title": "Паметникът на Съветската армия осъмна с надписи"}
{"url": "http://clubz.bg/55708-ezikyt_na_tqloto_kakvo_ni_kazva_portretyt_na_emanyuel_makron", "text": "Президентът на Франция Еманюел Макрон разпространи през седмицата свой официален портрет. Снимката е направена от бретонския фотограф Соазиг Моасониер, който се грижеше за образа на Макрон и по време на кампанията. Кадърът е внимателно подреден и е пълен със символи – от позата на президента до избора на книгите (Де Гол и Стендал), отворени на конкретна страница, пише \" \". Президентският портрет е стара традиция. Той ще бъде окачен във всяко кметство във Франция. Всеки държавен глава досега и избирал как да изглежда на портрета и така да изпрати послание до нацията. Франсоа Оланд бе подиграван за това, че бе сниман на сянка в градината на Елисейския дворец. Макрон е внимавал повече. Елисейският дворец дори разпространи видео от подготовката за снимката. 39-годишният Макрон опитва да си изгради образ на държавник. Това бе най-видно в тържествената му реч в нощта на изборите, която бе заснета пред Лувъра и напомняше на победната реч на Франсоа Митеран пред Пантеона през 1981 г. При встъпването си в длъжност Макрон зае военна поза като се снима във военен джип по Шанз-Елизе. Ето го официалния портрет на Макрон и посланията, които отправя – така както са разчетени от екипа на „Файненшъл таймс”.  – Макрон е пред бюрото си, облегнат назад, усмихнат.  – Вратите на Елисейския дворец са отворени към градината.  – Статуетка на петел.  – Военните мемоари на Де Гол.  – Два айфона на бюрото.  – Знамето на ЕС.  – Златен часовник.  – Никакви други листове или папки.  – Здраво хванат за ръба на масата.", "date": "01.07.2017", "title": "Езикът на тялото: какво ни казва портретът на Еманюел Макрон"}
{"url": "http://clubz.bg/55736-10_miliona_ako_iskate_da_reklamirate_na_poredniq_mach_na_veka_v_boksa", "text": "На 26 август в Лас Вегас е поредният \"Мач на века\" в професионалния бокс. И доста нетипичен, защото противопоставя непобедения в средните категории Флойд Мейуедър (САЩ) и шампиона от смесените бойни спортове Конър Макгрегър (Ирландия). Ще се играе по правилата на професионалния бокс, в който европеецът няма и един мач опит. Но пък има солидна визитка UFC, огромен кураж, обратен гард и силен удар с лявата ръка. Той е на 28 години, докато прочутият му съперник гони 41. Мейуедър се отказа от ринга в края на 2015 г., когато спечели своя мач №49 и се оттегли непобеден. Сега се завръща, изкушен от предизвикателството \"Макгрегър\" и за да направи още пари, разбира се. Независимо че е милиардер - един от малкото спортисти, които могат да се похвалят с това.  Помните ли един друг \"Мач на века\" - на 3 май 2015 г., отново във Вегас? Приликата е, че и тогава единият от боксьорите беше Флойд Мейуедър, а негов съперник - Мани Пакяо (Филипините).  Този сблъсък постави куп рекорди - по награден фонд (300 милиона долара), приходи, залози, цени на билетите, платени поръчки за гледане по телевизията и т.н. и т.н. Беше луда работа. Дори за тежката категория не се хвърлят такива пари. Сега лудостта продължава. И един рекорд пада. Ако искате да се наредите сред рекламодателите на двубоя на 26 август в зала \"Т-мобайл арена\", трябва да отделите минимум 10 милиона долара, твърди американската спортна телевизия ESPN. Преди малко повече от 2 г. мизата беше 5,6 млн. Толкова тогава платиха компании като Tecate (за бира). Какво получавате срещу 10 милиона? Логото ви ще цъфне на официалния афиш на мача, също така в рекламните и пиар материали, ще имате право на плакати и банери в залата, брандирани позиции и т.н. И не е за пренебрегване, че ще получите билети за двубоя на обща стойност $500 000. За още $5 милиона можете да поставите реклама на един от двата ъгъла на боксьорите край ринга. Или и на двата. Което означава 20 милиона долара. За срещата Мейуедър - Пакяо това удоволствие струваше \"едва\" 13,2 млн. А това е само началото. Остават по-малко от два месеца до мача и тепърва ще чуваме за подобрените финансови рекорди за двубоя. Двубой, който консерваторите в професионалния бокс не искаха да се случи. Но въпреки тях той ще се случи и основната причина са именно парите.", "date": "01.07.2017", "title": "$10 милиона, ако искате да рекламирате на поредния \"мач на века\" в бокса"}
{"url": "http://clubz.bg/55733-djulaj_morning_2017_moreto_tutrakan_i_valeri_simeonov", "text": "Точно в 5,48 ч на скалите на село Камен бряг, най-източният ни бряг, стотици по традиция посрещнаха изгрева на слънцето на 1 юли. Или Джулая Морнинг, по едноименната и вечна песен на \"Юрая Хийп\". Посрещачи на слънцето в първото юлско утро имаше по цялото ни Черноморие. И в Каварна също, където години наред бе и рок фестивалът, превърнал морското градче в рок столица. Е, този път на северния бряг Джулай бе посрещнат по-тихо. Емоцията от Каварна се премести в Тутракан. Вокалистът на \"Юрая Хийп\" Джон Лоутън този път бе в Тутракан и заедно с кметъла Цонко Цонев, Васко Кръпката, музикантите от БТР и стотици хора посрещнаха слънцето не над морето, а над Дунава. Бившият кмет на Каварна показа старта на вечерта преди Джулай във фейсбук: Съобщение и видео в акаунта на вицепремиера Валери Симеонов в туитър пък разкри, че и самият той е бил в Тутракан. И е пял...     Ето как потребител на Youtube запечата първите слънчеви лъчи на 1 юли на нос Шабла:    ", "date": "01.07.2017", "title": "Джулай морнинг 2017 - морето, Тутракан и Валери Симеонов"}
{"url": "http://clubz.bg/55737-vnimavajte_s_asenovgrad", "text": "В кризата в Асеновград ясно личат зоните на уязвимост, които се манипулират. Онова, което липсва, е реакция на правоохранителните органи и прокуратурата с ясни позиции за това, което се случило. Иначе излиза, че едни хора твърдят едно, циганите чули, че някой бил убит и - готов етнически конфликт. Ето затова ни е нужна съдебна реформа и действена прокуратура. Сега не смеят да реагират, защото са пленени и не знаят чии интереси ще засегнат. От съобразяване онемяха. Стигна се дотам Цацаров да се моли на депутат да внимава с разпалване на страсти чрез едностранни оценки!? \n\tВместо левент на коня, \"силният\" главен прокурор се занивама с пиар и кокошкарски случай, а най-вече с борба срещу реформата, като защитава чужди интереси и богатства. Но внимавайте с Асеновград, това не е единичен случай. Русия мобилизира доста полувоенни групи и националисти, които търсят удобен повод да вдигнат нацията по измислени поводи - лошата храна на Запада, лошите роми (като че ли си нямаме ултраси), лошите турци (забрадката на жената на зам.-главния мюфтия). Това не са изолирани явления. Но какво очаквате от пленени от политическата хидра институции - ДАНС е под тоталния контрол на ДПС и ялова отвсякъде - спъната да не работи срещу руското влияние у нас, да не работи срещу корупцията, да не работи срещу схемите с поръчките в армията, в МВР, срещу прането на пари, срещу източването на банки по схемата КТБ, срещу кибератаките. Къде са им резултатите ? Или си мислите, че те са страхотно ефективни, но ние не знаем за тихата им работа и големи \"скрити\" успехи? Да не продължаваме с прокуратурата - нейната основна функция е да обслужва, да тормози, да прави заслон - но собствената и абсолютна тежест като орган за правораздаване е близка на нулева. Затова казвам, че е пълна илюзия \"силата\" на Цацаров. Той щеше да бъде силен, ако си изпълняваше задълженията и от него трепереха престъпилите закона, а обществото да му се доверява. С тези 5 процента доверие, дори вкъщи не може да намери утеха. \n\t", "date": "01.07.2017", "title": "Внимавайте с Асеновград..."}
{"url": "http://clubz.bg/55735-karakachanov_za_iztrebitelite_korupciq_nqmam_dokazatelstva", "text": "Така военният министър и вицепремиер Красимир Каракачанов отговори пред Нова тв дали и според него, както според коалиционните партньори от ГЕРБ, при класирането на офертите за нов изтребител може да е имало натиск или корупция с намек, че и президентът Румен Радев може да има нещо общо. Според Каракачанов няма нищо лошо в това Народното събрание като върховен орган в държавата да провери документацията и хронологията на събитията около купуването на изтребители, класирането на офертите, в което първи и втори са офертите за самолети \"Грипен\" от Швеция и за \"Юрофайтър\" от Италия, офертата за втора ръка F-16 от Потругалия е отхвърлена. Министърът уточни, че създаването на парламентарна комисия е начин за прозрачност, тъй като в нея участва и опозицията.  През седмицата по предложение на ГЕРБ парламентът избра временна комисия на тема \"нов изтребител\". Тя се състои от 19 депутати, от които 10 - тоест мнозинството, са представители на управляващите от партията на Бойко Борисов и \"Обединените патриоти\".  Военният министър заяви, че ще се стреми към разсрочване на плащанията за нови самолети за минимум 8 години, а защо не и за 10-12: По думите му отхвърлената от експертната комисия оферта за F16 е написана така, че сумите за разсрочено плащане не са пропорционално разпределени. Министър Каракачанов коментира, че е било въпрос на експертна оценка дали не е било по-редно да се класират и трите оферти и в хода на чисто търговски разговори да се търси подобряването на тези оферти. На въпрос дали офертата F-16 може да бъде върната, Каракачанов заяви, че това може да го реши парламентът. Каракачанов не се ангажира с лично предпочитание какви трябва да са новите български изтребители, но подчерта две неща. Първото е, че той самият не е получавал известия нито от Швеция, нито от Италия, нито от страните, предлагащи ни да купим F-16. И второ - припомни, че има страни от НАТО, чието въздушно въоръжение е именно с шведските изтребители \"Грипен\" като Чехия и Унгария.  БЪЛГАРИЯ Каракачанов коментира и случилото се в Асеновград в началото на тази седмица и последвалите протести.  ", "date": "01.07.2017", "title": "Каракачанов за изтребителите: Корупция? Нямам доказателства"}
{"url": "http://clubz.bg/55740-ekstremnata_jega_vze_jertvi_ot_utre_se_zahlajda", "text": "40-градусовите жеги на днешния 1 юли за съжаление взеха и 5 жертви в столицата за няколко часа. От центъра за спешна медицинска помощ съобщиха за Нова тв тъжната статистика. Най-уязвими на жегите са възрастните хора и децата, както и хората с хронични заболявания. Лекарите препоръчват да се стои на закрито, хладно и на сянка, да се пие много вода, да се избягват кафето, алкохола и тежките храни.  Само до 12,30 ч в София 178 души са колабирали заради жегата.  В Спешна помощ са получени общо 179 повиквания заради хора, чието здравословно състояние се е влошило заради високите температури. Д-р Ангел Кунчев пък предупреди, че температурата на климатиците не трябва да е под 30 градуса, ако навън е 40 градуса. Пред \"Фокус\" той обясни, че по-големи разлики в температурата навън и вътре може да стресира организма.  Днес се очаква да е последният ден на големи жеги. От утре от Западна България ще започне леко понижение на температурите. В неделя 40-градусовите жеги от днешния ден ще се редуцирад до 33-34 градуса средни максимални температури в страната. В понеделник се очаква направо захлаждане като за София не се очаква термометрите да показват повече от 24 градуса. Ще има и валежи от дъжд, както и условия за гръмотевични бури. Заради горещините в събота бе въведено ограничение за движението на тежкотоварни автомобили над 7.5 тона на територията на граничните ни пунктове с Румъния. Ограничението е валидно до 21 часа и се налага за защита на асфалтирания път, върху който заради високите температури по време на деня стават големи необратими деформации и има опасност от загуба на стабилност. По румънските автомагистрали и национални пътища ще се допускат само товарни превозни средства, превозващи живи животни и нетрайни продукти с животински или растителен произход; горива; стоки под контролирана температура; транспорт при изтегляне на аварирали МПС; транспорт за доставка на вода и хранителни продукти в бедстващи райони; и военен транспорт, участващ в международни учения, съобщиха от МВР.", "date": "01.07.2017", "title": "Екстремната жега взе жертви. От утре се захлажда"}
{"url": "http://clubz.bg/55744-tokyt_poskypva_s_15_ot_dnes", "text": "Цената на киловатчас ток за битовите потребители поскъпва средно с 1,5% от днес. Това реши Комисията за водно и енергийно регулиране (КЕВР) на закрито заседание днес. Електрическата енергия за абонатите на ЧЕЗ се повишава най-съществено - с 2% спрямо сегашната цена. За абонатите на ЕВН увеличението е с 1,7 на сто, за клиентите на \"Енерго про\" - с 0,41%. От КЕВР съобщиха още, че от днес електроразпределителните дружества ще закупуват за технологични нужди по цена на обществен доставчик, която е малко над 70 лв. на мегаватчас. Повишението на цената на електроенергията за 3-годишен период е 2,5 на сто. Промени има и в цената на природния газ за битовите потребители - горивото поскъпва с 1%. Повишение от 1,91 на сто на цената за бизнеса ще засегне около 120 големи индустриални предприятия, показнат още сметките след решението на КЕВР.  За различните топлофикационни дружества също има промеви. Увеличението на цената при тези, които използват природен газ (по-голямата част - б.р.) е около 2 на сто. За София поскъпването е малко под 1% (0.98 на сто). Има 4 дружества, които използват въглища. За тях увеличението е 3%. Разликата идва от използваните въглища и качеството им.", "date": "01.07.2017", "title": "Токът поскъпва с 1,5% от днес"}
{"url": "http://clubz.bg/55738-gepmaniq_pycna_ban%C4%B8nota_s_nominal_ot_0_evpo_eto_zashto", "text": "В Германия отпечатаха банкноти с номинал 0 евро, съобщи „Нойе Остабрюкер Цайтунг”. Банкнотата, разрешение за чието отпечатване е дала Европейската централна банка, е колекционерска и с нея не може да се купи нищо.  Тя обаче носи всички атрибути на редовните евро банкноти - отпечатана е на същата хартия и има всички степени на защита, включително холограми и водни знаци. Засега тиражът е лимитиран - пуснати са само 5000 копия. Bcъщнocт бaнĸнoтaтa имa cимвoличнa cтoйнocт - тя e cyвeниp зa ĸoлeĸциoнepи и пoceтитeли нa cтoлицaтa нa фeдepaлнa пpoвинция Шлeзвиг-Xoлщaйн. Ha нeя има ĸopaб, ĸoйтo изoбpaзявa гepмaнcĸoтo мopcĸo yчилищe, cимвoл нa гpaд Kил. Мeждy 1961 и 1990 гoдинa cъщoтo изoбpaжeниe e билo нa бaнĸнoтитe oт 10 мapĸи нa Фeдepaлнaтa peпyблиĸa. Hoвитe пapи ca oтпeчaтaни пo вcичĸи cтaндapти нa EЦБ и ce пpoдaвaт cpeщy 2,5 eвpo бpoйĸaтa. \n\t ", "date": "01.07.2017", "title": "Гepмaния пycнa бaнĸнoтa с номинал oт 0 eвpo. Ето защо"}
{"url": "http://clubz.bg/55672-antikorupcionniqt_katarzis_na_korneliq_ninova", "text": "Лидерът на БСП Корнелия Нинова на няколко пъти през последните дни заяви, че партията ще подкрепи идеята за създаване на единен орган за борба с корупцията по високите етажи на властта. С комсомолски плам Нинова отсече: До съвсем скоро обаче БСП не подкрепяше единен антикорупционен орган дори само на приказки. В миналия мандат една от основните теми бе приемането на антикорупционен закон, изготвен от екипа на тогавашния вицепремиер Меглена Кунева. Една от основните идеи в него бе именно създаването на такъв орган. Вярно, около неговото конструиране имаше някои съмнения и опасения, че той може да бъде използван за политическа разправа, вместо за борба с корупцията. Поведението на БСП обаче бе крайно неконструктивно. Целта на социалистите  - и не само тяхната - очевидно не бе да се усъвършенства предложения от управляващите тогава орган, а изобщо да не се приеме предложения закон. Особено интересно и актуално е, че създаването на единен антикорупционен орган бе едно от предизборните обещания на ГЕРБ и фигурира като заявка в предизборната програма на правителството. Идеята е формулирана така -  В миналия мандат и патриотите бяха против такъв закон, докато сега явно и те са омекнали. Разбира се, много ще зависи от това какви текстове в крайна сметка ще бъдат приети, ако въобще това се случи. Така че ако Нинова и БСП са искрени в заявките си за антикорупционен орган - ще имат чудесна възможност да преминат от сферата на приказките към сферата на делата. Според плановете новият закон трябва да е готов като проект през есента и евентуално да бъде приет до края на годината, за да бъде отчетен в следващия мониторингов доклад на ЕК. Откакто сме в ЕС у нас бе прието достатъчно много антикорупционно законодателство. Бяха създадени и органи, които да се занимават с един или друг аспект на корупцията - за отнемане на имущество, за конфликт на интереси и т.н. Тези закони и тези органи работят с различна степен на успеваемост. Общото между тях е следното - всички закони и всички органи по темата бяха създадени с огромно нежелание от страна на мнозинството на политиците. При това без разлика от партийната принадлежност. Съвсем скоро ще разберем дали Нинова е искрена и дали БСП е преживяла катарзис по темата. Или просто разчитат на късата памет на избирателите, както са правили неведнъж.", "date": "01.07.2017", "title": "Антикорупционният катарзис на Корнелия Нинова"}
{"url": "http://clubz.bg/55745-novite_filmi_tvyrde_toplo_za_poluidioti_i_oshte_prokletnici", "text": "В най-горещия уикенд на годината не е препоръчително да се излиза навън (ако не е заради басейн). Слава богу, за масовия кинолюбител не е никак належащо. Сред новите заглавия няма (или почти няма) нищо, заради което да си струва да се подложите на риск от топлинен удар:  една американска комедия, която по-скоро разочарова, отколкото разсмива, трети филм от анимационна поредица, по-слаб от предишните два, и един добър, но европейски филм – от тези, които никога не предизвикват масов интернес – но добре, че ги има, пък макар и с по една прожекция дневно и само извън големите киновериги.  В  , както и в повечето филми с Уил Феръл и Ейми Полър, Скот и Кейт Джохансен са семейство полуидиоти, а тяхната мила, невинна дъщеря Алекс (без значение коя е актрисата) не пада по-долу, но по един по-скучен начин. Като всяко типично американско семейство те обичат дъщеря си и са готови да ѝ помогнат финансово за таксата за университета – само дето не са се сетили да спестят достатъчно. Но за да съберат спешно парите, са решени на всичко, включително и на поредица от престъпления, описани в няколко различни глави на Наказателния кодекс. Единственото, което не са взели предвид е, че да станеш престъпник е лесно, но да станеш отново порядъчен гражданин може да се окаже по-трудно, отколкото да спреш цигарите. Обичам Ферел заради умението му да играе неподражаеми идиоти с добри сърца, но и с всички човешки слабости. Проблемът му е, че освен в много добри филми като „Водещият“ и „Доведени братя“, той играе и в много лоши като „Пандиз експерт“. Най-новият „Операция Казино“ е от втория вид, даже още по-зле. Не чак колкото „Една нощ в Роксбъри“, но доста зле. Лично Феръл, както и Ейми Полър, имат по няколко смешни момента, но това е жалко извинение за случващото се около тях и всичко останало. Гледах филма в полупълен малък салон, в който нито веднъж не се чу изблик на истински смях. Отделно взети лица на няколко пъти изхихикаха, включително веднъж и аз. За което сега малко ме е срам от себе си.      ни запознава с Дру – брат близнак на Гру. Онзи Гру, който от супезлодей в „Аз, проклетникът“ (2010) премина на другия бряг в „Аз, проклетникът 2“ (2013) – номер, правен преди това само от Арнолд Шварцененегер в „Терминатор“ и „Терминатор 2“ (и от някои престъпници, преминали на работа в полицията). Дру има намерение да прелъсти своя поправил се брат и да го върне обратно по пътя на злодейството. Което, разбира се, е по-забавно, отколкото ако беше обратното.  Дру е почти пълно копие на Гру, но с буйна руса коса, и изглежда в него има нещо от най-обидните, широкоразпространени стереотипи за блондинките. Ако това ви е първият филм с прочутия проклетник и армията на минионите, може би ще ви хареса повече. Но ако сте гледали предишните два, няма как да не забележите спадането на нивото и изпадането в повторения. „Аз, проклетникът 3“ не е нито особено хубав, нито особено лош, той е просто излишен – вече има два филма също като него, но по-добри.     Рекламното изречение на „ “ е „Както във всяка истинска история, и в тази има няколко лъжи“. В началото ситуацията е банална и съвсем реалистична и сякаш се е случвала и в България: Франсиско Паеса (Едуард Фернандес) – таен агент на правителството на Испания, който работи против тероризма, е забъркан в изнудване и е принуден да напусне страната. Натътък вече става като на кино: Паеса се завръща, планира отмъщение и заблуждава цялата страна в блестяща и сложна операция, достойна за велик  илюзионист… А може и това се случвало, но никой още не е напривил филм. Базиран по действителна история, „Човекът с хиляда лица“ е напрегнат и стилен шпионски трилър, въпреки липсата на скоростни преследвания, стрелби, убийства и ръкопашни схватки, като във филмите за Борн и други невъзможни мисии. Но и без да е шедьовър в жанра, този е най-добрият филм в тази общо взето вяла киноседмица.     1 юли (събота) – 13:45, 15:45, 17:45, 19:45, 22:00 2 юли (неделя) – 13:45, 15:45, 17:45, 19:45, 22:00 1 юли (събота) – 13:00, 15:15, 17:45, 19:45, 21:45 2 юли (неделя) – 13:00, 15:15, 17:45, 19:45, 21:45 1 юли (събота) – 11:40, 14:00, 16:00, 20:20, 22:20 2 юли (неделя) – 11:40, 14:00, 16:00, 20:20, 22:20 1 юли (събота) – 11:45, 15:20, 17:15, 19:20, 21:30 2 юли (неделя) – 11:45, 15:20, 17:15, 19:20, 21:30 1 юли (събота) – 11:15, 13:15, 15:15, 17:15, 19:15, 21:15 2 юли (неделя) – 11:15, 13:15, 15:15, 17:15, 19:15, 21:15 1 юли (събота) – 11:30, 13:30, 15:30, 17:30, 19:30, 21:30 2 юли (неделя) – 11:30, 13:30, 15:30, 17:30, 19:30, 21:30 1 юли (събота) – 12:30, 14:20, 16:20, 18:30, 20:20, 22:20 2 юли (неделя) – 12:30, 14:20, 16:20, 18:30, 20:20, 22:20 1 юли (събота) – 12:30, 14:30, 16:20, 18:20, 20:20, 22:20 2 юли (неделя) – 12:30, 14:30, 16:20, 18:20, 20:20, 22:20 1 юли (събота) – 11:15, 11:50, 12:25, 13:15, 13:50, 14:30, 15:15, 15:50, 16:30, 17:15, 17:50, 18:30, 19:15, 19:50, 20:30, 21:15, 21:50, 22:30 2 юли (неделя) – 11:15, 11:50, 12:25, 13:15, 13:50, 14:30, 15:15, 15:50, 16:30, 17:15, 17:50, 18:30, 19:15, 19:50, 20:30, 21:15, 21:50, 22:30 1 юли (събота) – 11:30, 12:10, 12:50, 13:30, 14:10, 14:50, 15:30, 16:10, 16:50, 17:30, 18:10, 18:50, 19:30, 20:10, 20:50, 21:30, 22:10 2 юли (неделя) – 11:30, 12:10, 12:50, 13:30, 14:10, 14:50, 15:30, 16:10, 16:50, 17:30, 18:10, 18:50, 19:30, 20:10, 20:50, 21:30, 22:10 1 юли (събота) – 11:00, 12:10, 13:00, 14:10, 15:10, 16:10, 17:10, 18:10, 20:10, 22:10 2 юли (неделя) – 11:00, 12:10, 13:00, 14:10, 15:10, 16:10, 17:10, 18:10, 20:10, 22:10 1 юли (събота) – 11:00, 12:00, 13:00, 14:00, 15:00, 16:00, 17:00, 18:00, 19:00, 20:00, 21:00, 22:00 2 юли (неделя) – 11:00, 12:00, 13:00, 14:00, 15:00, 16:00, 17:00, 18:00, 19:00, 20:00, 21:00, 22:00 1 юли (събота) – 10:30, 11:30, 12:30, 13:30, 14:30, 15:30, 16:30, 17:30, 18:30, 20:30 2 юли (неделя) – 10:30, 11:30, 12:30, 13:30, 14:30, 15:30, 16:30, 17:30, 18:30, 20:30 1 юли (събота) – 10:15, 11:15, 12:15, 13:15, 14:15, 15:15, 16:15, 17:15, 18:15, 19:15, 20:15, 21:15 2 юли (неделя) – 10:15, 11:15, 12:15, 13:15, 14:15, 15:15, 16:15, 17:15, 18:15, 19:15, 20:15, 21:15 1 юли (събота) – 11:10, 11:20, 12:00, 12:40, 13:20, 14:00, 14:40, 15:10, 15:20, 16:00, 16:40, 17:15, 18:00, 18:40, 19:20, 20:00, 20:40, 21:20, 22:00, 22:40 2 юли (неделя) – 11:10, 11:20, 12:00, 12:40, 13:20, 14:00, 14:40, 15:10, 15:20, 16:00, 16:40, 17:15, 18:00, 18:40, 19:20, 20:00, 20:40, 21:20, 22:00, 22:40 1 юли (събота) – 11:20, 12:00, 12:40, 13:20, 14:00, 14:40, 15:20, 16:00, 16:40, 17:20, 18:00, 18:40, 19:20, 20:00, 20:40, 21:20, 22:00, 22:40 2 юли (неделя) – 11:20, 12:00, 12:40, 13:20, 14:00, 14:40, 15:20, 16:00, 16:40, 17:20, 18:00, 18:40, 19:20, 20:00, 20:40, 21:20, 22:00, 22:40 1 юли (събота) – 16:15 2 юли (неделя) – 18:00 1 юли (събота) – 17:45 1 юли (събота) – 21:30 2 юли (неделя) – 13:30, 19:45 1 юли (събота) – 20:00 2 юли (неделя) – 20:00 1 юли (събота) – 15:00 1 юли (събота) – 13:15 2 юли (неделя) – 20:30", "date": "01.07.2017", "title": "Новите филми: Твърде топло за полуидиоти и още проклетници"}
{"url": "http://clubz.bg/55743-posledno_sbogom_za_helmut_kol_kakvo_kazaha_politicite_snimki", "text": "1200 специално поканени политици от Европа и света отдадоха днес сетна почит на канцлера обединител и почетен гражданин на Европа Хелмут Кол. Европейският акт на преклонение се състоя в голямата зала на Европейския парламент в Страсбург. Пред историческото дело на Кол се преклониха всички осем оратори – президентът на Европейския парламент Антонио Таяни, председателят на Европейската комисия Жан-Клод Юнкер, председателят на Европейския съвет Доналд Туск, експремиерът (1982 – 1996 г.) на Испания Фелипе Гонсалес, бившият президент (1993 – 2001 г.) на САЩ Бил Клинтън, премиерът на Русия Дмитрий Медведев, френският президент Еманюел Макрон и германската канцлерка Ангела Меркел. След емоционално слово Жан-Клод Юнкер заключи: Премиерът на Русия Дмитрий Медведев също се преклони пред големия политик: Френският президент и Ангела Меркел говориха един след друг. Последна на трибуната застана канцлерката Ангела Меркел: Траурният европейски акт приключи с националния химн на Германия и на Европа – \"Ода на радостта\" в изпълнение на симфончен оркестър и хор. След това почетен караул изнесе саркофага с тленните останки на Хелмут Кол. Хеликоптер го откара в родния му град Лудвигсхафен. За следобед е планирано траурно шествие из града, за да се даде възможност на съгражданите на Кол да му отдадат последна почит. От 18 ч местно време започва траурна литургия и опело в катедралния храм в близкия град Шпайер. Поканени са 1500 гости, сред които и бившият крал на Испания Хуан Карлос. Този храм беше любим на Кол. Там  семейството му е намирало убежище от бомбардировките по време на Втората световна война. Също в този храм като канцлер неизменно е водил официалните си гости. Погребението е от 20,30 ч в гробищния парк към катедралата. По желание на вдовицата Майке Кол Рихтер то ще е в тесен семеен кръг. Въпреки това се очаква Хелмут Кол да бъде погребан с военни почести. Премиерът Бойко Борисов също бе в Страсбург.   ", "date": "01.07.2017", "title": "Последно сбогом за Хелмут Кол. Какво казаха политиците  (СНИМКИ)"}
