{"url": "http://clubz.bg/69007-jenite_koito_poklashtat_hansha_si_dokato_vyrvqt_sa_po_privlekatelni", "text": "Жените, които поклащат таза си, докато се движат, са смятани за по-привлекателни, съобщи в. \"Мирър\". Проучване на учени от университетa в Портсмут показва, че начинът, по който една жена се движи е не по-малко важен от формата на тялото й, що се отнася до това дали околните я смятат за привлекателна. Учените заснели 37 жени с различни типове фигури, които вървели по бягаща пътечка и били облечени с клин и тениска. Те поставили светлоотразителни маркери на глезените, коленете, бедрата, рамената, лактите на жените, на ключицата, пъпа и по средата на челото им. После от видеата било изрязано всичко, освен светещите точки, а дължината им била сведена до 10 секунди. Клипчетата били показани на 14 жени и 11 мъже, които трябвало да определят привлекателността на фигурите от 1 (изключително непривлекателно) до 7 (изключително привлекателно). \"Проучването разкрива, че сме по-склонни да възприемаме една жена като привлекателна, ако поклаща ханша си и върви с малки стъпки\", каза д-р Ед Морисън, ръководител на проекта. \"Ще бъде интересно да проверим дали хората могат съзнателно да променят походката си, за да привлекат или отблъснат партньори. Използването на подобно знание в смисъла на еволюционната психология ще е като носенето на червено червило и очна линия. И двете са сигнали за плодородие, младост и здраве.\"", "date": "2018.06.11", "title": "Жените, които поклащат ханша си, докато вървят, са по-привлекателни"}
{"url": "http://clubz.bg/69005-valeri_simeonov_moje_bi_ide_sezonyt_na_ostavkite", "text": "Оставката на министъра на социалната политика Бисер Петков свари \"неподготвен\" вицепремиера Валери Симеонов, докато беше в студиото на \"Лице в лице\" на бТВ. Симеонов призна, че не е знаел за раздялата на Петков с поста му заради хората с увреждания. Но направи прогноза: Социалният министър Бисер Петков подаде оставка Контекстът беше различен - а именно битката на вицепремиера с шума по курортите и наличието - според него - на закононарушения - най-вече на плажа \"Слънчев бряг - Юг\", където са четири от най-оборотните и шумни нощни заведения в курорта. Симеонов миналата седмица сезира и главния прокурор Сотир Цацаров за въпросните заведения и начина, по който са одобрени от Министерството на туризма като \"преместваеми обекти\". През почивните дни имаше и второ издание на акция \"шум\" с участието на вицепремиера, сезиран е и регионалният министър Николай Нанков, който обеща проверките на контролните органи в строителството да приключат до края на тази седмица.  Симеонов даде Ангелкова на прокурор Валери Симеонов обаче отказа да каже значи ли репликата му, че би поискал оставката на министърката на туризма Николина Ангелкова, както допусна водещата. Заради това допускане последва реплика към нея:  Сигналът на Симеонов срещу Ангелкова: Дискотеката fast food ли е? Вицепремиерът категорично заяви, че ще се бори по курортите да се спазват законите, защото е поел този ангажимент към хората от туристическия бранш, които - по думите му - го подкрепят напълно. А единствените, които не го подкрепят, са собствениците на заведенията, които Симеонов нарече \"бардаци\", обединени в своя асоциация. Симеонов отново разказа в подробности за налични, според него, нарушения при допускането на заведения \"Какаов плаж\", \"Единия\", \"Спалнята\" и \"Кубинката\" (лидерът на НФСБ превежда наименованията от английски език, а понякога ги и транслитерира, защото не са на български - б.р. ). След което обяви, че първоначално си е мислел, че министър Ангелкова е била подведена да разпише документите за функциониране на въпросните барове и дискотеки, които не отговаряли на условията за \"преместваеми обекти\". Мислел така, докато Ангелкова не започнала да обикаля и да казва, че всичко е наред. До 15 юни приключва проверката на кръчми по плажовете По думите му собственици на хотели всяка година връщали пари на клиенти заради оплаквания, че не можели да спят. А въпросните хотелиери нямали никаква вина, че  После пък намекна, че в заведенията се предлагали и , макар да не уточни какво има предвид. \"Какао Бийч\" е продукт от световна класа. Стига пресолен патриотизъм Вицепремиерът защити промените в закона, свързани с шума и заяви, че няма нищо против да има и шумни заведения, но ако спазват разпоребдите за шум на открито.  Симеонов даде Ангелкова на прокурор Сигналът на Симеонов срещу Ангелкова: Дискотеката fast food ли е? До 15 юни приключва проверката на кръчми по плажовете \"Какао Бийч\" е продукт от световна класа. Стига пресолен патриотизъм", "date": "2018.06.11", "title": "Валери Симеонов: Може би иде сезонът на оставките"}
{"url": "http://clubz.bg/69004-golemite_pristignaha_v_rusiq_za_mondiala_snimki", "text": "Всичките 32 отбора на световното по футбол вече пристигнаха в Русия, настаниха се в базите си и вече тренират на отредените за целта терени. Домакините устроиха традиционно посрещане на бразилците в луксозния им хотел в Сочи. Имаше питка, руски народни песни, носии и т.н. Естествено, най-голям е интересът към Неймар. Същото се отнася за Кристиано Роналдо в селекцията на Португалия. \"Мореплавателите\" се приземиха на летището в град Жуковски край Москва. Там кацна и пълният със звезди отбор на Аржентина, а не е чудно, че всеки иска да се докосне до Лео Меси. В интервю за каталунския в. \"Спорт\" Меси заявява, че не може отсега да каже дали ще продължи да играе за Аржентина и след световното. №10 признава, че загубите на три финала от тима - един на мондиала в Бразилия преди 4 години и два на \"Копа Америка\", са се приели зле от пресата в родината му, а той не одобрява това. В град Грозни всички полудяха по Мохамед Салах, голмайсторът на Египет. Все още няма яснота дали нападателят ще е възстановен за първия мач на \"фараоните\". Той заяви, че очаква да играе срещу Уругвай на 15 юни, петък. Салах контузи рамото си на финала на Шампионската лига срещу \"Реал\" (Мадрид).  ", "date": "2018.06.11", "title": "Големите пристигнаха в Русия за мондиала (СНИМКИ)"}
{"url": "http://clubz.bg/69006-hakerska_ataka_svali_bitkojna_do_6650_dolara", "text": "Котировките на биткойна рязко се понижиха днес, след като вчера хакери откраднаха милиони от южнокорейска борса за криптовалути, съобщи германският в. \"Ханделсблат\".  Курсът на най-популярната дигитална валута се срина с 13 процента до двумесечен минимум от 6650 долара по-рано днес. В началото на годината един биткойн се търгуваше за близо 10 000 долара, което означава, че оттогава стойността му се е понижила с над 50 процента.  Южнокорейската платформа Coinrail съобщи, че вчера хакер е откраднал 30 процента от търгуваните на нея дигитални пари. Борсата не посочи точния размер на откраднатите криптовалути, но според местни медии стойността им достига 40 млрд. вона (около 31 милиона евро).  Последните две седмици за инвеститорите в биткойни бяха спокойни, след като през изминалите месеци светът на криптовалутите често бе обект на кражби, пазарни манипулации и пране на пари. Борсата Coinrail е сравнително малка търговска площадка и според източници от бранша не е член на някоя регулирана група.  Атаката отново показва колко уязвими са малките борсови оператори с ниски стандарти за сигурност от хакерски нападения, посочва Ким Джин Хуа, представител на Корейската асоциация на блокчейн индустрията.", "date": "2018.06.11", "title": "Хакерска атака свали биткойна до 6650 долара"}
{"url": "http://clubz.bg/68988-biznesyt_bavi_zaplati_za_284_miliona_leva", "text": "Българският бизнес все така продължава да бави заплати, като за миналата година те са били за 28 373 940 млн. лева при 21 милиона година по-рано. Това показват данни от КНСБ, като от синдиката допълват, че наред с ръста на неизплатените има увеличение и при платените - близо 19 милиона лева през 2017 г. при 16 млн. лева в предходната година. Но и работниците са подали с 5000 сигнала повече за неизплатени заплати през миналата година в сравнение с 2016-а. КНСБ пак изчисли невъзможния стандарт на живот Преди 2 години бизнесът търсеше хора с квалификация, днес - всякакви България е на опашката в ЕС по спазване на основни трудови права, каза още Пламен Димитров, който представи и мястото ни в света според Глобален индекс на Международната конфедерация на профсъюзите за нарушени трудови права.  Според международното изследване България се намира в златната среда от шест групи държави в света по степен на нарушаване на правата. Ние сме в трета група, в която има четири държави от ЕС - Испания, Великобритания, Полша и Унгария. Най-много нарушени трудови права има в Румъния и Молдова. Всички останали европейски държави са с по-малко нарушения на трудовите права. Класацията включва 142 държави от целия свят. От КНСБ съобщиха за два случая на нарушени трудови права. Сред тях се откроява сигнал на уволнена работничка от петричка фирма ден след обявена бременност. В Благоевград е подаден сигнал за нарушения, свързани с платен годишен отпуск на учителка, на която е отказан натрупаният двегодишен платен отпуск, след като жената се е върнала на работа след отпуск поради бременност и раждане. Преди 2 години бизнесът търсеше хора с квалификация, днес - всякакви", "date": "2018.06.11", "title": "Бизнесът бави заплати за 28.4 милиона лева "}
{"url": "http://clubz.bg/68994-provalyt_na_bronzovata_kyshta_e_nejniqt_triumf", "text": "До 26 юни – крайния срок, който общината даде на Пламен Деяноф да инсталира Бронзовата къща, остават 16 дни. На 4 юни, когато Деяноф започна да изнася бронзовите модули от площадката  , на въпроса на „Площад Славейков“ кога ще е готова Бронзовата къща, той отговори: Двете „ако“ в отговора му бяха малко смущаващи, но да приемем, че екипът на фирмата е добър, а щом общината е поставила краен срок, и тя си е свършила работата. На Деяноф му трябват 2 седмици за заваряването и вероятно още 1 ден за товарене, транспорт, разтоварване и инсталиране. Междувременно вече 8 дни модулите си стоят все там – на мястото на бившия мавзолей, и нито Деяноф, нито дори хората, което се интересуват професионално от цветни метали   е проявил някакъв интерес към тях… Ако Деяноф иска да успее, от утре трябва да закипи спешно трудов ентусиазъм, невиждан на това място от времето на строежа на мавзолея. За жалост, изглежда все по-съмнително дали някога ще видим Бронзовата къща в завършен вид. Но каквото и да си мислят в общината, и каквито и да са били плановете на автора, провалът на Бронзовата къща може да се окаже най-големият му успех. Измамата с \"Бронзовата къща\" (ВИДЕО) Цялата работа прилича на добре подготвена мащабна измама. Но няма да се връщаме 10 години назад, когато Деяноф започва работа над своя магнум опус, нито 7 години назад, когато българските медии публикуваха за първи път хвалбата на автора за   – все едно че историята на изкуството е пълна със  , и единственото решаващо в случая е размерът им  . Ще се върнем точно една година назад, на 12 юни 2017-а, когато в Софийската градска художествена галерия започна представянето на Бронзовата къща на австрийски художник, роден в България. Едва ли някой от посетителите би могъл да види в проекта на автора нещо по-различно от метална клетка – но това бе прикрито с думи като „мащабен“, „известен“ и „комплексен“, които в съчетание с други думи като „европейски музеи“, „фондации“, „колекционери, меценати и специалисти“, създаваха впечатлението, че ни предстои среща с уникален културен артефакт, съчетал най-доброто от „съвременното изкуство“ „историята“, „архитектурата“ и „урбанистиката“. Думите в кавички са от представянето на Бронзовата къща в сайта на СГХГ: Както стана ясно от публикуваното през миналата седмица изложение на автора в Кунстхале, Виена, всички връзки с историята, паметта и културното наследство са измислени за пред българската страна. А останалите – тези с обществените процеси и проблематиката на съвременния град – може би са измислени за пред австрийската страна. Но те се оказаха достатъчни, за да убедят една сериозна европейска държава, най-голямата българска община и десетки спонсори, че участват в нещо голямо, много съвременно и много арт. Парадоксалното е, че може и настина да е така, но само в случай че Деяноф никога не сглоби наистина модулите, струпани срещу Двореца. Успехът му ще стане неговия провал и обратното. Бронзовата къща е най-ценна, докато е проект, нещо като едновременно живата и мъртвата котка на Шрьодингер. Бронзовата къща   е парадоксален мисловен арт експеримент, предложен от Пламен Деяноф, който иска да покаже непълнотата на съвременните разбирания за изкуство при прехода от традиционно към съвременно общество. Един вид квантово изкуство. Параметрите на експеримента изглеждат така подбрани, че вероятността инсталацията да се реализира или да не се реализира през шестте месеца на българското председателство са 50%. Според квантовата механика, ако не провеждаме наблюдение над проекта, състоянието му се описва като суперпозиция   на две състояния — едновременно нереализиран и реализиран, следователно Бронзовата къща е и успех, и провал. Каквото и да се случи с Бронзовата къща, няма как да отречем, че след демонтажа на паметника „1300 години България“ не сме имали произведение на публичното изкуство, за което да се е говорило и писало толкова много, без дори да съществува. Освен това волно или неволно Деяноф повдигна и няколко наистина важни за обществото въпроси за сериозните проблеми на публичното изкуство в България.", "date": "2018.06.11", "title": "Провалът на Бронзовата къща е нейният триумф"}
{"url": "http://clubz.bg/69002-socialniqt_ministyr_biser_petkov_podade_ostavka", "text": "\"Министър-председателят Бойко Борисов прие оставката на министъра на труда и социалната политика Бисер Петков. В разговор с премиера, министър Петков заяви, че подава оставка поради невъзможността да овладее създалото се напрежение във връзка с исканията на родителите с деца с увреждания\". Това гласи съобщение на правителствената информационна служба.  Протестите на родителите на деца с увреждания започнаха преди няколко месеца. От 1 юни те издигнаха палатков лагер пред Народното събрание в знак на протест срещу политиките, насочени към хората в неравностойно положение. Родителите обявиха, че ще стоят в палатковия лагер безсрочно, на смени, докато не постигнат желаната промяна. Родителите на деца с увреждания настояват за нова система за оценка на увреждането и потребностите на човека, породени вследствие на заболяването. Те искат още финансовата подкрепа да включва месечна издръжка поради увреждане, технически помощни средства, както и лична помощ под формата на подкрепа в дома и на работното място. Все по-често родителите на деца с увреждания стават здравни емигранти - напускат България, за да отидат в страни, които им предлагат адекватни здравни и социални услуги. Затова и те често напомнят: \"Проблемът не е в увреждането на децата ни, проблемът е в системата\". Това е втората приета оставка в кабинета \"Борисов 3\". Първата бе на здравния министър проф. Николай Петров, който бе заменен от Кирил Ананиев. Покрай историята с продажбата на ЧЕЗ в България на \"Инерком\" на Гинка Върбакова - сага, която още няма финал, оставка подаде и министърката на енергетиката Теменужка Петкова. Нейното оттегляне обаче не бе прието от премиера Борисов.", "date": "2018.06.11", "title": "Социалният министър Бисер Петков подаде оставка"}
{"url": "http://clubz.bg/68999-penka_se_vyrna_obratno_v_es_zashto_ne_i_velikobritaniq", "text": "Кравата Пенка продължава да вълнува цяла Европа. И да е обект на сериозно обсъждане и на брифингите на Европейската комисия. Днес историята ѝ беше обвързана с темата за напускането на Великобритания. Главният преговарящ на ЕС по Брекзит Мишел Барние се е срещнал тази сутрин в Брюксел със своя британски колега Дейвид Дейвис, съобщи говорител на Европейската комисия, предаде БТА. Говорителят отбеляза, че двамата събеседници са обсъдили хода на преговорите, както и бъдещите отношения между ЕС и Лондон, но не даде подробности. Той коментира обаче българското добиче. Медиите в Европа също отбелязаха днес щастливата развръзка на тази драматична история - кравата ще живее. Пенка беше заплашена от смъртна присъда, защото за кратко отскочи в Сърбия и след това се завърна в родното си място без документи, които ЕС изисква и които удостоверяват, че тя няма определени заболявания. Пенка ще живее! Въпросът беше отнесен даже до ЕК, а Пол Макартни подписа петиция за спасяването на животното. До понеделник, когато се разбра, че Пенка е помилвана, петицията до европейските институции беше подкрепена от 30 750 души. Кравата Пенка се върна в мандата на ГЕРБ \"Феновете на Пенка я нарекоха \"най-прочутата българска жена\" и споделяха историята ѝ с хаштаг #SavePenka. За нея дори беше написана песен, разказваща за кравешката одисея\", припомня агенцията. По време не петъчния си брифинг говорителката на ЕК Ана-Касия Итконен трябваше подробно да отговаря на въпроси за Пенка. Коя е кравата Пенка Медийният редактор на \"Гардиън\" Джим Уотърсън посвети днес туит на избавлението на кравата.  \"Дейли телеграф успя да спаси бременната българска крава (Пенка всъщност се оказа, че не е бременна - бел.ред.) от убиване заради правилата на ЕС за карантината. Пенка вече може да живее свободна от игото на Брюксел и да свърши живота си по традиционния начин - в кланицата\", написа той. Кравата Пенка се върна в мандата на ГЕРБ Коя е кравата Пенка", "date": "2018.06.11", "title": "Пенка се върна обратно в ЕС. Защо не и Великобритания?"}
{"url": "http://clubz.bg/68990-prodava_se_zala_universiada_startova_cena_15_600_000_lv", "text": "Спортната зала \"Универсиада\" в София, която се намира точно до Външно министерство, се продава на търг, става ясно от обява за публична продан, публикувана от  частния съдебен изпълнител Стоян Якимов. Търгът е насрочен за 13 юли м Софийския районен съд, а първоначалната цена на имота е 15 602 028 млн. лв., става ясно от   Ден по-рано изтича и срокът за подаване на заявките за участие в публичната продан, като за това се изисква задатък от 10% от сумата, пише \"Дневник\". В момента залата се управлява и притежава от дружеството \"Универсиада\" ЕАД, а внесеният капитал 7 340 000 лв., става ясно от справка в Търговския регистър. Непаричната вносна в капитала на другеството - сградата, оборудване и т.н., е оценена на 3 667 000 млн. лв. при регистрацията. Директор и член на борда на фирмата е баскетболният треньор Константин Папазов. Той има и двама съдружници - Стефан Михайлов Михайлов и Борислав Спасов Хаджирусев. \"Универсиада\" ЕАД от своя страна е еднолична собственост на фирмата \"Велдер Билд\", тя е собственост на компанията \"Велдер-БГ\", а третата стъпка на собствеността води до \"СЪКСЕС ИНВЕСТ\"АГ, Женева, Швейцария. Първите три изброени фирми са с един адрес от 2015 г. - този на самата зала \"Универсиада\", показват регистрите.  \"Велдер-БГ\" е била и собственик на компанията \"Велдер Пропъртис\". Последната излиза в списъка на дръжниците на фалиралата банка КТБ, като към февруари 2017 г. непогасените задължения са били на стойност малко над 26 млн. лв., пише в сайта ktbfiles.com. \"Велдер Пропъртис\" е обявена в несъстоятелност и с прекратена търговска дейност от 2017 г. В друга фирма от групата - \"Велдер консулт\", пък до 2014 г. собстнеки с дялове е била фалиралата КТБ, става ясно от Търговския регистър. След това банката прехвърля дела си на \"Хедж Инвестмънт България\". Година по-късно компанията се оттегля. Спортната зала попадна в частни ръце - тоест във фирма \"Велдер Билд\" преди 10 години. Преди това тя е собственост на държавната компания \"Национална спортна база\". Цената на продажбата е 9,5 млн.лв. Историята със зала \"Универсиада\" започна през 2003 г.. Тогава със заповед на министъра на спорта Васил Иванов-Лучано спортното съоръжение и хотел в \"Златни пясъци\" влязоха като апортна вноска в смесено дружество с частната фирма \"Проект строй груп\". Тя бе регистрирана на адреса на младежкото НДСВ, а сред неговите основатели бяха Делян Пеевски и Росен Дичев - син на Галя Дичева - син на говорителната на царското семейство на Симеон Сакскобурготски (по това време министър-председател - б.р.). В последствие \"Проект строй груп\" продава дяловете си от смесеното дружество на \"Велдер Билд\", след което компанията придобива и останалите дялове и става едноличен собственик. разказват медийни публикации от онова време. ", "date": "2018.06.11", "title": "Продава се зала \"Универсиада\". Стартова цена  - 15 600 000 лв"}
{"url": "http://clubz.bg/68991-vodeshta_po_tv_foks_sreshtata_kim_trymp_e_mejdu_dvama_diktatori", "text": "Водеща по телевизия \"Фокс\" на предаването \"Фокс\" и приятели\" (Fox & Friends ) определи срещата между американския президент Доналд Тръмп и севернокорейския вожд Ким Чен Ун, която е насрочена за вторник в Сингапур като \"среща между двама диктатори\", пише \"Гардиън\". Ким поканил Тръмп на втора среща в Пхенян По-късно Аби Хънтсман се извини за думите си. Тв водещата е дъщеря на посланика на САЩ в Русия Джон Хънстман, бивш губернатор на щата Юта и бивш посланик в Сингапур. В неделя тя обсъждаше предстоящата среща между Тръмп и Ким заедно с Антъни Скарамучи, който за десетина дни беше директор по комуникациите на Белия дом през лятото на 2017 г. Скарамучи уволнен. След 10 дни на поста си Докато течаха кадрите с Тръмп, който слиза от \"Ер Форс 1\" в Сингапур (американският президент си тръгна по-рано от срещата на Г-7 и по време на полета пусна няколко смущаващи туита, които предизвикаха истинска дипломатическа буря между САЩ и Канада), Хънтсман се обърна към Скарамучи и каза: \"Антъни, коментирай този момент. Това е история, жива история. Независимо от това какво ще стане на срещата между двамата диктатори, това, което сега виждаме е история\". Скарамучи или не хвана гафа, или реши да го пропусне. \"Да, Тръмп е готов да разкъса обичайните връзки на това да не се ходи на среща като тази, защото той знае, че ако отиде на среща като тази, увеличава шансовете за мир и световен просперитет. Така че трябва да му отдадем дължимото за това, че е там\", коментира той. По-късно, докато течеше шоуто, водещата се извини за грешката си като обясни, че по време на живо предаване не винаги изказът е перфектен. \"Нарекох и президента Тръмп, и Ким Чен Ун диктатори. Нямах това предвид, грешката е моя, извинявам се\", каза тя. Туитовете на Тръмп показват, че той редовно следи дискусиите в сутришното магазинно предаване на телевизия \"Фокс\". До степен, че наскоро външният министър на Великобритания Борис Джонсън призова американския президент да не захвърля ядреното споразумение с Иран заради интервю с гости на предаването. Този път реакция от Тръмп на гафа на Хънтсман нямаше, но редица либерални коментатори не пропуснаха да го обсъдят в социалните мрежи - като обявиха, че грешката всъщност е вярна. Скарамучи уволнен. След 10 дни на поста си", "date": "2018.06.11", "title": "Водеща по тв \"Фокс\": Срещата Ким-Тръмп е \"между двама диктатори\""}
{"url": "http://clubz.bg/69000-ispaniq_priema_korab_s_bejanci_progonen_ot_italiq_i_malta", "text": "Испания предложи днес да приеме хуманитарния кораб \"Акуариус\", превозващ 629 мигранти, предаде Ройтерс. Италия и Малта вече отказаха разрешение той да акостира в техните пристанища.- \"Акуариус\" взе на борда си мигрантите от надуваеми лодки и салове край бреговете на Либия през уикенда. Върховният комисариан на ООН за бежанците предупреди, че провизиите на съда са на привършване. Италия не пуска кораб с бежанци Испанският премиер Педро Санчес, който встъпи нв длъжност едва преди 10 дни, даде указания корабът да бъде допуснат в средиземноморското пристанище Валенсия, съобщиха от кабинета му. \"Наш дълг е да помогнем да бъде избегната хуманитарна катастрофа и да предложим безопасно пристанище на тези хора, за да изпълним задълженията си в сферата на човешките права\", заявяват от премиерския офис в Мадрид. \"Акуариус\" возеше мигранните, сред които 123 деца без придружители, други 11 деца и 7 бременни жени към Италия. Тя също има ново правителство. Но новият вътрешен министър - крайно десният Матео Салвини, му забрани да акостира на Апенините и заяви, че той трябва да плава към Малта. Малката островна държава също отказа па приеме \"Акуариус\", като се оправда, че отговорността е на Италия, тъй като спасителната операция е била под надзора на нейната брегова охрана. Властите в Малта твърдят, ч вече приеват пропорционално повече бежанци, отколкото Италия. Социалистът Педро Санчес, който свали консерватора Мариано Рахой с вот на недоверие след скандал за корупция, отправи предложението, след като кметовете на Валенсия и Барселона предложиха да приемат кораба.    ", "date": "2018.06.11", "title": "Испания приема кораб с бежанци, прогонен от Италия и Малта"}
{"url": "http://clubz.bg/68979-snimkata_s_merkel_i_trymp_shest_razlichni_istini_snimki", "text": "Всяка история може да бъде видяна и разказана по различен начин, дори и очевидците на дадено събитие не виждат еднакво едни и същи неща. Тръмп от самолета: Оттеглям подписа си от комюникето на Г-7 заради лъжливия Трюдо Една снимка обиколи света тези дни - канцлерката Ангела Меркел, която почти се кара на американския президент Доналд Тръмп. Кадърът е от трудната среща на Г-7 в Квебек. На снимката единствен Тръмп е седнал, със сключени ръце на гърдите - знак за затвореност, а Меркел е почти в позата на Георги Димитров от Лайпцигския процес. Другите лидери са около тях със загрижени физиономии. Фотографията е дело на екипа на Меркел. Германският журналист Фабиан Рейнболд, бивш кореспондент на \"Шпигел\" в САЩ, обаче избра по-различен подход. В туитър той публикува снимките, правени от екипите на още няколко от световните лидери от това събитие.  Ето и как изглеждат те: 1. В центъра на вниманието е френският президент Еманюел Макрон, Меркел и Тръмп почти не се виждат. Макрон говори, убеждава, даже прави характерен жест с  ръка, за да илюстрира тезата си.  2. Може ли да познаете чие дело е тази снимка? Да, фотографията е правена от екипа на американския президент. Основните опоненти на Тръмп са хванати в гръб, единствен той е седнал, всички са го заобиколили с наведени глави, послушни, почти като ученици пред учител, малко като на изпит. 3. Тук Тръмп въобще отсъства. Фотографът на новия италиански премиер Джузепе Конте е хванал момент, в който четиримата големи на Европа обсъждат нещо помежду си, а американският президент сякаш е изключен от тяхната дискусия по документите, в изолация е, така че даже не намира място тук. Тръмп в изолация. Европа срещу Русия 4. Ако съдите само по този кадър, на срещата на Г-7 са били тези трима - Ангела Меркел, Доналд Тръмп и японският премиер Шиндзо Абе. Фотографията е правена от екипа на Абе. Уловеният момент го представя почти като балансьор между двамата.  5. Тази снимка е от екипа на \"лъжливия\" Джъстин Трюдо. Канадският министър-председател на нея е хванат в позата на любезен домакин. Той все още не е успял да разгневи Тръмп, който е насочил цялото си неодобрение в момента към европейските лидери и тяхната опозиция на търговската политика на САЩ, но и на идеите на американския президент Русия да се връща във формата на срещи на световните сили.    Тръмп в изолация. Европа срещу Русия", "date": "2018.06.11", "title": "Снимката с Меркел и Тръмп - шест различни истини (СНИМКИ)"}
{"url": "http://clubz.bg/68995-i_4_godini_sled_vzriva_midjur_e_bomba_s_chasovnikov_mehanizym", "text": "След сигнал на кмета на Чупрене и разпореждане на главния прокурор в гръмналия преди 4 години завод \"Миджур\" влизат на проверка от държавното обвинение. Кметът Ваньо Костин е сезирал Сотир Цацаров, че на територията на \"Миджур\", където през 2014 г. загинаха 15 души при взрив, се намират голямо количество взривни вещества, които не се съхраняват безопасно. Става въпрос за необезвредени противопехотни мини, останали от предишния собственик. През миналата година неправителствени организации съобщиха, че на площадката на \"Миджур\" в село Горни Лом още се намират  . Взривеният завод “Миджур” пак отваря врати От август 2017 г. предприятието е с нов собственик - \"Миджур мениджмънт кънстракшън\" ЕООД. При взривовете през октомври 2015 г. сред жертвите бе и Михаил, синът на бившия собственик Димитър Димитров, който плащаше по 240 лева месечно на работниците.  Вътрешният министър: В \"Миджур\" има цъкащи бомби. Буквално Заради трагедията от 1 октомври 2014 г. в завод \"Миджур\" Окръжна прокуратура - Видин, внесе обвинителен акт срещу четирима души и към момента делото се разглежда от Окръжен съд - Видин. В сигнала си местната управа съобщава, че четири години след тежкия инцидент все още не са изпълнени всички изисквания за безопасност и са застрашени животът и здравето на населението. Приложен е и протокол от проверка, извършена от МОСВ и МВР, при която е установено, че в складове на завода се съхраняват огромен брой взривни вещества, взривни изделия и средства за взривяване. Цацаров с \"тънък намек\" към шефа на \"Миджур\" Според ВАП собствеността на терена и сградите на завода принадлежи на \"Миджур мениджмънт кънстракшън“ ЕООД, а оператор на взривните вещества, средствата за взривяване и взривни изделия е \"Видекс\" АД - отговорен за съхранението и безопасността им. Нарушенията, констатирани при проверката, са основно на \"Видекс\". В нарушение на чл. 32 от Закона за оръжията, боеприпасите, взривните вещества и пиротехническите изделия (ЗОБВВПИ) от \"Видекс\" АД не е представен договор за осигуряване на въоръжена охрана на петте взривни склада, в които се намират взривните вещества; не са представени документи за изпълнение чл. 14 от ЗОБВВПИ, според който \"Видекс\" трябва да разполага със собствени или наети складови помещения; в завода няма локална система за оповестяване за осигуряване на ранно предупреждение на персонала, компетентните органи и населението съгласно чл. 35, ал. 3, т. 5 от Закона за защита при бедствия (ЗЗБ). Вътрешният министър: В \"Миджур\" има цъкащи бомби. Буквално Цацаров с \"тънък намек\" към шефа на \"Миджур\"", "date": "2018.06.11", "title": "И 4 години след взрива \"Миджур\" е бомба с часовников механизъм"}
{"url": "http://clubz.bg/68980-dimitris_papajoanu_sys_%E2%80%9Ezlaten_vek%E2%80%9C_ot_ministerstvoto_na_kulturata", "text": "По повод 24 май министърът на културата Боил Банов отличи световноизвестния хореограф Димитрис Папайоану с почетен знак “Златен век” - печат на цар Симеон Велики - златен, и грамота за постиженията му в областта на културата. Папайоану ще представи за първи път в  България своя спектакъл „Великият укротител“ през септември, когато ще получи лично наградата си от Министерството на културата. Димитрис Папайоану и \"Великият укротител\" за първи път в България (СНИМКИ+ВИДЕО) Димитрис Папайоану е роден в Атина през 1964 година. Ученик е на легендарния гръцки художник Янис Царухис. Завършва Училището за изящни изкуства в Атина. Първоначално работи като илюстратор и автор на комикси, преди да стигне върховете на изпълнителските изкуства като режисьор, хореограф, танцьор, сценограф, дизайнер на костюми, грим и осветление. През 1986-а Папайоану основава Edafos Dance Theatre, където в продължение на 17 години представя физически театър, експериментален танц и пърформанс. Папайоану става широко известен с грандиозните церемонии по откриване и закриване на Летните олимпийски игри в Атина (2004), в които участват хиляди доброволци. Междувременно той създава авангардни творби за големите театри в Атина. През 2015-а се провеждат първите Европейски игри в Баку и талантливият грък отново дирижира откриващата церемония. Носител е на редица отличия, сред които Специалната награда на Европейските театрални награди, раздадени в края на 2017-а за неговия „тотален театър, с очевидна зрялост на изразните средства“. В средата на май тази година Папайоану стана първият хореограф, създал спектакъл за трупата на легендарната Пина Бауш във Вутерпал. Три впечатляващи представления от Литва на One Dance Week (ВИДЕО) “Великият укротител“ е част от програмата на 11-ото издание на фестивала за съвременен танц и пърформанс One Dance Week и ще бъде показан на 28 и 29 септември в Дома на културата „Борис Христов“ в Пловдив в рамките на официалната програма на “Пловдив - Европейска столица на културата 2019” . One Dance Week се организира от фондация „ЕДНО за Култура и Изкуства“ и е част от програмата на \"Пловдив – Европейска столица на културата 2019\". Три впечатляващи представления от Литва на One Dance Week (ВИДЕО)", "date": "2018.06.11", "title": "Димитрис Папайоану със „Златен век“ от Министерството на културата"}
{"url": "http://clubz.bg/68996-pyrviqt_elektromobil_na_porsche_s_tursko_ime_video", "text": "Първият електрически автомобил на Porsche ще носи турско име, съобщава турската частна телевизия НТВ, позовавайки се на съобщение на компанията. Електромобилът ще се нарича - словосъчетание, което на турски език се произнася \"Тайджан\", между две турски думи -  .      Марката на колата, известна като   в периода на разработването ѝ, ще бъде произнасяна \"Тайкон\", когато излезе на пазара в края на следващата година. Германия нареди на \"Порше\" да изтегли 60 000 автомобила от Европа Името произхожда от турски и има смисъла на \"жизнен млад кон\", съобщиха от Porsche, която е част от Volkswagen group, предаде Си Ен Ен. Компанията сега предлага няколко хибридни модела и продаде само около 900 от суперавтомобила хибрид Porsche 918 Spyder. Това е вторият автомобил на групата Volkswagen, който ще носи турско име след \"Touran\" (\"Туран\"). \"Тайкон\" ще може да измине около 480 км с едно зареждане, а при бързо презареждане за около 15 минути - около 380 км, твърдят от Porsche. Максималната му скорост ще е 250 км в час. Колата ще бъде пусната в продажба в края на 2019 г. Очаква се цената ѝ да е между 80 и 90 хил. долара, съобщава Си Ен Ен. От Porsche обещават още електромобили.", "date": "2018.06.11", "title": "Първият електромобил на Porsche с турско име (ВИДЕО)"}
{"url": "http://clubz.bg/68985-civilizaciqta_ne_vyrvi_nazad", "text": "Да направим един мисловен експеримент. Представете си, че група хора искат равноправие. Смятат, че правата им са нарушени. Смятат, че им е отказано нещо, което е дадено на другите. Отказва им се абсолютно неоснователно. С доводи от Средновековието. И срещу тях има шумни, агресивни опоненти, призоваващи да се спазват „християнските ценности“. Опоненти, които без свян обиждат най-богохулно всяко искане за промяна. Искат да фиксират всички социални отношения на ниво отпреди векове. Заради „изконното християнско семейство“. И отношенията, и разпределението на ролите в него. Сега си представете, че тази същата група хора не само прави мирни шествия. А опита да използва и крайни вандалски методи. Например - започне да чупи витрини, да прекъсва електричеството и водата, да обръща коли, да слага бомби, даже да опита атентат срещу дома на министър-председателя. Да правят индивидуални и масови гладни стачки. Даже някой да се самоубие в името на каузата… Как ще се отнесете към това? Ще им дадете ли исканите права? За да не се чудите повече, описвам истински събития. Такива са били методите на женските движения от края на XIX и началото на XX век. С които са искали да получат равни права с мъжетe да гласуват. И тези права са им били отказвани. С доводи като: Това противоречи на изконните християнски ценности, това не е в ценностите на християнското семейство, тези „странни“ жени предават изконната роля на майка и домакиня, като искат правата на мъжете… Може сега да ни се струва странно. Но жените са получили право да гласуват наравно с мъжете след упорита битка. Например в България това става през 1937 г., и то само за омъжени жени. Т.е. и вдовици, и разведени ( ). Самотните били разглеждани като незаслужаващи доверие. Сякаш подписването с някой „господар“ ги издига в обществото. Ето някои от другите европейски страни и кога е било разрешено гласуването на жените: Днес чуваме подобни доводи, но за друга група, която иска равни права. Отново „сторонници на изконни традиционни уотевър християнски ценности“ говорят как биологията трябва да определя социалните различия. Без да осъзнават, че светът отново се е променил. Бъдещето е тук, застига ги и ги подминава. И те остават назад. Като пещерни хора пред цивилизация; като плантатори пред забрана на робството; като аналогови старци в дигитална епоха. Хубавото е, че цивилизацията не върви назад. И само след десетилетие на подобни отломки ще се гледа, както сега гледаме на старите робовладелци. Или на мъжете, твърдящи, че жените са нисши същества и нямат същите права. Ветровете на времето ще ги издухат и тях. Браво на хората, които се борят за правата си. Само така обществото ни ще има развитие.    ", "date": "2018.06.11", "title": "Цивилизацията не върви назад"}
{"url": "http://clubz.bg/68998-hapnah_supichka_i_otidoh_da_ubivam_babchenko", "text": "  - През 2006 г. ме подстригаха за монах и ме ръкоположиха в сан йеродякон. Как дойдох в манастира и изобщо за покаянието - по-скоро е лична история, която не бих искал да изнасям на всеослушание. Хората отиват в манастир, когато изпитват потребност от покаяние. Аз имах такава потребност и я имам и днес. Имам наложена забрана за богослужение, но досега не са ме лишили от свещеническия сан. - Защото самоволно напуснах манастира. - Напуснах манастира доста по-рано. Една година живях на свобода, а след това - в скит в Задкарпатието, определена част от времето прекарвах в усамотение в планините. Не можех да служа, защото ми бе забранено. Да речем, че съм живял монашески живот. Бивш монах бил нает да убие Бабченко - Разбира се. Пред Бога винаги ще отговарям като монах. - Божи човек - това е прекалено, смятам се за човек вярващ, християнин. В края на август 2014 г. отидох на война, защото чувствах необходимост от проповед, защото целият живот на християнина - това са проповедите. Трябва да донасяш Божието слово до хората. А Божието слово по време на война е много необходимо на хората. Е, и, разбира се, защитата на Родината е задължение на всеки човек, най-вече на вярващия човек. - Защото, когато се обърнах към военния комисариат и казах, че искам на война, ми казаха, че нашата армия е изцяло попълнена с йеродякони. Затова се присъединих към \"Десен сектор\". - Не. Разбирате, че когато руските медии започнаха да ни наричат фашисти през 2014 г., в отговор се появи определено тролене. Всичките тези \"зиг\" и всичко останало е просто тролене, нищо повече. \"Човек от частния фонд на Путин се свърза с мен за убийството на Бабченко\" - Господ е създал всички хора. Как може една нация да бъде по-добра от друга? - Започнах моята война в медицинското подразделение \"Хоспиталиери\" на Доброволческия украински корпус (ДУК) \"Десен сектор\". Започнах войната без оръжие, но след това всичко се промени. Бях в други подразделения - разузнаването, контраразузнаването, мобилни групи за борба с контрабандата в зоната на бойните действия. Тези групи се състояха от доброволци, представители на граничната служба, финансовата служба и Службата за сигурност на Украйна (СБУ). Там се запознах с един сътрудник на СБУ, към когото се обърнах, когато получих тази интересна поръчка. - Не може да се говори за някаква близост със СБУ. Просто установих приятелски отношения с един определен сътрудник. В зоната на бойните действия много бързо разбираш на кого можеш да вярваш и на кого не си струва да се вярва. - Да убиваш е грях. Как мога да кажа, че съм убиец? За мен е недопустимо съзнателно да извършвам грях. Но на война да отнемеш живота на врага не е грях и съответно не е убийство. Технически можех да направя много неща и човекът, който се обърна към мене, знаеше това. Преминах обучение, тренирах. Затова можех ли да направя всичко това технически? Да, можех. Можех ли да направя така, че след това да не ме открият Да, можех. Именно затова той се обърна към мен. И думите му пред съда, че умишлено е избрал свещеник, който никого не би обидил, и т.н... Човекът трябва някак си да се оправдае. Освен това съм представител на дясната среда, а някои хора кой знае защо смятат, че десните са много лесно манипулируеми. Стига да им кажеш, че трябва да убият руснак, и независимо от това кой е този руснак, десният ще се съгласи. Но това е голяма лъжа, защото никой никога няма да убива мирни руснаци, още повече антагонистично настроените към режима на Путин. Враговете на Путин не са руснаците, а путинска Русия, имперският модел на Русия. И той е враг не само на Украйна, той е враг на целия свят. Как „смъртта“ на Бабченко разкри руски мафиоти и агенти - Това е неуместен въпрос. - Трудно е да се нарекат тези отношения дружба. Поддържаме контакти още от 2015 г. Борис Герман е свързан с оръжие, с производството му. А в доброволческите подразделения, по-специално в онези, в които бях, постоянно не достигаха такива работи, затова ни се налагаше да общуваме с такива хора. Запознахме се в Киев. Поръчвах като че ли мерници за момчетата в Източна Украйна и така започна всичко. Никога не сме имали някаква голяма дружба. При него винаги можеше да се поръча и да се получат бързо всякакви тунинговани неща за оръжия - приклади и т.н. Така и завързахме контактите. Той е фен на оръжието. Аз, честно казано, също обичам оръжието. - Доброволци вероятно са хората, които предоставят безплатна помощ, а не продават за пари. Герман нищо не даваше безплатно. - Не. - Той ме покани на обяд на 4 или 5 април. Може да се каже, че това бе първият опит за вербуване. На тази среща Герман разказа, че има определена група лица - най-вече руснаци. Те пречат на Украйна, пречат на целия свят, това са врагове, те трябва да бъдат убити и за това определена група лица е заделила бюджет. Това много ме заинтересува - не в смисъл да поработя, а на това, че разбирах, че такива неща се извършват с цел провокация, а провокации в Украйна никому не са нужни, по време на война това може да завърши със страшна беда и страшна трагедия. Съответно проявих заинтересованост, доколкото мога, за да измъкна информация, да науча повече неща. Затова отговорих: да, разбира се, интересувам се. И вече на 6-о число постъпи конкретно предложение за Бабченко. В онзи първи разговор той ми каза: има списък от 30 души, които трябва да бъдат ликвидирани. Той веднага каза, че трябва да се работи много бързо, за да успеем до есента. Защо до есента - мисля, че по-късно ще разкажат от следствието. Той питаше има ли възможност да бъдат привлечени други хора, защото е, разбира се, нереално е един човек да отработи такъв брой хора. Аз казах: всичко има, групи има, давай. Започна играта. Бабченко е жив. \"Убийството\" било операция на службите в Киев (ВИДЕО) - Не. - Не трябва да се пита такова нещо - така може човекът да застане нащрек. Още повече че никой никога няма да отговори направо на такъв въпрос. Разбира се, би било добре, ако Герман бе казал: \"Да, това е ФСБ.\" Но силно се съмнявам, че би отговорил така. - Да. По WhatsApp ми препрати снимки на Бабченко - сякаш са изтеглени от паспортно бюро - и данни за него. И попита интересувам ли се да изпратя този човек на среща с пророка. След няколко часа се срещнахме пред дома ми. Разговаряхме, той уточни, че става дума именно за Бабченко. Той бил журналист, пречел на всички, руснак, враг и т.н. Тогава вече бях в контакт със СБУ и започнах играта с него. Помолих за повече информация - трябваше да разтеглям времето. Повече информация той не можеше да ми предостави - каза, че трябва сам да проследя киевските контакти на Бабченко, да установя мястото, където живее. Журналистът Аркадий Бабченко убит в Киев - А вие какво искате да ми пратят? Какво не би било странно от ваша гледна точка? - Честно казано, считам това досие за първия теч при Герман. Ако ми бе пратил нещо друго, може би у мен щяха да се появят някакви съмнения по повод връзките му с Русия. Мисля, че той просто ми препрати това, което са му пратили, дори без да се опита да се шифрова. - Той помоли да помисля каква сума ще ме заинтересува. Казах, че трябва да помисля. Това наистина ще бъде случай с резонанс и ще бъдат необходими по-големи разходи - за конспирация и т.н. Казах, че няма да е евтино, и си взех три дни за размисъл. Дълго се съветвах със сътрудниците на СБУ каква именно сума да назова, хем за да не наплаша поръчителя с прекалено голямо искане, но и да не го поставя нащрек с недостатъчна сума. Мненията ни съвпаднаха, че за 30 000 долара именно за убийство на Бабченко ще бъде достатъчна цифра. - На 9 или 10 април. Тогава казах, че ми трябват 50 на сто аванс и ще започнем да работим. - Записах първия ми разговор с Герман на диктофона на телефона. И веднага го препратих на оперативния сътрудник. По-нататък работих вече с техника на СБУ - нашите срещи с Герман бяха предимно без телефони, те оставаха в колата. Техниката беше по мен. А сега със сигурност знам, че една камера може да се вмести в копче на риза  - Да. - Изобщо не знаех кой е той. Вече след това прегледах неговия фейсбук и ми стана ясно колко антипутински е настроен този човек. Честно казано, дори ми бе смешно, че ме е избрал именно мен за убийството. - Човекът смяташе, че може да ме манипулира. Че може да се възползва от това, че не обичам Русия, просто за да убия руснак, който и да е той. Той също така прекрасно знаеше доколко аз - макар да не съм някакъв суперсвръхкиборг, но технически мога да го направя, и то би било изпълнено много добре. - Да, срещнахме се на паркинга на един от търговските центрове. Влязох в колата му. Потеглихме, пътьом разговаряхме. Разговорът бе за списъка на бъдещите жертви. Имена не се споменаваха, но списъкът по думите му по онова време бил нараснал от 30 на 60 обекта. Ако съм честен, това ми звучеше като приказки на някакъв маниак. - Получих аванса, това е записано на видеото, което показаха от СБУ. Бяха ми предадени 14 000 долара. Удържа си 1000 долара, за да ми предаде след това пистолета - трябваше да го купя от него. - Да. Още в първия ни разговор попитах има ли някакви специални желания - да стрелям, да взривявам? Казаха, че на поръчителя му е все едно. Важното е той да бъде просто мъртъв, и то по-скоро. - Не, абсолютно няма такова нещо. Когато започват да подслушват един човек, с това се занимава един отдел - техническият. Телефоните на Герман, разбира се, се подслушваха, и от това вече се виждаше, че той не работи с друг отдел. В края, когато той казва, че работи с контраразузнаването,  дори не знае името на отдела. Просто ломоти някакви глупости, това е. Или си мислите, че имаме такива спецслужби, които не могат да се разберат между своите отдели? Не е така. Напротив - в кореспонденцията ни Герман постоянно ме препираше: \"Давай по-бързо, \"дават ми зор\". - Точно в тези дни имаше особено голям зор. Постоянно ми пишеше: давай по-бързо, пришпорват ме, хората се интересуват защо толкова дълго. Точно тогава се появи публикацията във фейсбука на Аркадий, че си е навехнал крака и изобщо не излиза от вкъщи. - Цитирах тъкмо тази публикация на Аркадий. Казвах му, че наблюдавам къщата, наблюдават я мои хора. Аркадий не излиза, познатите му от телевизията му носят храна у дома. Освен това при получаването на аванса поставих срок за изпълнение минимум 4 седмици. Затова казвах, че всичко се вписва изцяло в срок. И, ако на някого нещо не му харесва, да върви в друг магазин. - Разбира се. Съобщих на Аркадий какво се случва, след като получих аванса. До получаването на аванса всичко бе малко съмнително, но след като получих парите, стана ясно, че намеренията са сериозни. В края на краищата той също трябваше да бъде убеден, че всичко това е сериозно. А щом се плащат такива съвсем немалки суми пари, става ясно доколко е сериозно намерението. - Да, 2-3 дни преди това отидох до дома му. Цялата операция трябваше да мине максимално достоверно - трябваше да огледам маршрута, как ще стигна дотам, как ще се оттегля, за да не попадна на никакви камери. Трябваше да се направи всичко полицаите да не ме открият още в първия ден, защото всичко щеше да бъде съсипано, разбито. Самият аз трябваше на другия ден да се придвижвам из града. Имахме планирана среща с Герман за предаването на втората част от парите. Тогава за кратко влязох в дома му. Срещнахме се, един на друг ни представи оперативен сътрудник на СБУ. Каза: запознайте се, това е човекът, който трябва да ви убие. Разговорът мина нормално . Видно бе, че Аркадий наистина е много уплашен. Не всеки ден научаваш, че искат да те убият, нито пък всеки ден се запознаваш с убиеца си - Не. Освен че им казах, че е по-добре да се действа в жилището или във входа. Но всичко се подготвяше от СБУ. - Всичко в действителност е просто, няма кой знае колко за разказване  . Хапнах супичка, повиках такси и отидох да убивам Бабченко. Слязох не на самия адрес, а на 200 метра от него - в съседния двор. След като получих сигнал, влязох във входа и се качих на необходимия етаж. - Не, отиването до магазина също бе фалшиво. Процесът на гримиране на Аркадий бе много дълъг, затова той не ходи до магазина. Когато се качих в жилището му, той вече лежеше гримиран. До него просто сложиха бутилка вода, за да имитират, че това ходене се е състояло. - Трябваше да се появя там, защото всичко е възможно - можеше да ме дублира някой, можеха да ме следят. Затова всичко трябваше да изглежда максимално правндоподобно. Не съм стрелял. Оръжието изобщо не бе използвано, нямаше смисъл от това. Ако пистолетът е със заглушител, никой няма да чуе изстрелите. Известно време мислехме дали да не използваме петарда, за да имитираме звук от изстрел, но след това се съгласихме, че това не е необходимо. - Аркадий лежеше в локва кръв, до него имаше бутилка вода. Всичко бе така, както всички след това видяха на снимките. Всичко бе готово за идването на \"Бърза помощ\" и за всичко останало. Там нямаше никого - нито сътрудници на СБУ, нито гримьори. Беше само жена му, която според легендата по време на убийството е била в банята. Тя трябваше да чуе как пада тялото, да излезе оттам и да повика \"Бърза помощ\". Аз бях в апартамента буквално 10-15 секунди, не ми беше до оглеждане. Повече гледах какво се случва зад вратата, за да изляза без свидетели. - Да, казах му: желая ви здраве. Той помоли да не го разсмивам  . - Оттеглих се на безопасно разстояние, следях малко фейсбук. Беше ми абсолютно безинтересно да гледам новините - знаех края на историята. - Имаше свидетел, който беше там, когато влязох във входа и излязох оттам. Той ме погледна, но, слава Богу, не много внимателно. И всичко, което запомни, е брадата ми, защото описа дрехите грешно. - Да, след половин час му писах, че работата е свършена. Герман често наричаше Бабченко \"глист\", затова му написах, че \"отрових глиста\". Ние постоянно сменяхме месинджърите, това съобщение му пратих чрез \"Сигнал\". Не го уведомих кога точно смятам да работя - имахме договорка, че просто ще му съобщя за свършената работа, а той нека следи новините. На този ден Герман имаше някакъв личен празник и доста дълго време не четеше съобщенията ми. Започнах малко да нервнича - мислех, че той вероятно се е скрил, но след това разбрах, че просто е спал. Той ми отговори около 2 часа през нощта. Бе доволен, каза, че поръчителите са доволни. Разбрахме се, че на следващия ден ще се срещнем, за да ми предаде парите - предупреди ме, че може малко да се забави, защото няма пари, трябва да му дадат. - Написах му: кога ще има пари? Той отложи срещата за следобед. Тогава знаехме, че се готви да отлети за чужбина. Затова се наложи да не се рискува, да не се чака втората част от парите, а той да бъде арестуван. - А защо трябваше да се бавят и да създават излишни рискове? Току-виж бе заминал? Или не бе отлетял, а бе хвърлил телефона и бе напуснал страната през Беларус? - Да, това би улеснило много неща. Но всичко тръгна иначе. - Не. - Знаех кои ще са следващите две жертви. Целия списък не съм виждал и да ми бъде показван веднага би било нелогично. Трябваше първо да покажа на хората как работя, а след това можехме да говорим за списъка. В действителност отпътуването му в чужбина ни обърка всички карти, развали целия край на играта. Ако не бе той, мисля, че щяхме да си поиграем с него още няколко дни и списъкът щеше да бъде в ръцете ми - поне следващите 10-15 жертви, за да мога нормално стратегически да планирам как да бъде направено всичко. Но не биваше да се рискува и да му се позволява да отпътува от страната - предвид резонанса и това, че всяка минута ставаха поваче хората, знаещи за фейка. Имаше опасност от изтичане на информация, затова трябваше да се спре играта. - Мисля, че от кореспонденцията на Герман с поръчителя. - Да. На една от срещите ни той ми показа снимките им и каза: тези са следващите. Редът кой да бъде първи и кой втори можех да определя самият аз. - Страхувам ли се? Не се страхувам от среща с необратимото. Смъртта е логичен край на живота. Никой освен Христос не е успял да преодолее това. Не се страхувам от смъртта. Но мерки за сигурност, разбира се, трябва да бъдат вземани, защото не си струва да се ускорява срещата със смъртта. - Да, разбира се. Не ме изоставиха на произвола на съдбата. Естествено, разбирам, че след това могат да искат да премахнат и мене. Но повтарям - рано или късно всички ще умрем, това за никого не е тайна. Важното е колко скъпо ще дадеш живота си. Смятам, че съм изпълнил определеното ми предназначение. От друга страна, може да те прегази и кола, така че какво, да не излизам на улицата ли? Животът рано или късно свършва. - По принцип Борис Герман сам назова името на поръчителя пред съда.   Най-вероятно това е истина, именно от този фонд трябва да са били финансирани всички тези убийства. - Спецслужбите на Русия, кой друг би могъл да стои зад това? - Ако се върнем към списъка и броя на жертвите - ако това наистина бе се получило, вътрешнополитическата ситуация в страната би била разклатена много силно. Това е изгодно само на путинска Русия. \"Човек от частния фонд на Путин се свърза с мен за убийството на Бабченко\" Как „смъртта“ на Бабченко разкри руски мафиоти и агенти Бабченко е жив. \"Убийството\" било операция на службите в Киев (ВИДЕО) Журналистът Аркадий Бабченко убит в Киев", "date": "2018.06.11", "title": "\"Хапнах супичка и отидох да убивам Бабченко\""}
{"url": "http://clubz.bg/68978-robyrt_de_niro_fuck_trump_video", "text": "Артистът представи музикалното изпълнение на Брус Спрингстийн. Спрингстийн, който през миналата година дебютира на нюйоркска театрална сцена, получи за шоуто си \"Спрингстийн на Бродуей\" специална награда, връчена от колегата му музикант Били Джоуел. Както и на другите наградни церемонии напоследък участниците използваха възможността да отправят послания за толерантност или да коментират политиката на президента Тръмп. Този път Робърт де Ниро изправи публиката на крака, представяйки стария си приятел Брус Спрингстийн. С вдигнати юмруци уважаваният актьор напсува Тръмп в ефир без никакъв преамбюл. След това премина към подготвеното си изказване за Брус Спрингстийн. Изявлението му предизвика бурни овации от зрителите. Де Ниро: Тръмп е откачен, Бог да ни пази Актрисата, танцьорка и певица Чита Ривера и композиторът Андрю Лойд-Уебър получиха наградите \"Тони\" за цялостни постижения.  доминира на театралните награди \"Тони\", като спечели 10 отличия, включително за най-добър мюзикъл, съобщиха световните информационни агенции.  спечели шест награди, включително и за най-добра театрална пиеса и режисура на Джон Тифани. Пиесата спечели също наградите за сценарий, осветление, звуково оформление и оркестрация. \"Посещението на оркестъра\" измести за наградата \"Тони\" за най-добър мюзикъл утвърдени марки като \"Замръзналото кралство\", \"Гадни момичета\" и \"Спондж Боб Квадратни гащи\". Мюзикълът по израелския филм със същото име допадна на публиката и на журито за наградите \"Тони\" с темата си за толерантност. Той е за оркестър на египетската полиция, който трябва да свири на концерт в Израел, но попада в друг град. Де Ниро: Вече не мога да цапардосам Тръмп, президент е \"Музиката на \"Посещението на оркестъра\" дава на хората надежда и премахва границите\", каза продуцентът Орин Улф, приемайки наградата за най-добър нов мюзикъл. Той допълни, че постановката отправя послание за единство. \n\tЗа изпълнението си в \"Посещението на оркестъра\" Тони Шалуб спечели наградата за най-добър актьор в мюзикъл. Другата звезда на постановката - Катрина Ленк, получи отличието за най-добра актриса в мюзикъл.  \"Посещението на оркестъра\" спечели също наградите за най-добра режисура, оркестрация, звуково оформление, най-добро либрето и оригинална музика, осветление и гостуващ актьор.  Дейвид Кромър - режисьорът на \"Посещението на оркестъра\", каза, че мюзикълът е също за отчаянието и самотата и призова всички да помагат на хора с такива проблеми. Гленда Джаксън и Андрю Гарфийлд получиха призовете за най-добри актьори в пиеса.  Андрю Гарфийлд спечели \"Тони\" за най-добра водеща мъжка роля за участието си в драмата на Тони Къшнър за живота и любовта през 80-те \"Ангели в Америка\", където играе болен от СПИН мъж. \"Ангели в Америка\" получи награда за най-добър римейк, а друг от участниците в постановката, Нейтън Лейн, спечели награда за най-добра поддържаща мъжка роля.  \n\tОсемдесет и две годишната британка Гленда Джаксън спечели първата си награда \"Тони\" за най-добра актриса в пиеса. Тя се завърна на бродуейската сцена след 30 години отсъствие и дълга политическа кариера във Великобритания. Джаксън грабна приза за ролята си на коравосърдечна жена в края на живота си в постановката \"Три високи жени\" от Едуард Олби.  Друга актриса от същата постановка, Лори Метклаф, бе удостоена с награда за най-добра поддържаща женска роля. Това е нейната втора награда \"Тони\". Наградите \"Тони\" - театралният еквивалент на филмовите оскари, бяха раздадени за 72-ри път на церемония в \"Рейдио сити мюзик хол\" в Ню Йорк. Водещи на шоуто бяха Джош Гробан и Сара Барейлес.     Де Ниро: Вече не мога да цапардосам Тръмп, президент е", "date": "2018.06.11", "title": "Робърт де Ниро: Fuck Trump! (ВИДЕО)"}
{"url": "http://clubz.bg/68984-kravata_penka_se_vyrna_v_mandata_na_gerb", "text": "Новината за кравата Пенка, побягнала през границата със Сърбия, пребивавала там 15 дни и после завърнала се в бащината къща, развълнува български и европейски институции и хора от Балканите до Обединеното кралство. Бременността й се оказа фалшива, но въпреки това Пенка получи палец нагоре. И стана политическо животно, макар и не по Джеръми Паксман. Сега \"животното остава възбранено\" според прессъобщението на Българската агенция по безопасност на храните (БАБХ) в село Копиловци, но ще бъде върнато в родното Мазарачево. По силата на европейското и родното законодателство всяко живо животно, влязло в ЕС от трета страна без документи, трябва да се конфискува и унищожи, за да се предотврати евентуална зараза и да се защити икономиката. Пенка ще живее! От историята на Пенка, благодарение на глобалната свързаност, се развълнуваха мнозина. Бежанците и мигрантите, които също честичко бягат по кравешкия път в търсене на живот на Запад през Сърбия, остават анонимни и в повечето случаи - незаловени, благодарение на корупционната пропускливост на границата. (И утешението за българските власти, че така не остават у нас.) Обаче Пенка си я искаме. Искаме си я, защото кравите не достигат - и прясното мляко поради тази причина, и затова ядем боклуци с палмово масло и сухо мляко. Защото иначе от 7 л прясно мляко излиза кило сирене. И който има повече пенки, ще яде повече качествено сирене. Индивидуалната съдба винаги е била по-затрогваща от тази на стадото. От Турция в България например редовно влизат всякакви хайванчета - биволи, кози, крави, овце, благодарение на което огнищата на шап не стихват и периодично се избиват по цели стада в няколко български погранични общини. Стотици безименни пенки падат под ножа и никой сър не поиска помилването им.  Разбира се, винаги можем да кажем, че след българските граждани и българските крави побегнаха на Запад.  Но, от друга страна, Пенка се върна в мандата на ГЕРБ. Макар (поне за това) заслугата да не е на Бойко Борисов.", "date": "2018.06.11", "title": "Кравата Пенка се върна в мандата на ГЕРБ"}
{"url": "http://clubz.bg/68983-naj_niskata_zaplata_na_uchitel_stava_920_leva", "text": "Учителските заплати скачат със 160 лева от началото на следващата година. Министърът на образованието и науката Красимир Вълчев и председателите на националните представителни синдикални и работодателски организации подписаха днес Колективния трудов договор (КТД) в системата на предучилищното и училищното образование, съобщиха от МОН. В него е посочена възможност за повишаване качеството на образование чрез предстоящо увеличение на учителските заплати. Такова е планувано  . Предвиденото увеличение на минималните заплати на учителите и останалите педагогически специалисти   След него  В навечерието на 15 септември: образованието в числа и графики Допълнителни възнаграждения са заложени за педагозите, които участват в екипите за обхват и приобщаване на деца и ученици в образователната система по междуинституционалния механизъм. Предвижда се учителите наставници, класните ръководители, учителите, които се занимават с документацията и консултации с родители в детските градини, както и п , посочват още от министерството. В документа е записано  , като те трябва да бъдат не по-малко от 1,2% от парите за заплати на педагогическия персонал. Планира се увеличение още за лекторски часове,  . Продължава и политиката за  , педагогически съветници или социални педагози.  ", "date": "2018.06.11", "title": "Най-ниската заплата на учител става 920 лева"}
{"url": "http://clubz.bg/68992-robi_uilqms_shte_pee_na_otkrivaneto_na_svetovnoto_v_moskva_video", "text": "Роби Уилямс ще бъде голямата звезда на откриването на световното по футбол в четвъртък на стадион \"Лужники\" в Москва, съобщи ФИФА. Един от най-големите в поп музиката на нашето време ще дели сцената с руското сопрано Айда Гарифулина. Кулминацията на тяхното шоу ще бъде около половин час преди първия мач на мондиала: Русия - Саудитска арабия. В церемонията са предвидени роли и за други звезди на шоубизнеса и футбола, сред които Роналдо, двукратен световен шампион с Бразилия. Снощи Уилямс участва в станалия традиционен благотворителен турнир по футбол \"Сокър ейд\" на стадион \"Олд Трафорд\" в Манчестър. Тимът на певеца спечели. Сред звездите на вечерта беше и местният любимец Ерик Кантона.  Междувременно изборът на Роби Уилямс вече предизвика коментари \"за\" и \"против\" в Русия. Преди две години някои руски медии призоваха Роби никога да не бъде допускан до страната заради песента Party Like A Russian, в която той осмива начина на живот на новите руски богаташи. Има шеги, че на 14 юни Роби Уилямс едва ли ще изпее тази песен. По-рано тази година той получи солиден хонорар, за да изнесе концерт на парти в Санкт Петербург на руския милиардер Алишер Усманов, който е сред собствениците на лондонския \"Арсенал\".", "date": "2018.06.11", "title": "Роби Уилямс ще пее на откриването на световното в Москва (ВИДЕО)"}
{"url": "http://clubz.bg/68986-kakao_bijch_e_produkt_ot_svetovna_klasa_stiga_presolen_patriotizym", "text": "За шума, регулациите и бизнеса: Оставяйки настрана вечното противостоене бизнес - администрация, в което противостоене за вечни времена ще съм на страната на бизнеса, в конкретния случай със Слънчев бряг и новите активности на вицепремиера Симеонов лично аз заставам на страната на бизнеса, и то повече от категорично. Причините за това са много и търпеливо поизчаках сезонът да започне и да се сдобия с преки лични впечатления, за да съм убеден в следното: И няма нужда да се иронизират имената им -  ? Пресолен патриотизъм, от който няма никаква файда. Сигналът на Симеонов срещу Ангелкова: Дискотеката fast food ли е?  Нов път с широки тротоари, по които идват стотици млади хора. Българи - готини, шарени, лъскави и усмихнати. Посреща те охранител на паркинга, плащаш десет лева, след което други момчета те насочват къде да паркираш и ти дават визитка на местния ДринкЕндДрайв.  Зверски весела атмосфера, суперготини хора, учтив и стегнат персонал - от хостесите до охраната на входа. Тиха музика в началото и здрав купон някъде след 1 ч., страхотна програма и хореография в съчетание с яка мултимедия на огромните екрани и много ефекти. Не видях кордони от бабаити, побоища, бутане и погледи \"ти найш ли ма кой съм аз, бе, чшшш\". Видях красиви момчета и момичета, които просто танцуват и се забавляват. И то много. Истински. Валери Симеонов \"посяга\" на \"Какао бийч\" Не съм юрист и не разбирам от концесии. Едни казват, че според ЗУЧК законът е спазен - закрити заведения на 2% от площта на концесията и открити тераси на още 2%. Други казват, че заведенията били незаконни според ЗУТ - нещо, което пък ДНСК отрече още миналото лято. Други казват, че е по-добре хората да се занимават със заведения и бял бизнес, отколкото с глупости. И това не знам. Ангелкова пак срещу Симеонов: Заведенията в Слънчев бряг са законни Знам само това, което написах в началото - има създаден български парти център от световна класа.  И всеки, който всяко лято си търси нови основания да го съсипе, трябва да е готов да се аргументира много, ама много добре. Ако изобщо е способен. Трудното е друго - да създаваш.   Валери Симеонов \"посяга\" на \"Какао бийч\" Ангелкова пак срещу Симеонов: Заведенията в Слънчев бряг са законни", "date": "2018.06.11", "title": "\"Какао Бийч\" е продукт от световна класа. Стига пресолен патриотизъм"}
{"url": "http://clubz.bg/68987-pompeo_kim_moje_da_poluchi_unikalni_garancii_ako_se_razoryji", "text": "САЩ имат готовност да предложат на Северна Корея   гаранции за сигурността й, ако Пхенян се заеме с  Това увери американският държавен секретар Майк Помпео в навечерието на историческата среща на върха в Сингапур между лидерите на двете страни – Доналд Тръмп и Ким Чен Ун, съобщи АФП, цитирана от \"Фокус\". Помпео допълни на пресконференция в Сингапур, че подготвителните разговори напредват по-бързо от очакваното. Северна Корея потвърди курса си към премахване на ядрените оръжия. Обаче ние искаме да разберем дали наистина са искрени тези намерения, посочи Помпео, който доскоро беше шеф на ЦРУ. По думите на Помпео разговорите утре между Доналд Тръмп и Ким Чен Ун ще начертаят рамките на преговорния процес, който ще последва след тях. Запитан при какви условия Тръмп би напуснал масата на преговорите, Помпео отвърна, че американският президент е подготвен за разговори до края на срещата. Държавният секретар коментира, че САЩ ще затегнат санкциите спрямо Северна Корея, ако преговорите се провалят и дипломатическият процес поеме в неправилна посока. Американският държавен секретар Майк Помпео обяви, че ще се срещне с ръководни представители на Южна Корея, Япония и Китай след историческата среща на върха на Доналд Тръмп и Ким на 12 в Сингапур. За подготовката на срещата Помпео посети два пъти Пхенян, първо като директор на ЦРУ, а после като държавен секретар. Той се срещна с Ким, който му е казал, че разбира, че \"настоящият модел вече не работи\" и \"че не може да се действа както в миналото\".  Помпео съобщи, че срещите му с колегите му от Южна Корея и Япония ще се проведат в Сеул на 13 и 14 юни, а после той ще отиде в Пекин за срещи с китайски представители, предаде БТА.", "date": "2018.06.11", "title": "Помпео: Ким може да получи уникални гаранции, ако се разоръжи"}
{"url": "http://clubz.bg/68973-geodezistite_za_propusnatite_dyuni_na_koral_narushena_e_konstituciqta", "text": "Защитниците на плажа \"Корал\" от предвиденото застрояване намериха съюзник в лицето на Камарата на геодезистите в България. Браншовата организация излезе с експертно становище, което потвърждава, че по отношение на обявения за екоплаж се извършва беззаконие не само под безучастния поглед на държавата, но и с нейното активно съдействие. Камарата   изнесените вече данни, за което и Клуб Z писа, че дюните в района са нанесени в специализираните карти, но не и в кадастралните, както изисква законът. Няма и постъпки към поправяне на пропуска от страна на Министерството на туризма. В същото време, в разрез със закона, дюните са предвидени за застрояване. Върху тях трябва да изникне поредното курортно селище според готвения Общ устройствен план (ОУП) на община Царево. Геодезистите посочват, че държавата трябва да си \"върне собствеността\" върху естествените образувания, които сега попадат в земи частна собственост и са заградени с ограда, издигната с цел възпрепятстване на достъпа до плажа на каравани и кемпери. В заключение те припомнят, че случаващото се на \"Корал\" е нарушение на основния закон - Конституцията, и призовават за намеса на прокуратурата. Къде изчезнаха дюните? \"Почти цялата територия на поземлени имоти с идентификатори 44094.3.954, 44094.22.33 и 44094.22.18 по кадастралната карта и кадастралните регистри на с. Лозенец, община Царево, област Бургас, е посочват в позицията си от Камарата. Съгласно Закона за устройство на Черноморското крайбрежие \"министърът на туризма заявява изменението на кадастралната карта и кадастралните регистри по реда на Глава шеста от Закона за кадастъра и имотния регистър след приемане на специализираните карти на морските плажове\" (чл. 6, ал. 10 от ЗУЧК). Това означава, че задължение на министъра на туризма е подаването на заявление за отразяване на границата на крайбрежната плажна ивица въз основа на посочените по-горе карти. Преди 15 март 2016 г. това трябваше да направи министърът на регионалното развитие и благоустройството.  Гарантирано от кмета на Царево: Върху дюни няма да се строи \"Всичко това доказва , защото в нея ясно и категорично е записано, че крайбрежната плажна ивица е изключителна държавна собственост (чл. 18, ал. 1 от Конституцията). Тъй като \"Разпоредбите на Конституцията имат непосредствено действие\" (чл. 5, ал. 2 от Конституцията),  . Това се отнася и за някои от процедурите по създаването на ОУП на община Царево.  Как Ангелкова набързо провери Корал и установи, че нарушения няма В заключение Камарата на геодезистите в България отправя пет искания: - министърът на туризма  и кадастралните регистри с цел отразяването на крайбрежната плажна ивица. - министърът на регионалното развитие и благоустройството  , с които са урегулирани посочените имоти и е променено предназначението им. - министърът на регионалното развитие и благоустройството  , попадащи в територията, която е изключителна държавна собственост. Как един частник си огради държавните дюни (СНИМКИ) - министърът на регионалното развитие и благоустройството   за територията на крайбрежната плажна ивица. - министърът на регионалното развитие и благоустройството , неизвършените действия в защита на обществения интерес и нанесените щети на гражданите на Република България заради затруднения достъп до плажа за природосъобразен туризъм \"Корал\". Междувременно за случая вече бе сезирано МРРБ. Министърът на туризма Николина Ангелкова пък бе призована да извърши проверка за свободния достъп до плажа заради загражденията и тя извърши светкавична такава - само в рамките на няколко часа. Естествено, излезе с решение, че свободен достъп е осигурен. От сдружение \"Да запазим Корал\" обаче се усъмниха, че такава проверка изобщо е била извършвана, и сезираха Върховната административна прокуратура, която упражнява контрол върху актовете на институциите, да се провери - кога и как е извършена проверката, има ли документална следа от нея. Веднага след сезирането на ВАП на \"Корал\" се появиха експерти на МТ, които заедно с техно колеги от строителния контрол в действителност извършиха проверки. А резултатът според  на сайта на министерството: Гарантирано от кмета на Царево: Върху дюни няма да се строи Как Ангелкова набързо провери Корал и установи, че нарушения няма Как един частник си огради държавните дюни (СНИМКИ)", "date": "2018.06.11", "title": "Геодезистите за \"пропуснатите\" дюни на Корал: Нарушена е конституцията"}
{"url": "http://clubz.bg/68977-predi_2_godini_biznesyt_tyrseshe_hora_s_kvalifikaciq_dnes_vsqkakvi", "text": "Преди две години бизнесът търсеше квалифицирана работна ръка, днес търси всякаква, заяви вицепремиерът и министър на външните работи Екатерина Захариева на форум \"Образование и труд\", организиран от КРИБ, \"24 часа\", сп. \"Икономика\" и \"Кмета.бг\". Тя обяви и старта \"на борбата за хора и таланти\" - една от основните битки в Европа, докато в Африка е за ресурси. Разговорът за заплатите е половината от разговора, основната битка е за кръв, за качествен човешки ресурс, заяви и вицепремиерът Томислав Дончев. Захариева отбеляза, че заради проблема с кадрите днес българският бизнес е готов да обучи хората само и само да наеме служители и работници. По думите й в борбата за привличане на таланти трябва де се включат и консулските ни служби, които имат неизползван потенциал. Външният министър припомни, че МВнР е подпомогнало този процес, съкращавайки сроковете за визите. Визите за сезонна работа сега са от 90 дни до 9 месеца в рамките на календарната година. Вицепремиерката отбеляза, че издаването им отнема от 20 до 40 дни - изключително дълги срокове, ако трябва да се наеме сезонен работник. Младежите в Европа има защо да са гневни Има потенциал сред българските общности в чужбина, откъдето могат да бъдат привлечени хора на работа в България, констатираха на форума и Захариева, и вицепремиерът Томислав Дончев. По думите на Захариева през последните години 1.5-2 милиона български граждани са напуснали страната. През 2017 г. 27 000 българи се завърнали, а 30 хиляди са заминали за чужбина. Томислав Дончев също смята, че освен използването на българските общности в други държави, които лесно ще се интегрират и ще осигурят работна ръка за бизнеса, стои и въпросът за неизползваните у нас хора. Учени за България: \"Обезлюдяване, нищонеправещи младежи и спящ ромски потенциал\" България е с най-много млади хора, които нито учат, нито работят - 22% при 12% за Европа. 167 000 млади хора нито учат, нито работят. Имаме поне едно загубено поколение. За тях успехът не е свързан с полагане на усилия, а е въпрос на късмет, заяви Томислав Дончев. Той посочи, че ако в средата на 70-те един млад човек не работи, за година-две ще умре от глад. А сега е възможно един човек на 20 г. да не работи, да има нов телефон, пари и да се показва в някое кафе. \"Това е недобре скроена държавна политика. Трябва да направим невъзможни алтернативите на работата“, каза още Дончев, цитиран от \"24 часа\". Той открои дигитализацията като един от големите приоритети за образователната система, както и базисна административна и гражданска грамотност. Чакаме половин милиард за заетост Учени за България: \"Обезлюдяване, нищонеправещи младежи и спящ ромски потенциал\" Чакаме половин милиард за заетост", "date": "2018.06.11", "title": "Преди 2 години бизнесът търсеше хора с квалификация, днес - всякакви"}
{"url": "http://clubz.bg/68961-komu_e_nujno", "text": "Дядо ми отвлякъл баба ми. Бил обещал на друга да се ожени за нея, но се оказал на седянка в съседно село, харесал една от момите там и без да си губи времето да я пита или пък да чака тя да се влюби в него, просто я взел със себе си. Няма време за размисли и съжаления, нито за проверка на съвместимост между характерите. Последвали 53 години щастлив, поне по думите на участвалите в него и на наблюдателите, брак. Развод тогава нямало. Избор и свободна воля - също. Поне в случая на баба ми. От това, което аз съм видяла, тя много обичаше дядо. Той също я обичаше. Възпитана да държи най-много на семейството, баба следеше в дома ѝ да има ред и уважение. Хванеш ли се на брачното хоро, пускане няма, докато музиката не спре за единия от двамата и той не си замине от този свят. Приятелят ми не вярва в брака. След двата развода на баща му и леля му, изоставена с малко дете от мъжа си, той е убеден, че бракът само може да убие любовта. Парче хартия, което на никого нищо не доказва, най-малкото на този, на когато обещаваш споделен живот до гроб или... все по-често до бракоразводно дело. След като от доста време вече не е „срамно” (по определението на баба ми) да си разведен, изборът да оставиш клетвите и половинката си зад гърба си става все по-лесен. Когато нямаш избор, намираш начини да се справиш с положението. Когато изборът е много голям, става все по-трудно да решиш и винаги остава възможността зад ъгъла да се крие нещо по-добро. Ако няма брак, може да си тръгнеш по-лесно. Ако има любов, от друга страна, защо въобще ти е необходимо да подписваш каквото и да било, за да я докажеш? Днес двойките, избрали просто да споделят живота си заедно, без непременно да играят сватбарското, са все повече. Те си имат деца, отглеждат ги и остават заедно понякога и по-дълго от женените. Минават без събирането на няколко маси роднини, които виждаш само на сватби и погребения, без дълга бяла рокля и разчупване на питката. Избират да похарчат същата сума пари за вноската на общото им жилище или да си подарят ваканция. Когато не вярваш в институцията на брака, защо ти е да правиш циркове? Вярно е, че бракът идва с известни преимущества и „застраховки”, в случай че нещо се обърка. Заставени сте да си делите придобитото по негово време имущество, по-добре било за децата. Все по-прагматично и по-малко романтично. Мечтателно настроени си остават обаче някои момичета, които продължават да се виждат в бели рокли и... държат на това повече, отколкото на младоженеца. Една съученичка от гимназията още в 10-и клас си избра рокля, но още чака предложението. Пак в гимназията, в девети клас в клуба по физика, двама съученици станаха гаджета. Десет години по-късно са семейство. Защо сключват брак? За да си подарят и това изживяване, не че не могат и без него. Могат. Връзката им преди брака издържа много повече от много бракове. Дали някъде по пътя любовта и бракът са спрели да вървят ръка за ръка? Не, не са. Те просто никога не са вървели непременно заедно, просто понякога са се срещали. И преди, и сега е имало двойки, които са се женили без любов, единствената разлика е, че сега не е толкова странно да се обичат и да живеят заедно без брак. Изборът си остава личен. Променят се само причините за него. Ако не вярваш в нещо, един подпис няма да те направи вярващ. И както е казал поетът Винисиус ди Морайс: „Любовта е вечна, докато трае”, а това може и да е до смъртта. Бракът е вечен до развода, а той може и да бъде изпреварен от смъртта. Само в единия случай е въпрос на подпис. ---- „Генерация Z“ – с подкрепата на „Америка за България“", "date": "2018.06.11", "title": "Кому е нужно?"}
{"url": "http://clubz.bg/68982-zaradi_gazoprovod_sadqt_400_000_dyrveta_v_severna_gyrciq", "text": "Заради прокарването на Трансадриатическия газопровод (Trans-Adriatic Pipeline - TAP) в Северна Гърция ще бъдат посадени 400 000 дървета и храсти. Компанията, която строи тръбопровода, е поела ангажимент да залеси, след като много дървета са били изсечени по време на монтажа на тръбите, съобщи \"Катимерини\". Йълдъръм е поканил Борисов на откриването на газопровода \"Танап\" Инициативата включва и 4-метровия коридор, който е по протежение на тръбопровода и поради законодателни причини и съображения за сигурност не може да бъде залесен с дълбоко вкоренена растителност. Следователно TAP се ангажира да засажда други дървета въз основа на препоръките на местните комисии на горите в четири гръцки общини, през които минава газопроводът - Александруполис, Суфли, Родопи и Серес. Израел пуска 2000 км газопровод до Европа Препоръките на комисиите включват засаждане на 18 700 тополи, черен, шотландски и калабрийски бор - съответно 210 000, 13 400 и 56 000 броя; 18 000 кипариса, както и приблизително 75 000 широколистни храсти и 7400 храста олеандър. (В България калабрийският бор е в Червената книга, тъй като от него са оцелели не повече от двайсетина дървета в Източните Родопи - б.р.) По-голямата част от Северна Гърция е включена в \"Натура 2000\". Това е първата фаза на проекта, а втората включва мониторинг, поддръжка и управление на дейностите по повторно залесяване, като се включват и други засегнати райони като Кавала, Килкис, Лангадас, Солун, Науса, Едеса, Козани, Флорина и Кастория. Владислав Горанов: Руски газопровод? Само ако отговаря на правилата на ЕК TAP ще бъде един от тръбопроводите, транспортиращи каспийски природен газ от находището \"Шах Дениз 2\" (1.2 трилиона куб. м) в Азербайджан до Европа. От Азербайджан се транспортира газ през Южнокавказкия тръбопровод, който се свързва с трансатлантическия тръбопровод (TANAP) в Турция. След това TANAP ще се свърже с TAP в Кайпой на турско-гръцката граница. TAP, с приблизителна дължина 878 км, ще премине през Гърция, Албания и Адриатическо море, преди да достигне бреговете на Южна Италия. Акционерите на TAP са BP (20%), SOCAR (20%), Snam (20%), Fluxys (19%), Enagas (16%) и Axpo (5%). Доставчикът на тръбите за газовата връзка с Гърция - ясен през юни Цялата тази газова инфраструктура, известна като Южен газов коридор, ще помогне на Европа да диверсифицира източниците си и да намали енергийната зависимост от Русия. Планира се в първоначалния етап по трасето да се транспортират 16 млрд. куб. метра газ - 6 млрд. куб м за Турция и 10 млрд. куб м за Европа. България ще може да получава азерски газ, когато изгради газовата си връзка с Гърция, но и през интерконектора с Турция. Газовата връзка с Гърция - факт при европредседателството Откриването на ТАНАП - от грузинско-турската граница до Западна Турция, е планирано за 12 юни, като церемонията ще се проведе на турска територия в присъствието на президента на Азербайджан Илхам Алиев и на Турция Реджеп Тайип Ердоган. Тръбата е конкурент на руския \"Турски поток\", който \"Газпром\" строи. Газ има. Пари нЕма. Няма и тромпети за Борисов Израел пуска 2000 км газопровод до Европа Владислав Горанов: Руски газопровод? Само ако отговаря на правилата на ЕК Доставчикът на тръбите за газовата връзка с Гърция - ясен през юни Газовата връзка с Гърция - факт при европредседателството Газ има. Пари нЕма. Няма и тромпети за Борисов", "date": "2018.06.11", "title": "Заради газопровод садят 400 000 дървета в Северна Гърция"}
{"url": "http://clubz.bg/68981-naj_noviqt_nebostyrgach_na_nyu_jork", "text": "Тази седмица в Световния търговски център в Ню Йорк ще бъде открита 80-етажна сграда, която ще бъде третият завършен небостъргач на мястото, където преди се намираха двете кули близнаци, предаде Асошиейтед прес. За днес е предвидена церемонията по прерязване на лентата на 329-метровата сграда \"Световен търговски център 3\" . Церемонията е важна стъпка във възстановяването на мястото, чието обновяване от години беше спъвано от спорове между правителствените агенции, строителния предприемач Лари Силвърстийн, застрахователи и семействата на жертвите на атентата от 11 септември, които искаха цялото пространство да бъде съхранено за вечността като мемориал. Новата сграда на стойност 2,7 милиарда долара, проектирана от носителя на наградата \"Прицкер\" архитекта Ричард Роджърс, е петата по височина в Ню Йорк, след като приключи строителството й през 2016 година. Началото на строителството изглеждаше труднодостижимо през 2009 година, когато местни служби на Ню Йорк и Ню Джърси, които притежават мястото на Световния търговски център, се бориха с Силвърстийн заради разходите, свързани с възстановяването и искаха да намалят третата кула до четириетажна сграда. След арбитраж в спора между строителния предприемач и собствениците строителството започва през 2010 година, но на седмия етаж е спряно заради липса на финансиране. \n\tПрез 2012 година финансовата ситуация се подобрява. Небостъргачът е покрит с 10 000 панела от закалено огледално стъкло, охладено постепенно, за да се намали вътрешното напрежение, което означава, че стъклото няма да се разбие на малки парченца, ако бъде ударено. Има външни тераси на 17-и, 60-и и 76-и етаж. Голяма рисунка на стена, изобразяваща танцьорка в червена рокля, украсява 68-ия етаж, който ще бъде покрит с творбите на улични художници. Новата сграда е вторият небостъргач на Силвърстийн, в която има графити. Уличните творци бяха поканени да се изявят на 69-ия етаж на новата съседна сграда \"Световен търговски център 4\" миналата година. Творбите привлякоха компанията Спотифай (Spotify) да подпише договор за наем на последните етажи на сградата, включително етажа с графитите. \n\tСтилвърстийн съобщи, че 40 процента от офисите в новия небостъргач са дадени под наем.", "date": "2018.06.11", "title": "Най-новият небостъргач на Ню Йорк"}
{"url": "http://clubz.bg/68975-iskam_vsichko_ili_kak_da_jiveem_spored_antyni_burdejn", "text": "„Ние сме преди всичко граждани на света – свят, пълен с бактерии, някои дружелюбни, други не толкова. Наистина ли искаме да пътуваме в херметически затворени автомобили като на папата през селските райони на Франция, Мексико и Далечния изток и да се храним само в Hard Rock Cafe и „Макдоналдс“? Или искаме да се храним без страх, загребвайки в местната яхния мистериозното месо на скромното мексиканско ресторантче за такоси и приемайки искрено предложения подарък – недоизпечена рибешка глава? Аз знам какво искам. Искам всичко. Искам да опитам всичко по веднъж.“ –  „Училищните съветници винаги казваха на родителите ми: „Антъни се нуждае от по-контролирана околна среда.“ Това представлява кухнята. За недисциплиниран, безполезен тип като мен това е свят без ограничения. Харесвам строгата дисциплина. Или се проваляш, или не. Мисията ми в живота е да побеждавам страха. В това съм силен: тук, като цивилен, аз съм най-големият мекушавец в света. Мога да отида в ресторанта като клиент, да се примиря с най-големите гадости и все пак да дам 20 цента бакшиш на сервитьора.“ –  Антъни Бурдейн открит мъртъв в хотелска стая (ВИДЕО) „Исках приключения. Исках да отида до река Нанг в сърцето на нощта в Камбоджа. Исках да яздя в пустинята на гърба на камила, сред пясъчни дюни във всяка посока, да ям агнета на чеверме с пръсти. Исках да изтупам снега от ботушите си в мафиотски нощен клуб в Русия. Исках да си играя с автоматични оръжия в Пном Пен, да се върна в миналото в малко стридено селце във Франция, да стъпя в долнопробен неоново осветен бар в провинцията на Мексико. Исках да събарям ограниченията на пътя в средата на нощта, прелитайки покрай ядосаните полицаи с една шепа „Марлборо“, изпитвайки страх, вълнение, учудване. Исках забавления – като онова мелодраматично чувство на възбуда и страх едновременно, за което копнея от детството си, типа приключения, които намирах като малко момче на страниците на комиксите ми за Тентен – исках светът да е точно като по филмите.“ –  “ „Вече знаех, че най-доброто ястие в света, перфектното ядене, много рядко е най-изисканото или най-скъпото. Знаех, че други важни фактори извън техниката или суровите съставки също могат да са в истинския бизнес в създаването на магията на масата за вечеря. Контекстът и спомените играят важна роля в най-добрите ястия в живота на човек. В смисъл, нека си го кажем: докато ядеш обикновено барбекю под палмово дърво и усещаш пясъка между пръстите на краката си, самба музиката свири тихо за фон, вълните се разбиват на брега на няколко метра от теб, лек бриз разхлажда запотения ти врат, поглеждаш отсреща зад купчината бирени бутилки към замечтаното изражение на лицето на човека срещу теб и осъзнаваш, че след половин час ще правите секс на чисти бели хотелски чаршафи… и този пилешки бут на грил изведнъж става дяволски добър.“ – „A cook’s tour: Приключенията на готвача“ \"Мога да изям и самия Елвис, само му сложете оцет\" „Хората, които готвят за теб, чистят след теб, отварят ти вратата, карат те към вкъщи – те къде отиват, когато работният им ден приключи? Какво ядат?“ –  „Красиво е, когато реалността съвпадне с надеждите и очакванията ти, когато всичко – всичко – е най-доброто, което може да бъде“ –  „Пътуването те променя. Докато се движиш през живота и света, променяш нещата, оставяш следи, независимо колко големи. И в отговор животът и светът оставят следи по теб. През по-голямата част от времето белезите – по тялото и сърцето ти – са красиви. Често обаче, болят.“ – „Една константа, преди и сега, е все още моето желязно основно правило, що се отнася до музика по време и след работа: във всяка кухня, за която отговарям, цари стриктна забрана над Били Джоел и „Грейтфул Дед“. Ако видимо се наслаждаваш на едно от двете, независимо дали по време или дори след работното си време, може да си разчистиш шкафчето сега. Уволнен си.“ –  „Това е удовлетворение, което никой бестселър не може да бие – нито едно телевизионно шоу, никоя тълпа, нито нищо. Този един момент, в който след дълга и много натоварена нощ седиш с колегите си в бара, бършеш потта от врата си, поемаш дълбоко дъх, неизказани благодарности от всички страни – и след това първата глътка студена, студена бира.“ –  „Ако си на 22, физически здрав, жаден да научиш повече и да бъдеш по-добър, подтиквам те да пътуваш – колкото се може повече и по-далече. Спи на пода, ако трябва. Разбери как останалите хора живеят, хранят се и готвят. Учи се от тях, където и да отидеш. Използвай всеки възможен ресурс, за да работиш в най-добрите кухни, където биха те наели – независимо колко (ако изобщо) ти плащат. Заетите пари в този момент от живота ти, за да си позволиш да пътуваш и да трупаш опит в наистина добри кухни, трудно биха били по-добре инвестирани в който и да е студентски заем.“ – „Често говоря за „правилото на бабата“ пред пътуващите. Може да не харесваш пуйката на баба си за Деня на благодарността, може да е препечена или суха – плънката солена или набита с гумени на вкус пилешки дреболии, които намираш за крайно безвкусни. Може дори въобще да не харесваш пуйка. Но това е пуйката на баба ти. Ти си в къщата на баба си. Така че затваряй си проклетата уста и яж. А след това кажи: „Благодаря ти, бабо, естествено, че искам втора порция.“ –  „Всеки трябва да е способен да направи омлет. Готвенето на яйца е добро начало, това е първото ястие за деня, а и процесът по ученето как да приготвиш омлета е, вярвам, не само техника, но и изгражда характер… От дълго време смятам, че най-правилното и подходящо нещо, което да направиш, когато преспиш с някого, е да можеш (ако ти поискат) да им направиш омлет сутринта. Разбира се, този вид себеотрицание и учтивост показват хем добри кулинарни обноски, хем са добри за света. Може би дори уменията за правене на омлет трябва да се научат по същото време, в което се научиш да правиш секс.“ –  „Знаете ли, в този период от съществуването ми животните като ме видят и си казват: „О, не, не и този тип“ – по темата, че е ял всякаква храна под слънцето, „Къде се намира вкъщи? Повечето от нас се раждат с готов отговор, другите трябва да пресяват парченцата“ –  „Хората не са статистика – това е всичко, което се оптиваме да покажем. Малка, нищожно малка стъпка към разбирането.“ –  „Циничен по природа, прекарал съм 30 години в бизнес, който ако не друго, поне ме е научил да бъда циничен към света – оттам тръгнах в телевизията, която, ако има нещо останало в теб, ще го задуши, но истината е, че аз останах верен на някои схващания, че има добри хора по света, за които си заслужава да се говори, заслужава си да ги подкрепяш, ако можеш. Че има причини да се надяваш, че заслугата за това е на истината и красотата, на истинската любов. Все още вярвам във всички тези неща. Може би е слабост, но вярвам в тях.“ –  „Очевидно сме в закъснял момент от историята, в който всички, с добри сърца или не, трябва да погледнем към себе си, към ролята, която сме изиграли в миналото, към нещата, които сме видели, игнорирали, приемали за нормални или просто сме пропуснали – и да преценим от коя страна на историята искаме да бъдем в бъдещето.“ –  \"Мога да изям и самия Елвис, само му сложете оцет\"", "date": "2018.06.11", "title": "Искам всичко, или как да живеем според Антъни Бурдейн"}
{"url": "http://clubz.bg/68970-bad_dog_naistina_losho_kuche", "text": "Роботозираното куче Bad Dog, което напомня копие на интерактивната играчка тамагочи в уголемени размери, е призвано да отърве от самотата 140 милиона души в Китай, съобщи сайтът Лайф.  Изобретението на випусник на Китайската академия за изкуства на практика може всичко, което прави кучето - да лае, да изпраща сигнали, да поиска да се разходи, да намекне за осигуряване на храна, както и да повика \"Бърза помощ\", в случай че собственикът му се е почувствал зле. Кучетата роботи стават все по-чевръсти (ВИДЕО) Но ако внезапно реши, че отношението на \"стопанина\" му към него се е променило, Bad Dog може да вземе съответните мерки. Очите на робота, които представляват специални светодиодни лампи, ще започнат да излъчват червена светлина, намеквайки на \"стопанина\" му, че Bad Dog е раздразнен.  Ако и това не помогне, \"стопанинът\" ще бъде \"ударен\" със слаб електрически ток от устройството и това ще го накара бързо до промени отношението си към него.", "date": "2018.06.11", "title": "Bad Dog - наистина лошо куче"}
{"url": "http://clubz.bg/68971-ot_vojnata_do_uspeha_kak_se_pravqt_maratonki_po_300_evro", "text": "Когато   напуска Сирия през 2014 година, той е изправен пред несигурното бъдеще на бежанец във Франция, където няма много познати, а и не знае добре френски, информира Ройтерс. Сега той продава луксозни маратонки собствена марка на богатите хора в Париж и Холивуд. Трийсетгодишният сириец е учил мода в Дамаск, но е изоставил надеждите за кариера в родината си, която напуска заради войната, и се установява във френския град Лил. \n\tНеговите семпли, но шик, кожени маратонки с ластици вместо връзки, се продават на средна цена 330 евро (390 долара). Актрисата Упи Голдбърг си поръчала, след като ги видяла на краката на приятел на модно шоу в САЩ и питала кой е дизайнерът, разказва пред Ройтерс Еса от бутик, предлагащ 28 модела от неговите обувки. Той открива първия си магазин през следващите две седмици. Обувките вече се продават в Бевърли Хилс, Париж и Аячо (Корсика). Бабата на Еса го научила да шие тайно от семейството му, според което модата е работа само за момичета. За него било трудно да вземе решение да напусне Дамаск, който за разлика от родния му град Хомс, е пощаден от най-жестоките боеве, особено след като Еса вече имал своя работилница и магазин в сирийската столица. Видяхме, че войната започна да наближава Дамаск. Имаше нападения почти всеки ден и видях приятелите ми и много семейства да напускат един след друг - разбира се късметлиите, тези които можеха да си позволят да напуснат, разказва Еса. Той не е виждал семейството си, откакто е напуснал Сирия. Всеки чифт от обувките на Даниел Еса носят надпис под езика - \"Свобода\", \"Целувки\" или \"Мир\". Всеки говори за световен мир, но аз наистина се надявам един ден да имаме мир в нашия свят, каза Еса.", "date": "2018.06.11", "title": "От войната до успеха - как се правят маратонки по 300 евро"}
{"url": "http://clubz.bg/68965-ako_iskate_i_oniq_6_miliarda_ot_ktb_da_gi_pishem_na_prajda_a", "text": "Върховното лицемерие! Нямате проблем децата ви да ядат junk и да са сред най-затлъстяващите подрастващи в Европа, нямате проблем да им пускате 14-годишната Сузанита, която е престъпно гола в клиповете си (по за*ник, с извинение), да им позволявате да слушат ТИТА и Гери Никол, които пеят как си \"пръскат дисплея и панела\" (с чист про-лесбийски контекст, според мен) и как \"чертаят\" (кокаин) защото \"са ученички\". Всичко това с примес морал 0 и простотия 100. Страх ли ви е? Нямате проблем, че жени умират в България от домашно насилие, нямате проблем, че всяка 3-та жена е бита в България, че насилието в училище е повече от всякога. НО... НО някакви знамена с дъги, балони и музика ви побъркаха! Гей Прайд ви разваля \"Семейството и морала\" - еми сори, ама вие сте ПЪЛНИ БАЛЪЦИ. Промити мозъци от про-руските медии и пропаганда, която ви убеди, че \"Джендърите\" прецакаха държавата и гейовете са виновни, че заплатите са 400 лв, пенсионерите умират от глад, а здравната, правосъдна и образователна система в държавата ни са сред най-лошите в света. Толкова ли сте глупави наистина? Ако искате и ония 6 милиарда от КТБ да ги пишем на Прайда, а? Нали, че е изгодното зло... трагедия. \n\t", "date": "2018.06.11", "title": "Ако искате и ония 6 милиарда от КТБ да ги пишем на Прайда, а?"}
{"url": "http://clubz.bg/68976-penka_shte_jivee", "text": "\"Резултатите от лабораторните анализи на кравата от Кюстендилско са благоприятни.\" Тази дълго чакана вест от Българската агенция по безопасност на храните (БАБХ) бе   днес на сайта на институцията. Ако все още има неразбрали, става въпрос за кравата Пенка, която стана световна знаменитост, след като дори сър Пол Маккартни излезе с призив да бъде запазен животът й. Припомяме, че Пенка \"избяга\" от вкъщи и премина в границите на Сърбия, поради което при завръщането й се наложи да бъде тествана за опасни болести, а от БАБХ бяха готови да я умъртвят. И с това животът на Пенка изглежда спасен. Коя е кравата Пенка Междувременно пред бТВ Явор Гечев от фондация \"Четири лапи\" обяви, че казусът с кравата е четвърти гаф от началото на тази година на агенцията по безопасност на храните, свързан с хуманно отношение към животните. Другите три скандала, в които се забърка БАБХ, са  , изброи Гечев. Припомняме, че по отношение на двете лъвчета с установени тежки заболявания БАБХ настояваше, че могат да бъдат отглеждани в зоопарка в Пазарджик, въпреки че оттам признаха, че нямат опит и едва ли ще се справят; по отношение на птиците - ставаше въпрос за над 100 умъртвени редки птици само поради съмнения за щама на птичия грип, без да е измината цялата процедура; а по отношение на конете - БАБХ е правила проверки на животновъдния обект и надлежно му е издала всички разрешителни.  Заминават ли Терез и Масуд? Премиерът дава, министърът не дава От БАБХ искаха да умъртвят Пенка с мотива, че това е изискване на европейското законодателство. Стопанинът на кравата обаче направи медийно достояние казуса, а кравата стана световно известна и започна кампания за нейното спасяване. По думите на Явор Гечев  , защото така е по-лесно и също, защото за тях животните са просто една бройка. \"Историята е изключително нелепа и показателна  за действията на нашите власти\", смята екологът. След като умъртви над 100 птици, БАБХ светкавично им откри птичи грип Според него има пропуски и в законодателството на Европейския съюз. Гечев се надява те да бъдат поправени след казуса \"Пенка\". Заминават ли Терез и Масуд? Премиерът дава, министърът не дава След като умъртви над 100 птици, БАБХ светкавично им откри птичи грип", "date": "2018.06.11", "title": "Пенка ще живее!"}
{"url": "http://clubz.bg/68968-kim_pokanil_trymp_na_vtora_sreshta_v_phenqn", "text": "Президентът Доналд Тръмп и севернокерийският диктатор Ким Чен Ун вече са в Сингапур за историческата среща утре. Целият живот в града се върти около съмита. Една от последните новини, свързана с разговора между двамата лидери, е разкритието, че Ким е поканил американския президент Доналд Тръмп да посети през юли Пхенян за втора среща на високо равнище на двете страни. Според вестник \"Чунан илбо\", позовавайки се на добре осведомен източник, предложението се съдържало в писмо, предадено на Тръмп на 1 юни във Вашингтон от заместник-председателя на ЦК на Корейската трудова партия Ким Йон Чхол. Вестникът отбелязва, че тогава и двете страни са изразили готовност да продължат контактите си на най-високо равнище.  Тръмп и Ким се срещат на луксозен остров Представители на делегацията на американския президент Доналд Тръмп се срещнаха тази сутрин в Сингапур със севернокорейски официални лица, съобщи Белият дом, цитиран от ДПА. Американският посланик във Филипините и бивш посланик в Южна Корея Сун Ким ръководи американската делегация на срещата в хотел \"Риц Карлтън\". В севернокорейската делегация е заместник външният министър Чхуе Сон Хюи. \n\tИсторическата среща, на която за пръв път действащ американски президент ще се срещне със севернокорейски лидер, има за цел постигане на споразумение за денуклеаризация на Северна Корея в замяна на облекчаване на дипломатическите и икономическите санкции срещу Пхенян, сочат информации от САЩ. Тръмп: Получих много хубаво писмо от Ким. Не съм го чел Севернокорейският лидер Ким Чен Ун и американският президент Доналд Тръмп ще обсъдят \"постоянен и устойчив механизъм за опазване на мира\" и денуклеаризация на Корейския полуостров. Това пък съобщи Корейската централна телеграфна агенция, цитирана от Ройтерс. В информацията се казва още, че ще бъдат обсъдени \"други въпроси от общ интерес\" и ще бъдат обменени \"широкообхватни и задълбочени възгледи\", отбеляза Асошиейтед прес. Президентът на САЩ Доналд Тръмп пристигна още вчера в Сингапур. Самолетът \"Еър форс уан\" кацна във военновъздушната база \"Пая Лебар\" в 20.21 ч. (15.21 ч. българско време). Тръмп пристигна в Сингапур няколко часа след Ким. Севернокорейският лидер вече се срещна със сингапурския премиер Ли Сян Лун, който ще приеме и президента на САЩ. Тръмп бе посрещнат на пистата от сингапурския министър на външните работи Вивиан Балакришнан. Той отпътува с ескорт към хотел \"Шангри Ла\" в центъра на Сингапур, където бе настанен. Хотелът на Тръмп се намира на около 500 метра от този, където отседна Ким Чен Ун - \"Сейнт Реджис\". Предвидено е президентът на САЩ и севернокорейският лидер да се срещнат в хотел \"Капела\" на остров Сентоса. По-рано Белият дом съобщи, че разговорите между двамата ще започнат в 9 ч. (4 ч. българско време) във вторник. По-малката сестра на севернокорейския лидер Ким е в състава на делегацията. В състава на севернокорейската делегация влизат още министърът на външните работи И Йон Хо, новият директор на Главното политическо бюро на Корейската народна армия Ким Су Гил, както и вторият човек в режима в Пхенян, заместник-председателят на управляващата Корейска трудова партия Ким Йон Чхол. Тръмп: Получих много хубаво писмо от Ким. Не съм го чел", "date": "2018.06.11", "title": "Ким поканил Тръмп на втора среща в Пхенян"}
{"url": "http://clubz.bg/68972-dqnkov_es_nqma_da_pozvoli_syvetski_reaktori_s_kitajski_investitor", "text": "„Не ми харесва тази идея. Това е поредното търсене на теле под вола.“ С тези думи бившият финансов министър коментира пред Нова телевизия решението на Народното събрание за рестарт на проекта АЕЦ „Белене“ и водените от правителството преговори с нови инвеститори. Парламентът извади АЕЦ \"Белене\" от гьола Дянков посочи две основни причини за негативното си отношение по темата: Втората причина била, че никой инвеститор няма да се съгласи на такъв огромен проект без държавни гаранции – и държавна гаранция за финансирането в началото, и държавна гаранция за бъдещите цени на тока. Симеон Дянков цитира собствения си опит, че консултациите с Европейската комисия минават по „по-забулен“ начин: АЕЦ \"Белене\" - цялата история в дати и числа Дянков уточни, че по принцип за него идеята за АЕЦ „Белене“ е лоша. Според Дянков няма да се стигне до икономически и финансови разговори с Русия, защото темата ще отпадне преди това. Бившият финансов министър изрази безпокойство, че с темата за АЕЦ „Белене“ се губи ценно политическо време, „вместо да фокусираме върху теми като чакалнята на еврозоната“. ГЕРБ ще се задави с АЕЦ \"Белене\" Дянков коментира още, че сега е единственият възможен момент да кандидатстваме за чакалнята на еврозоната в рамките на следващите поне 5 години. „Ние държим европейското председателство, България определя политиките тези 6 месеца. Сега е моментът да кажем: „Европа трябва да върви по законите, които самата тя е създала.\" България ще е по-интересна за инвеститорите, ако е в еврозоната, каза Дянков. „Важно е да се каже, че сега кандидатстваме за чакалнята, там се чака поне 2 години и половина. Швеция например вече чака 9 години, нарочно, те така са решили. Сега е моментът да тръгнем нататък, защото това веднъж завинаги ще премахне темата България на първа скорост ли е, на втора ли е. Ние трябва да сме на първа скорост, това ни е шансът.” Накъде върви Европа?  Дянков е в София за премиера на книгата си \"Накъде върви Европа\". Премиерата е тази вечер от 19 часа в Централния военен клуб. АЕЦ \"Белене\" - цялата история в дати и числа ГЕРБ ще се задави с АЕЦ \"Белене\" Накъде върви Европа? ", "date": "2018.06.11", "title": "Дянков: ЕС няма да позволи съветски реактори с китайски инвеститор"}
{"url": "http://clubz.bg/68974-trymp_nie_pazim_evropa_a_te_ni_obirat_ima_li_smisyl", "text": "Президентът на САЩ Доналд Тръмп пусна в туитър залп от съобщения тази сутрин, изразявайки недоволството си от някои от най-близките съюзници на Вашингтон в НАТО заради американския търговски дефицит с тях, предаде Ройтерс.     \"Защо трябва аз като президент на САЩ да позволявам страните да трупат огромни търговски излишъци от десетилетия, а нашите фермери, работници и данъкоплатци трябва да плащат такава голяма и несправедлива цена? Не е честно спрямо американците! 800 милиарда търговски дефицит!\" Тръмп критикува Европа, като посочи, че САЩ плащат почти цялата сума за защитата на \"точно тези страни, които ни обират\".     „Добавете и факта, че САЩ плащат почти цялата цена за НАТО – да защитава много от точно тези страни, които ни обират в търговията. Европейският съюз има излишък от 151 милиарда долара - трябва да плаща много повече за отбрана.“ Минути по-късно Тръмп продължи в туитър:     „Германия плаща 1% от БВП за НАТО, докато ние плащаме 4% от доста по-голям БВП. Някой вярва ли, че в това е разумно? Ние защитаваме Европа (което е добре) с цената на огромни финансови загуби, а след това ни удрят в търговията. Промяната идва!\" Пак гаф, и пак Тръмп. А може и да е за добро Словесна битка се разрази между САЩ и традиционните съюзници на Вашингтон, след като Тръмп нападна домакина на срещата на Г-7 премиера на Канада Джъстин Трюдо в туитър и оттегли подкрепата си за съвместната декларация на групата на седемте най-развити икономики в света, след като канадският лидер се закани да въведе ответни мерки срещу американските мита върху стоманата и алуминия. Тръмп от самолета: Оттеглям подписа си от комюникето на Г-7 заради лъжливия Трюдо Икономическият съветник на Белия дом Лари Къдлоу продължи вчера атаките срещу Трюдо, като го обвини, че е забил нож в гърба на САЩ. Европа и Канада реагираха с изумление на туитовете на Тръмп в събота, като Франция заяви, че международното сътрудничество не може да зависи от гняв и няколко подхвърлен думи, а германският канцлер Ангела Меркел определи решението на Тръмп да оттегли подкрепата на САЩ от общото комюнике на Г-7 като \"отрезвяващо и леко депресиращо\". Тръмп от самолета: Оттеглям подписа си от комюникето на Г-7 заради лъжливия Трюдо", "date": "2018.06.11", "title": "Тръмп: Ние пазим Европа, а те ни обират. Има ли смисъл?"}
{"url": "http://clubz.bg/68962-italiq_ne_puska_korab_s_bejanci", "text": "Италия няма да допусне хуманитарен кораб, превозващ над 600 мигранти, в никое от своите пристанища и иска Малта да приеме плавателния съд, заявиха днес правителствени служители, цитирани от Ройтерс. Малта отхвърля искането, като казва, че няма нищо общо със спасителната операция, отваряйки възможността за дипломатически спор между двете страни членки на Европейския съюз. С този ход новият италиански вътрешен министър Матео Салвини, който е лидер на крайнодясната партия \"Лига\", прави стъпка към изпълнение на своите предизборни обещания да спре потока от мигранти към Италия. Повече от 600 000 мигранти са пристигнали в Италия по море от Африка през последните пет години. През последните месеци бройката значително намалява, но през последните дни спасяванията се увеличават, което подлага Салвини на първото му изпитание като министър. Салвини обаче няма власт над пристанищата и не е ясно дали неговата позиция ще устои. Кметът на Неапол, който нееднократно е влизал в сблъсък с лидера на Лигата, каза, че ще приветства хуманитарния кораб. Европейската благотворителна организация \"SOS Mediterranee\" заяви по-рано днес в Туитър, че нейният спасителен кораб \"Aquarius\" е качил 629 мигранти, включително 123 непълнолетни без придружител, 11 други деца и седем бременни жени. Тя каза, че мигрантите, главно африканци от страни на юг от Сахара, са взети при шест различни спасителни операции край бреговете на Либия и включват стотици хора, спасени от италиански военноморски съдове и после прехвърлени на нейния кораб. Организацията заяви, че корабът пътува \"на север към сигурно пристанище\", без да уточнява местоназначението, въпреки че буквално всеки подобен кораб с мигранти през последните пет години стига в крайна сметка до Италия. При придвижването си на север корабът ще мина край Малта. Италиански служител каза, че Салвини е отправил искане до малтийското правителство да позволи на плавателния съд да акостира на острова. Малта заяви, че спасителните операции са били проведени в международни води край Либия и са били координирани от Италия.", "date": "2018.06.11", "title": "Италия не пуска кораб с бежанци"}
{"url": "http://clubz.bg/68964-pak_gaf_i_pak_trymp_a_moje_i_da_e_za_dobro", "text": "Понякога е по-добре да не се напъваш да прикриеш нещо, което така или иначе не може да се скрие. Тъкмо това направи Доналд Тръмп, когато в последна минута, пътувайки за Сингапур, оттегли одобрението си за съвместното комюнике на страните от Г-7. Доналд Тръмп е майстор на подобни ходове. Не за пръв път той се оттегля по подобен начин от международни споразумения. В сравнение с иранското атомно споразумение, преките последици от сегашния му отказ наистина са значително по-малки, тъй като документът от Квебек няма задължителен характер, нито път е особено обхватен. Символичните щети от тази му постъпка обаче несъмнено са огромни. Това е първият път, когато страните от Г-7 не успяват да се обединят около съвместно комюнике. А може пък и да е за добро. Защото фундаменталните различия повече просто не могат да бъдат прикривани. Изявата на Тръмп в Квебек за пореден път показа какво мисли той за най-близките съюзници на САЩ и за световния ред, установен в света след Втората световна война: тези неща явно са му абсолютно безразлични. Нещо повече: Той активно руши и подкопава основите на този ред. В комюникето беше предвидено да сe изрази позиция в защита на „свободната, честна и взаимноизгодна търговия\" и срещу протекционизма. Това обаче щеше да е пълна лъжа. Усърдният протекционист Тръмп ясно показа в Квебек, че няма никакво намерение да се отказва от досегашната си политическа линия на \"America First\", която внася огромен разкол между европейците и САЩ. Всеки, който е очаквал нещо по-различно, явно има склонност да приема желаното за реално. Презрителното отношение на Тръмп към Г-7 просто нямаше как да остане прикрито. За него срещата в Квебек явно е била досадно задължение, което трябва да изтърпи, преди да се захване с важната си миротворческа мисия в Сингапур. Надменността, която Тръмп излъчваше по време на цялата среща в Канада, трудно би могла да бъде надмината. Тръмп от самолета: Оттеглям подписа си от комюникето на Г-7 заради лъжливия Трюдо Президентът пристигна късно и си тръгна по-рано от всички, но не пропусна да произнесе една от типичните за него тиради пред журналистите: накара се на медиите, заплаши съюзниците си с окончателно спиране на търговските отношения, ако не се откажат от твърдата си позиция в спора за митата, самопохвали се за укрепването на американската икономика, атакува предшественика си Барак Обама. А накрая и заяви, че Русия трябва отново да бъде поканена за участие в Г-7, с което застана открито срещу всички останали държавни и правителствени ръководители, (с изключение на италианските) които вече бяха отхвърлили подобна възможност. Словоблудствата и игричките на Тръмп не са нещо ново. В Квебек той просто за пореден път показа типичното си поведение на тиранина от Белия дом. Явно е време да свикнем с мисълта, че отношенията между Тръмп и неговите съюзници в Европа няма да се подобрят. Американският президент действително е убеден, че  , което повече нямало да бъде допускано. А партньорите на САЩ Тръмп неслучайно нарече „ . Останалите шест държавни и правителствени ръководители в крайна сметка не успяха да откажат Тръмп от неговия протекционистки уклон, нито от замислените от него наказателни мита. Толкова по-важно беше те да защитят позицията си пред него, макар че това не решава основните проблеми. За европейците обаче е важно поне да направят опит да защитят базиращия се на правила международен ред в света – дотогава, докато Вашингтон, дай боже, се вразуми. Това може и да изисква повече време, но не непременно. Тръмп ще получи квитанцията за досегашната си политика още през тази есен, когато американците ще трябва да гласуват на междинните избори. Ако републиканците тогава загубят мнозинството си в едната или дори двете камари на парламента, един новоизбран Конгрес би могъл, ако не да спре, то поне да затрудни опасната протекционистка политика на Тръмп.", "date": "2018.06.11", "title": "Пак гаф, и пак Тръмп. А може и да е за добро"}
{"url": "http://clubz.bg/68963-merkel_za_tuita_na_trymp_otrezvitelen_i_potiskasht", "text": "Германският канцлер Ангела Меркел каза, че решението на американския президент Доналд Тръмп да се разграничи с туит от съвместното комюнике на Г-7 е \"отрезвително и малко потискащо\", предаде ДПА. Меркел каза в интервю за германската телевизия А Ер Де, че правителството й ще се придържа към декларацията. Тръмп от самолета: Оттеглям подписа си от комюникето на Г-7 заради лъжливия Трюдо Тя призна, че позицията на Тръмп не улеснява нещата, но добави, че възнамерява да продължи преговорите с него, включително на срещата на върха на НАТО през юли в Брюксел. Запитана за заплахите на Тръмп да наложи високи мита върху вноса на европейски автомобили в САЩ, стратегически за Германия сектор, канцлерката каза, че иска да се формира общ европейски фронт. Очаква се да бъдат наложени европейски контрамерки на 1 юли.  Меркел заяви, че е възможно връщане на Русия в Г-7, но за целта е \"необходим напредък в реализацията на Минските споразумения\", предаде БТА.", "date": "2018.06.11", "title": "Меркел за туита на Тръмп: Отрезвителен и потискащ"}
{"url": "http://clubz.bg/68954-podmladqvaneto_na_evropejskite_lideri", "text": "Европейските лидери са по-млади, мъже и оглавяващи антисистемни партии. Така изглеждат тенденциите в политическото водачество на континента през 2018 г. Един от първите, който олицетворява тази вълна,  е 40-годишният тогава Алексис Ципрас, който идва на власт в разгара на финансовата криза на Гърция през 2015 г. По-скорошна вълна от все по-млади управленци започва от 2017 г., отбелязва \"Политико\" - с избирането на Лио Варадкар (днес на 39 г.), министър-председател на Ирландия, и на френския президент Еманюел Макрон (вече на 40 г.). Австрийският премиер Себастиан Курц, който е едва на 31 г., доста допринася за свалянето на средната възраст на управляващите националните държави в Европа.  В Италия двамата лидери на антисистемните партии, които сформираха правителство след изборите, също са недотам стари - Матео Савини, водачът на Лигата е на 45 г., а неговият коалиционен партньор е връстник на Курц - Луиджи ди Майо е на 31 г. Официално: Конте е премиерът на Италия В Испания след оставката на Мариано Рахой на власт дойде социалистическо правителство, оглавено от 46-годишния Педро Санчес. Всички те свалят средната възраст на националните лидери в Европа под 50 години и това се случва за първи път в историята на Стария континент. Педро Санчес - триумфът на упоритостта Ако Мариян Шарец, 40-годишният комедиант, който оглавява лявата популистка партия в Словения, беше спечелил наскоро провелите се в страната му парламентарни избори, средната възраст в Европа щеше да падне още повече, отчитат от \"Политико\". Той се опитва да прилича на Орбан Италианският премиер Джзепе Конте, който след доста вълнения и несигурност все пак направи правителство, е на 53 г. Той е с около десет години по-млад от предшественика си Паоло Джентилони. Има и изключения от тази тенденция. Дори и сред лидерите на партии, които се обявяват срещу политическия истаблишмънт, има доста възрастни - Александър Гауланд, който е един от водачите на \"Алтернатива за Германия\" и който предизвика един от скорошните скандали около крайнодясната партия с опита си за омаловажаване на нацизма като \"курешка\" на фона на хилядолетната история на Германия, е на 77 години. Унгарският премиер Виктор Орбан е по-млад, но със своите 55 години е твърдо в графа 50+. По света - господарят на Белия дом, който играе по свои особени правила, Доналд Тръмп на 14 юни ще стане на 72 г. В матрицата на пазители на ЕС - германската канцлерка Ангела Меркел и тримата главни на съюза - председателят на ЕК Жан-Клод Юнкер (на 63 г., както и Меркел), на Европейския съвет Доналд Туск  (61 г.) и на Европейския парламент Антонио Таяни (64 г.) - са в квадранта на Стара Европа. Там е и малко по-младият български министър-председател Бойко Борисов, който ден преди Тръмп ще празнува рожден ден - на 13 юни ще стане на 59 г.  Педро Санчес - триумфът на упоритостта Той се опитва да прилича на Орбан", "date": "2018.06.11", "title": "Подмладяването на европейските лидери"}
{"url": "http://clubz.bg/68966-dogan_registrira_pyrvata_si_firma_s_rumen_gajtanski_vylka", "text": "Почетният председател на ДПС Ахмед Доган регистрира официално бизнес в България. Това се случва за първи път. Доган не веднъж е твърдял, че е \"на ти\" с бизнеса, но никога досега не е участвал официално в търговско дружество.  Съдружник в начинанието му е бизнесменът Румен Гайтански-Юнг, популярен с прякога си Вълка. Това съобщи  , позовавайки се на данните от Търговския регистър.  Компанията се казва \"Уотър-Витал\" (Water-Vital) и е вписана в Търговския регистър на 19 октомври 2017 г. Доган и Гайтански са и съдружници с по 50% от капитала от 20 000 лв., и управители на дружеството, което представляват заедно и поотделно.  Предметът на дейност на фирмата е дълъг. Ето какво пише: \"Уотър-Витал\" е декларирала, че за последните месеци на 2017 г., в които вече е съществувала, не е осъществявала търговска дейност. Документът за това е подписан от Гайтански, показват още официалните документи.  Дружеството е с адрес бул. \"Цариградско шосе\" № 48-50. Това е сградата на някогашния Полиграфически комбинат, където вече се помещава бизнес център.  Офшорка от Лихтенщайн купува Полиграфическия за 15 млн. евро Румен Гайтански е популярен най-вече с бизнеса си със сметопочистване, дълги години негови компании поддържаха чистотата в София. Печели поръчки за тази дейност и в други общини. И други негови компании са регистрирани на същия адрес в София, показва справка.  През 2010 г. наяве излезе и консултантски договор на Доган за 1,5 млн. лв. Той бе свързан с прословутия проект \"Цанков камък\". Според официалната позиция на ДПС от това време самият предмет на договора не е имал общо със строителството на каскадата от язовири. Тогава той бе проверен за конфликт на интереси, но съдът постанови окончателно, че такъв няма.  Ахмед Доган поддържа близки отношения и с Делян Пеевски, който управлява интереси в различни сектори на икономиката. Според източници на Клуб Z, двама са най-честите гости на Ахмед Доган в т.нар. Сарай в Бояна - Пеевски и Гайтански. Двамата обаче винаги гостували поотделно.", "date": "2018.06.11", "title": "Доган регистрира първата си фирма. С Румен Гайтански-Вълка"}
{"url": "http://clubz.bg/68969-kym_fenovete_ne_govorete_za_gejove_v_rusiq_ne_predizvikvajte_patriotite", "text": "Чуждестранните фенове, заминаващи за световното по футбол в Русия, не бива да доближават Чеченската република и границата със сепаратистки Донбас в Украйна. По-добре е да не разговарят в Русия за гейове и да не предизвикват руските патриоти. Това са част от препоръките, отправяни в САЩ, Великобритания и Украйна към запалянковците от тези \"страни, чиито отношения с Москва се изостриха\", пише вестник \"Новая газета\". Първенството с участие на 32 страни започва в Русия на 14 юни. Над половината билети са купени от чужденци, съобщи говорител на ФИФА, цитиран в руското опозиционно издание. Чрез сайта на организацията са продадени вече над 2 милиона билети. Най-много гости се очакват от САЩ, където са купени почти 87 000.  Бразилците са купили към 72 хил. билета за турнира, колумбийците - 64 хиляди. По 60 хил. са купени в Германия, Мексико и Аржентина. По данни от медиите в Русия ще пристигнат около 100 хиляди фенове от Китай и само 10 хиляди от Великобритания. Затворниците в Русия ще гледат световното в \"спортни барове\" Два месеца преди началото на световното Белият дом посъветва американците \"добре да помислят\", преди да заминат за шампионата в Русия, тъй като с оглед намаления брой дипломати заради взаимните санкции американските консулства нямат възможност пълноценно да подпомагат през това време своите граждани. Британският външен министър Борис Джонсън сравни през март световното в Русия с олимпиадата от 1936 г. в хитлерова Германия. Според него \"Путин ще използва спортното събитие, за да се прослави\", но не бива да се наказват заради това британските фенове и националите, отбелязва \"Новая газета\". В справочник за британските запалянковци, издаден от външното министерство, се препоръчва туристите да избягват посещения в Чечения, Ингушетия и Дагестан - кавказки републики на Русия, да не доближават и границите с проруските сепаратистки региони на Украйна, където продължават военни действия.  По-добре е британците да не се качват в кола с непознати, да не носят със себе си всичките си ценности и да научат няколко израза на руски. Отделено е \"специално внимание на подготовката на феновете хомосексуалисти\". От 2013 г. в Русия е забранена пропагандата на \"нетрадиционни сексуални отношения\" сред непълнолетни, включително разговорите по проблемите с хомосексуализма, което де факто забранява публично да се демонстрират правата на ЛГБТ общността, посочва британското министерство. По данни на \"Таймс\" британската полиция е отправила към местните фенове, заминаващи за Русия, молба да се въздържат от провокации с оглед \"високите патриотични чувства\" сред руското население, добавя \"Новая газета\". Украинското външно министерство пък \"настойчиво е препоръчало\" на гражданите да не посещават шампионата в Русия поради \"сериозни заплахи за личната им сигурност\".  \"Руските силови структури и наказателните органи\" задържат украинци, обвиняват ги в шпионаж или тероризъм. Властите във федерацията \"извършват и други провокационни действия\" спрямо украинци, ограничават и достъпа на консули и адвокати до задържаните, предупреждава Киев. Украинската радиотелевизионна компания няма да излъчва световното, а във Върховната рада е внесен и законопроект за забрана на телевизионни предавания от турнира, за \"да не се допуска държавата агресор да бъде популяризирана в Украйна\". По данни на ФИФА украински граждани са купили до момента близо 5000 билета за мачовете в Русия.  Междувременно в Аржентина излезе наръчник със съвети за държавни служители, футболисти и журналисти, заминаващи за Русия. Има и препоръки как да се харесат на руските момичета - да бъдат чистоплътни, да се обличат добре, да използват приятен одеколон или парфюм. Освен това авторите съветват аржентинските мъже \"да не задават глупави въпроси за секса\". Властите обаче събрали справочниците и ги върнали, след като откъснали страниците с най-спорните съвети, цитира вестникът аржентинското издание \"Хугада финансиера\".  \n\tАржентинци са поръчали досега 26 хиляди \"фенски паспорта\" (билети за мачове), с които могат да влязат в Русия без визи, добавя \"Новая газета\".", "date": "2018.06.11", "title": "Към феновете: Не говорете за гейове в Русия, не предизвиквайте патриотите"}
{"url": "http://clubz.bg/68967-hari_potyr_maniqta_se_zavyrna_snoshti_v_nyu_jork", "text": "\"Хари Потър и прокълнатото дете\" спечели награда за най-добра театрална пиеса, Гленда Джаксън и Андрю Гарфийлд грабнаха призове за най-добри актьори, а рокзвездата Брус Спрингстийн получи специално отличие на вчерашните награди \"Тони\", съобщи Ройтерс. Наградите \"Тони\" - театралният еквивалент на филмовите оскари, бяха раздадени за 72-ри път на церемония в \"Рейдио сити мюзик хол\" в Ню Йорк. Освен голямата награда, \"Хари Потър и прокълнатото дете\" получи още пет, включително за най-добра режисура.  Андрю Гарфийлд спечели \"Тони\" за най-добра водеща мъжка роля за участието си в драмата на Тони Къшнър за живота и любовта през '80-те \"Ангели в Америка\", където играе болен от СПИН мъж. \"Ангели в Америка\" получи награда за най-добър римейк, а друг от участниците в постановката, Нейтън Лейн, спечели награда за най-добра поддържаща мъжка роля.  Осемдесет и две годишната британка Гленда Джаксън спечели първата си награда \"Тони\" за най-добра актриса в пиеса. Тя се завърна на бродуейската сцена след 30 години отсъствие и дълга политическа кариера във Великобритания. Джаксън грабна приза за ролята си си на коравосърдечна жена в края на живота си в постановката \"Три високи жени\" от Едуард Олби.  Друга актриса от същата постановка, Лори Метклаф, бе удостоена с награда за най-добра поддържаща женска роля. Това е нейната втора награда \"Тони\". Спрингстийн, който миналата година дебютира на нюйоркска театрална сцена, получи за шоуто си \"Спрингстийн на Бродуей\" специална награда, връчена от колегата му музикант Били Джоуел.", "date": "2018.06.11", "title": "\"Хари Потър\" манията се завърна снощи в Ню Йорк"}
