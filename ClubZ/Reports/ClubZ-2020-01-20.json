{"url": "https://clubz.bg/93201-karanikolov_pernik_za_mesec_harchi_voda_kolkoto_sofiq_za_2_dni", "text": "Няма да има никакъв риск за водоснабдяването на София от плана за осигуряване на вода в Перник. Ще бъде следено строго движението на вода от столичните язовири към града и ще има нов спирателен механизъм, който да позволи спиране на водата при най-малкия дисбаланс, обеща на общинските съветници днес кметицата на София Йорданка Фандъкова. Аврамова: София няма да захранва Перник с вода Тя откри заседанието на общинската Комисия по инфраструктура, на която днес тя и трима министри представиха плана за осигуряване на водоснабдяване в Перник, който включва пренасочване на вода от язовир \"Белмекен\", но минавайки през столицата. Кметът на Перник Станислав Владимиров също се изказа в началото на заседанието, като подчерта, че притокът към яз. \"Студена\" ще е много нисък в следващите месеци, и въпреки по-строгия режим на водата в града, \"до седмица-две ще стигнем до т.нар. \"мъртъв обем\". На заседанието присъстваха, както поиска опозицията в лицето на \"Демократична България\", и тримата ресорни министри - икономическият Емил Караниколов, министърката на регионалното развитие Петя Аврамова, и новоназначеният министър на околната среда Емил Димитров-Ревизоро. Караниколов обаче бе този, който разясни в детайли проекта. Петкова и Димитров основно повториха думите му. \"Демократична България\" иска министри в Столичната община за водата за Перник Караниколов изтъкна, че вече са направени опити да се осигури вода в Перник от всички възможни източници, и е постигнат \"някакъв частичен успех\" - доскоро \"Студена\" е спадал със 7-8 см на ден, сега спадът е с около 5,5 см на ден. Разгледани са и редица други варианти, включително възможността за сондажи в хасковския басейн, но подобни проекти в Европа се правят след години проучвания, а сега има десетки дни. Министърът на икономиката представи детайлни данни за състоянието на яз. \"Студена\", крайната точка на водата, яз. \"Искър\" и яз. \"Бели Искър\", през който тя ще мине, и яз. \"Белмекен\", който ще е източникът й. Като подчерта многократно, че не става дума да се дава част от водата на София на Перник.  Ето и част от данните: От \"Демократична България\" първо благодариха на министрите за присъствието. После обаче поискаха да се повторят отново всички данни, които Караниколов даде, което той направи търпеливо. Следващият въпрос от опозицията бе какво гарантира, че изпратената към Перник вода няма да отиде на нуждите за завода \"Стомана\". И изясни още, че всички средства за нови водопровод - който ще е от Мало Бучино до Перник - ще бъдат от държавата.  Борислав Игнатов от ДБ поиска и гаранции, че няма да стане нищо неочаквано.  Игнатов обаче настоя за въпроса за оставките, докато Караниколов не отсече: От ГЕРБ пък скочиха и обявиха, че \"дискусията придобива политически характер\". И че оставката на един министър не е \"гаранция\" според българския закон. Методи Лалов от ДБ пък поиска да се публикуват всички данни писмено и да има \"документална следа\", защото многократно са обявявани от различни хора различни данни.  На въпрос на независимия Борис Бонев дали водата в Перник ще поскъпне, Караниколов заяви: Спирателният кран, който е способен да спре водата моментално, ако се създаде дисбаланс, ще бъде контролиран от Столичния общински съвет. А новопостроената канализация, което ще стане в рамките на 35-40 дни, ако бъде одобрен проектът от СОС, ще стане собственост на областната управа на София и Перник, в съответната територия. Бонев попита още: И отбеляза, че този водопровод, по който изкопни дейности вече са започнали, може да бъде в бъдеще полезен и на София - не защото \"Студена\" ще захранва столицата, а защото може да помогне при криза в определени квартали. Калоян Паргов от БСП отбеляза: Очаква се този четвъртък на редовното си заседание СОС да обсъди и гласува предложението. \"Демократична България\" иска министри в Столичната община за водата за Перник", "date": "2020.01.20", "title": "Караниколов: Перник за месец харчи вода, колкото София за 2 дни"}
{"url": "https://clubz.bg/93189-gradskata_prokurorka_na_sofiq_se_izdiga_oshte", "text": "Гpaдcĸият пpoĸypop нa Coфия Eмилия Pycинoвa e нa път дa нaпycнe пocтa, отбелязва \"Де факто\". Πpичинaтa e, чe нoвият шeф нa Coфийcĸaтa aпeлaтивнa пpoĸypaтypa Paдocлaв Димoв e пpeдлoжил  \"Ама ние не избираме булка, бе. Избираме главен прокурор\" Toвa cтaвa яcнo oт днeвния peд нa пъpвoтo зa гoдинaтa зaceдaниe нa Πpoĸypopcĸaтa ĸoлeгия нa BCC, ĸoeтo щe ce пpoвeдe в cpядa. Днeвният peд e пoдпиcaн oт нoвия глaвeн пpoĸypop Ивaн Гeшeв. Oтĸaĸтo e зaeл пocтa, Гeшeв нe e пpeдceдaтeлcтвaл зaceдaниe нa ĸoлeгиятa. Toчĸaтa глacи: Aĸo нaзнaчeниeтo нa Pycинoвa бъдe oдoбpeнo oт пoнe 6 измeждy 11-тe в Πpoĸypopcĸaтa ĸoлeгия  , длъжнocттa гpaдcĸи пpoĸypop щe ce oвaĸaнти, зa нeя тpябвa дa ce oбяви ĸoнĸypc и дa ce избepe нoв шeф нa ĸлючoвaтa CГΠ. Русинова водеше обвинението срещу Огнян Донев, по което той бе напълно оправдан от СГС на първа инстанция. Сред медийните й изяви, може да се отличи тази в Канал 3, където заяви: Думите й биват препечатвани синхронно и еднотипно от напълно независимите \"Правен свят\", \"Труд\", \"24 часа\" и т.н.  B cлyчaя пpeдлoжeниeтo нa aпeлaтивния пpoĸypop нa cтoлицaтa Paдocлaв Димoв  Kaĸтo зa aдминиcтpaтивнитe pъĸoвoдитeли, тaĸa и зa тexнитe зaмecтници cъдeбният зaĸoн пpeдвиждa, чe тe тpябвa дa ca oт cъщoтo или пo виcoĸo нивo нa cъдeбнaтa влacт. И caмo  пише \"Де факто\". Сагата \"Бисеров\" мина и през апелативен съд Caмият Paдocлaв  зa pъĸoвoдитeл нa двe нивa пo-виcoĸo – Aпeлaтивнa пpoĸypaтypa – Coфия, мaĸap в нaдпpeвapaтa дa имaшe и ĸaндидaт oт CAΠ. Heщo пoвeчe – пo нacтoявaнe нa ĸaдpoвицитe Bъpxoвният aдминиcтpaтивeн cъд дoпycнa пpeдвapитeлнo изпълнeниe нa peшeниeтo зa избopa нa Димoв, пpeди дa пpиĸлючи дeлoтo cpeщy избopa мy  Eмилия Pycинoвa cъщo ĸapa пъpвия cи мaндaт нaчeлo нa Coфийcĸaтa гpaдcĸa пpoĸypaтypa, cлeд ĸaтo бe избpaнa нa пocтa пpeз юли 2016 г. Това стана след оттегрян чрез оставка на Христо Динев. Πeтгoдишният й мaндaт в CГΠ изтичa пpeз юли 2021 г. Meждyвpeмeннo пpeз 2018 г. тя бe и ĸaндидaт дa oглaви aпeлaтивнaтa cпeциaлизиpaнa пpoĸypaтypa и ce coчeшe ĸaтo фaвopит в пъpвaтa пpoцeдypa (втopият пpeтeндeнт бe cлeдoвaтeлят Бoйĸo Aтaнacoв), нo в дeня нa избopa Pycинoвa изнeнaдвaщo ce oттeгли. A нeoфициaлни инфopмaции cвъpзaxa peшeниeтo c paзнoглacия c тoгaвaшния нoв pecopeн зaм.-глaвeн пpoĸypop Ивaн Гeшeв, няĸoгaшeн нeин пoдчинeн. Също от дневния ред става ясно, че Гешев вече се е насочил кои ще бъдат неговите зам.главни прокурори. Това засега това са Красимира Филипова и Десислава Пиронева. Сагата \"Бисеров\" мина и през апелативен съд", "date": "2020.01.20", "title": "Градската прокурорка на София се издига... Още"}
{"url": "https://clubz.bg/93206-virdjiniq_nastryhna_ot_miting_na_oryjejni_aktivisti_snimki", "text": "Хиляди активисти за правото на притежание и носене на оръжие - някои, умишлено размахвайки пушките и пистолетите си - изпълниха улиците около сградата на Капитолия в Ричмънд, столицата на Вирджиния, днес, за да протестират срещу плановете на демократическото ръководство на щата да приеме законодателството за контрол над оръжията, предаде Асошиейтед прес. Губернаторът Ралф Нортъм обяви временно извънредно положение преди митинга, като забрани всякакви оръжия на него. Очакваното участие на бели сюпремасисти предизвика опасения от насилие, каквото избухна на бял сюпремасистки митинг в гр. Шарлотсвил, също във Вирджиния, през 2017 година. Протестиращите бяха многобройни въпреки студа и заявиха, че искат да изпратят послание до законодателите. Мнозина носеха камуфлажно облекло. Някои размахваха знамена с послания за подкрепа на президента Доналд Тръмп. „Правителството не ни управлява, ние управляваме правителството“, каза Кем Реджик, 20-годишен служител по сигурността от Северна Вирджиния, който носеше бяло знаме със снимка на пушка и с надпис: „Ела и я вземи\".  Полицейското присъствие беше многобройно и участници в митинга се допускаха само през един вход към площада. Властите искаха да избегнат повторение на инцидента през 2017 г. в Шарлотсвил по време на едно от най-големите събирания на бели сюпремасисти и други крайнодесни групи от десетилетие. Присъстващите се сбиха с контрапротестиращи, а бял сюпремасист се вряза с колата си в тълпа, уби жена и рани десетки хора.  Митингът беше организиран от влиятелна група за защита на правото за носене на оръжие - Лигата за защита на гражданите на Вирджиния. Групата провежда ежегодно митинг в Капитолия, обикновено с няколко стотин ентусиасти, които слушат изказвания на шепа амбициозни републикански депутати. Но тази година се очакваха много повече.  Съпротивата срещу предложените нови ограничения за притежанието на оръжие започна, веднага след като през ноември демократите спечелиха мнозинство както в Сената, така и в Камарата на представителите в щата. Опозицията се съсредоточи върху предложена забрана на нападателните оръжия. Демократите от Вирджиния също подкрепят предложения, ограничаващи закупуването на пистолет до веднъж месечно и позволяващи на местните органи да забраняват отнестрелни оръжия в обществени сгради. Има и законопроект, който ще позволи на властите временно да отнемат оръжия от всеки, когото сметнат за опасен за себе си или за другите. Митингът съвпада с деня на убития през 1968 г. черен борец за граждански права Мартин Лутър Кинг, е официален празник в САЩ и се отбелязва в третия понеделник на януари всяка година. Американците го използват, за да лобират пред своите законодатели.", "date": "2020.01.20", "title": "Вирджиния настръхна от митинг на оръжейни активисти (СНИМКИ)"}
{"url": "https://clubz.bg/93190-velikobritaniq_gleda_kym_afrika_dokato_bankite_bavno_napuskat_london", "text": "Великобритания е идеален бизнес партньор за Африка, заяви днес премиерът Борис Джонсън на фона на приближаващото излизане на Обединеното кралство от ЕС и подготовката на Лондон за отношенията с останалата част от света след Брекзит, предаде Асошиейтед прес, цитирана от БТА. Великобритания се сблъсква със сериозни предизвикателства, опитвайки да се наложи на континента, където се намират някои от най-бързо развиващите се икономики в света и чието младежкото население от 1,2 милиарда души според прогнозите ще се удвои до 2050 година. Очаква се на първия инвестиционен форум на върха Великобритания-Африка да присъстват много по-малко от лидерите на 54-те африкански държави, от десетките, които участваха в първата среща на върха Русия-Африка миналата година или на форумите, които Китай редовно организира. Брекзит може да струва на Великобритания по-скъпо от 47-годишното ѝ членство в ЕС Британското министерство за международна търговия оповести, че двустранната търговия с Африка през 12-те месеца до второто тримесечие на 2019 година, е била на стойност 46 милиарда долара. В същото време африканската търговия с Китай, който е основният търговски партньор на континента, се е равнявала на 208 милиарда долара през 2019 година. Джонсън каза пред делегатите на конференцията, че това събитие е било отлагано дълго време и призна, че британските власти и компании трябва да положат усилия, за да убедят африканските страни да правят бизнес с Великобритания. Той подчерта, че Великобритания няма \"божественото\" право на този бизнес, тъй като \"живеем в конкурентен свят и Африка има много ухажори\", най-вече Китай и Русия. След излизането на Обединеното кралство от ЕС, планирано за 31 януари, Джонсън се насочва към развитие на бизнес отношенията с държави извън Европа. Великобритания съобщи, че очаква 16 африкански лидери да присъстват на форума. Сред тях са държавните и правителствени ръководители на Нигерия, Конго, Кения, Египет, Гана и Руанда. \n\tКато се изключи забавянето на двете водещи икономики - Южна Африка и Нигерия, Африка отчита икономически подем, след като Африканската континентална зона за свободна търговия (African Continental Free Trade Area - AfCFTA) набира скорост. Миналата година икономическият растеж се е забавил във всички географски райони на света с изключение на Африка, се посочва в годишния доклад на ООН \"Световна икономическа ситуация и перспективи 2020 година\", публикуван миналата седмица. Според експертите икономическият растеж в Африка ще достигне 3,2 процента през 2020 година и 3,5 през 2021 година. Докато Лондон гледа към Африка обаче - американската банка Джей Пи Морган Чейс (JPMorgan Chase) съобщи, че планира да купи втора сграда в центъра на Париж, където да работят до 450 души през идните години след преместването на някои услуги от Лондон след Брекзит, предаде Ройтерс. Очаква се след преместването френската столица, където вече работят 260 служители на банката, да стане втората й най-голяма европейска централа след Лондон, където персоналът й е 10 000 души. Първоначално ще бъдат прехвърлени екипи по продажбите, следвани от търговски екипи в зависимост от графика за пълното излизане на Великобритания от Европейския съюз, посочи Кирил Курбоен, генерален директор на Джей Пи Морган във Франция. Тържества за \"Брекзит\" на 31 януари, но и предупреждение за бизнеса  Прехвърлянето ще позволи на банката да продължи да се разраства във Франция съгласно стратегията за по-нататъшно обслужване на европейските клиенти от големи градове на континента, сред които са също Франкфурт, Люксембург и Дъблин, уточни компанията, цитирана от Франс прес. Съобщението за придобиването на новата сграда в Париж беше направено в рамките на днешната среща на президента Еманюел Макрон с инвеститори под наслов \"Изберете Франция\" (\"Choose France\"). Тържества за \"Брекзит\" на 31 януари, но и предупреждение за бизнеса ", "date": "2020.01.20", "title": "Великобритания гледа към Африка, докато банките бавно напускат Лондон"}
{"url": "https://clubz.bg/93207-trymp_obvineniqta_kym_mene_sa_oskyrblenie_za_konstituciqta", "text": "Президентът на САЩ Доналд Тръмп заяви, че отправените му от контролираната от демократите Камара на представителите обвинения за импийчмънт са оскърбление към конституцията и трябва да бъдат отхвърлени, предаде Ройтерс, цитирана от БТА. Тръмп е обвинен в злоупотреба със служебно положение с молбата си към Украйна да разследва политическия му съперник Джо Байдън и в възпрепятстване на разследване на Конгреса на поведението му. \n\tСпоред Тръмп теорията на демократите от Камарата за злоупотреба със служебно положение не е наказуемо с импийчмънт нарушение, а възпрепятстването на работата на Конгреса се отхвърля като лекомислено и опасно с аргумента, че президентът е упражнил законните си права с отказа да уважи исканията на Конгреса за информация. \n\tСпоред екипа на защитата на Тръмп президентът не е излязъл от рамките на правомощията си, когато е поискал миналата година от украинския президент Володимир Зеленски да разследва Байдън и сина му Хънтър в рамките на борбата с корупцията. \n\tСпоред демократите Тръмп е злоупотребил със служебното си положение, като е задържал изпращането на военна помощ за Украйна, за да й окаже натиск, и е възпрепятствал работата на Конгреса с отказа си да предостави документи и като е забранил на служители на администрацията си да дадат показания. \n\tЕкипът на Тръмп заявява, че президентът е защитен от гарантираното в конституцията разделение на властите. Адвокатите на Тръмп призоваха Сената, който е натоварен с процеса за отстраняване от длъжност на президента, да го оневини незабавно, предаде Франс прес, цитирана от БТА. \n\tПроцесът е опасно опорочаване на конституцията, пишат адвокатите в меморандум от 110 страници, който беше внесен днес в горната камара на Конгреса. Според близък до екипа на защитата на Тръмп източник целта е да се докаже, че обвиненията са очевидно лишени от основание и биха могли да бъдат отхвърлени в самото начало на процеса. \n\tПрез декември Камарата на представителите, в която мнозинство имат демократите, официално му повдигна обвинения в злоупотреба със служебно положение и възпрепятстване работата на Конгреса заради отказа му да съдейства на разследването за импийчмънта му. \n\tВ Сената обаче мнозинството се държи от републиканците и Тръмп най-вероятно ще бъде оневинен.", "date": "2020.01.20", "title": "Тръмп: Обвиненията към мене са оскърбление за конституцията"}
{"url": "https://clubz.bg/93199-princ_hari_otkazvame_se_ot_kralskite_titli_zaradi_silnite_medii", "text": "Принц Хари обяви, че се отказва от кралската титла заради \"силните медии\", които не му позволявали да води спокоен живот от момента на раждането му до сватбата с Меган, съобщи Асошиейтед прес. Той също се извини заради начина, по който е обявил решението си. Това е първото публично изявление на Хари след събота, когато кралица Елизабет II обяви условията, при които принцът и съпругата му ще могат да се откажат от кралските си задължения и да станат финансово независими. Принц Хари: Нямах друг избор Очаква се двойката да прекарва повече време в Канада, но ще запази дома си в Англия край двореца \"Уиндзор\". Хари продължи своите кралски задължения в понеделник, след като присъства на срещата на високо равнище за инвестиции на Великобритания в Африка заедно с британския премиер Борис Джонсън. Меган и Хари се отказват от кралските си титли Не беше ясно колко скоро Хари ще се присъедини към Меган, Арчи и кучетата на двойката в Канада или в коят част от страната планират да живеят. Двойката прекара коледната ваканция във Ванкувър, а Меган работи седем години в Торонто като актриса в сериала „Костюмари“. В речта си принцът изрази съжаление заради това, че няма да може да продължи да изпълнява някои от кралските си задължения, след като се откаже от титлата. Съгласно условията на споразумението, Хари и Меган повече няма да използват титлите \"кралски височества\" (въпреки че формално ще ги запазят), нито ще получават публично финансиране за дейността си.  Хари трябва да се откаже от военните си почести, включително от чина си на генерал-капитан на Кралския морски пехотен корпус.   Принц Хари продължава да изпълнява обществените си ангажименти Така двамата ще бъдат много по-твърдо откъснати от монархията, от колкото първоначално са очаквали, когато споделиха намеренията си в \"Инстаграм\". Хари обясни, че  Принцът често критикува таблоидните медии на острова, като двамата с Меган заведоха дела през миналата есен. Тогава той сравни в интервю отношението на медии към съпругата му с медийната психоза, която допринесе за смъртта на майка му.  Елизабет II приветства в коледното си послание загрижеността на младите хора за климата Хари започна речта си в неделя, като отбеляза, че голяма част от присъстващите са го наблюдавали как израства и добави, че е искал  Той изтъкна, че е взел решението си от името на Меган и Арчи и разказа как 8-месечният му син е видял сняг за първи път преди няколко дни и че много му е харесал. Меган и Хари се отказват от кралските си титли  Принц Хари продължава да изпълнява обществените си ангажименти Елизабет II приветства в коледното си послание загрижеността на младите хора за климата", "date": "2020.01.20", "title": "Принц Хари: Отказваме се от кралските титли заради \"силните медии\""}
{"url": "https://clubz.bg/93202-kostov_sydi_sem_regulatoryt_izbira_naslednik_v_bnr", "text": "В деня, в който бе дадено началото на делото на бившия генерален директор на БНР Светослав Костов срещу Съвета за електронни медии (СЕМ), регулаторният орган започна първите изслушвания за избора на негов наследник.  Костов беше отстранен с решение на СЕМ заради безпрецедентното спиране на програма „Хоризонт“ за близо 5 часа и съмненията за оказан натиск върху журналисти в радиото. Защитата на Костов обаче твърди, че той е бил освободен от поста незаконно. Валерий Тодоров: Частни интереси си делят обществените медии, СЕМ е некомпетентен (ВИДЕО) Днес адвокатите на СЕМ внесоха допълнителни доказателства, но не са предоставили договора за управление на Костов, както и протокол от заседанието, на което бе избран за директор на радиото. Съдията даде 10-дневен срок за запознаване с материалите, а следващото заседание бе насрочено за 16-ти март. В следващите два дни медийният регулатор ще изслуша шестимата кандидати за поста на генерален директор на БНР. Радиото в момента се ръководи от Антон Митов, който е временно заемащ длъжността, но също се яви на конкурса. Новият директор ще трябва да работи и с Управителния съвет на Светослав Костов, чиито мандат изтича след две години.  Костов видя натиск от и върху СЕМ и обяви, че ще съди регулатора А в СЕМ започна изслушване на кандидатите. Те ще се проведат в два поредни дни според входящия номер на заявлението на всеки от кандидатите. Пред членовете на органа днес застанаха Жени Гаджалова, Антон Митов и Андон Балтаков. Другите трима кандидати за поста са Митко Димитров, Даниела Манолова и Александър Велев, които ще бъдат във вторник. В сряда трябва да бъде оповестено името на новия генерален директор на обществената медия.  И тримата участници в надпреварата днес обърнаха сериозно внимание на финансирането на обществената медия.  Жени Гаджалова, която бивш главен счетоводител на БНР, заяви, че радиото се намира в лошо организационно и финансово състояние. И посочи, че е необходима по-висока субсидия.  Рашидов с нова идея: депутатите да назначават директорите на БНТ и БНР Тя посочи още в концепцията си, че ще заложи на развитието на кросмедийни проекти съвместно с БНТ. По думите й радиото трябва да се развива с изпреварващи тенденции, да търси различни форми, включително съчетаването на медии като радио, телевизия, интернет. Антон Митов, който успя да намали напрежението в радиото след отстраняването на Светослав Костов от ръководния пост, посочи също, че е нужно да се продължат преговорите за увеличение на субсидията.   Той предложи да се създаде гореща линия за подаване на сигнали от служителите, да се подобри и връзката межди отделните дирекции.  \n\tРазвитие на Радио България в интернет и промяна в профила и аудиторията на радио София – са други акценти от неговата програма.  Последен в днешното изслушване беше Андон Балтаков. Според него финансирането на БНР трябва да не е зависимо от държавата. По думите му трябва да се промени финансовият микс, да има целеви трансфер от държавния бюджет, който да е или функция от БВП или от данъчни приходи.  По думите му рекламният радиопазар не расте и е 70 млн. лв. годишно. Това изправя БНР пред голяма трудност да търси финансиране извън държавната субсидия. Почти колкото са приходите, толкова са и разходите. Дори и рекламният пазар не може да поеме разходите на БНР, добави Балтаков.  Той смята, че трябва да се работи в привличане на младата аудитория към БНР. Но и отбеляза, че според данни на „ГАРБ“ месечно сайтовете на БНР се разглеждат от 750 хил. души и ресурсът на медията не се развива пълноценно. Комисията за БНР удължава срока си на работа, не изяснила защо спря \"Хоризонт\" Балтаков посочи и външни и вътрешни фактори, които очертават бъдещите проблеми пред общественото радио. Като външни посочи институционалната стабилност на БНР и предстоящите законодателни промени в Закона за радиото и телевизията. А вътре радиото трябва да отстоява своя плурализъм.  Той обърна и специално внимание на създаването на независимо полифонично съдържание, което да показва различни гледни точки. Последната криза беше създадена заради такива фактори, каза Балтаков. По думите му радиото трябва да присъства стабилно в дигиталното пространство. Но и отбеляза, че музикалните състави и доброто журналистическо съдържание трябва да вървят заедно.  Костов видя натиск от и върху СЕМ и обяви, че ще съди регулатора Рашидов с нова идея: депутатите да назначават директорите на БНТ и БНР Комисията за БНР удължава срока си на работа, не изяснила защо спря \"Хоризонт\"", "date": "2020.01.20", "title": "Костов съди СЕМ, регулаторът избира наследник в БНР"}
{"url": "https://clubz.bg/93194-ministyrka_v_norvegiq_si_podava_ostavkata_zaradi_vryshtaneto_na_jena_svyrzana_s_idil", "text": "Финансовата министърка на Норвегия Сив Йенсен си подава оставката заради решение на правителството да позволи завръщането от Сирия на жена, която е подозирана за връзки с ИДИЛ, предава Ройтерс. Къде живее щастието? В Норвегия (СНИМКИ) Дясната Прогресивна партия на Йенсен напуска управляващата коалиция и така консервативната премиерка Ерна Солберг губи парламентарното си мнозинство.  Оттеглянето на министърката идва след решение на кабинета от миналата седмица да позволи на жена и двете ѝ деца да се върнат в Норвегия, за да може едното да получи спешна медицинска помощ. Майката, която напуска скандинавската страна през 2013 г., бе арестувана при завръщането си заради подозрение, че принадлежи към групировката, която за кратко завладя територия в Ирак и Сирия с размерите на Обединеното кралство. Норвегия започна да тегли пари от суверенния си фонд Въпреки че Прогресивната партия предложи да помогне на децата, популисткото движение настоява да се отказва правителствена помощ за възрастни, които се опитват да се върнат в Норвегия, след като са членували в ислямистки групи или са сключвали брак с терористи, напомня Ройтерс. Норвегия започна да тегли пари от суверенния си фонд", "date": "2020.01.20", "title": "Министърка в Норвегия си подава оставката заради връщането на жена, свързана с ИДИЛ"}
{"url": "https://clubz.bg/93205-operaciq_%E2%80%9Esofiq%E2%80%9C_shte_sledi_za_oryjejnoto_embargo_sreshtu_libiq", "text": "Постигнато е съгласие военноморската операция „София“ на ЕС да бъде префокусирана и вече главната й задача ще бъде следене на спазването на оръжейното ембарго срещу Либия. Това обяви днес дипломат номер 1 на Съюза Жозеп Борел след заседанието на Съвет „Външни работи“ в Брюксел. Оръжейно ембарго за Либия Ситуацията в арабската страна бе главната обсъждана тема от външните министри. Съветът се състоя само ден след Берлинската конференция за Либия. Той изтъкна, че оръжейното ембарго трябва да се контролира не само по море, защото повечето оръжия преминават през пустинята. Границата между Либия и съседните й страни е много дълга От българска страна в Съвета участва външният министър Екатерина Захариева. Тези заключения трябва да бъдат одобрени от Съвета за сигурност на ООН. ЕС обсъжда да прати ли войски в Либия По думите на Захариева фактът, че ембаргото не се спазва, макар да е наложено с резолюция на Съвета за сигурност, говори много лошо и за позицията, и за силата на това решение на ООН. Операция \"София\" е военноморска мисия на ЕС, създадена през 2015 г. за борба с нелегалния трафик на хора, тръгнали с надуваеми лодки от Либия към Европа през Средиземно море. Тя обаче извършва и спасителни операции, както и следи за спазването на оръжейното ембарго. Наречена е на името на момиченце, родено на борда на кораб от спасена в морето сомалийка. ЕС обсъжда да прати ли войски в Либия", "date": "2020.01.20", "title": "Операция „София“ ще следи за оръжейното ембарго срещу Либия"}
{"url": "https://clubz.bg/93200-edinstvenata_iranska_medalistka_ot_olimpiada_izbqga_v_germaniq", "text": "Кимиа Ализадех, единствената спортистка от Иран с олимпийски медал, емигрира в Германия, заяви нейният треньор Мимоун ел Буджуфи, цитиран от Ройтерс. На състезателката по таекуондо ѝ омръзнало да бъде \"използвана за пропагандни цели\", както се изразява той.  Ализадех спечели бронз на игрите в Рио през 2016 г. Тя си тръгна от своята родина и от няколко седмици тренира в Айндховен, Нидерландия. Взела е решение да се установи в Хамбург, пак по думите на Ел Буджуфи. И да се състезава за Германия, но за това ще мине време - трябва да получи разрешение от международните спортни организации. Получила е оферти също от Нидерландия, Канада, Белгия и България, информира Ройтерс. Наскоро Кимиа Ализадех написа в Инстаграм, че е готова да понесе вълната от омраза и отрицание в родината си, но не иска повече да живее сред лицемерие, лъжи и несправедливост. Тя добави, че ѝ се е налагало да изпълнява заповеди и да говори неща, в които не вярва. Поднасяни са ѝ готови текстове, които да наизустява при публичните си изяви. Ализадех е поредната иранска спортистка, която негодува от режима в страната си. Някои популярни спортисти в борбата, шахмата и стрелбата също бягат от Иран, а други са постоянно наказвани и ограничавани.", "date": "2020.01.20", "title": "Единствената иранска медалистка от Олимпиада избяга в Германия"}
{"url": "https://clubz.bg/93191-chetvyrti_vot_na_nedoverie_na_kabineta_borisov_3_eto_s_kakvi_motivi", "text": "БСП внесе днес четвъртия вот на недоверие на кабинета \"Борисов 3\". Под него са се подписали всички депутати на левицата (с изключение на един, който отсъства по лични причини). Очаква се той да бъде подкрепен от ДПС. А мотивите са провал на правителството в областта на околната среда и водите, като от партията взеха за повод водната криза в Перник, нерегламентирания внос на боклук от чужбина и мръсния въздух. БСП внесе вота на недоверие и пита за независимите и \"опозиционерите\" Воля и Атака Искането за гласуване на недоверие на правителството на ГЕРБ и ОП е предизвикано от пълния им провал в областта на опазването на околната среда и водите. Провал, който пряко застрашава живота и здравето на бъл­гар­ските граждани. Водната криза в Перник, скандалите с неясния внос и го­ре­ното на отпадъци, както и опасните стойности на замърсяване на въз­духа, са преки последици от неадекватна политика и корупция.  Преди 10 години, по официални данни на МРРБ средно водните загу­би в мрежата са 60%.1 Сега, въпреки осигурените и реално изплатени близо 3 млрд. ле­ва европейско и национално финансиране2, те вече са 61%, като в Шумен, Сливен и Добрич достигат и над 80%. Днес в България по официални данни на воден режим са 315 000 български граждани, а действително – над 500 000 души. През 2018 г. италианските власти анулират нотификация за 9000 тона отпадък. Смесените битови отпадъци са предназначени за България. След това издават нова нотификация и боклукът е превозен от пристанище Кон­станца до Свищов. През 2020 г. е открит от българските власти в Плевен. В последните дни съмнителни пратки с отпадъци бяха открити на кораби в пристанищата на Варна и Бургас. По-рано през месеца пък в Луковит служители на общинската администрация чрез видеонаблюдение засичат камион, изхвърлящ боклуци с неясен произход, като след проверка са намерени стотици килограми токсичен отпадък.  В същото време мащабите на доставките на боклук за изгаряне в непригодени за това топлоелектрически централи са огромни. По официал­ни данни, предоставени от министъра на финансите, вносът от трети страни на битови, индустриални и технологични отпадъци през периода от 01.08.2014 г. до 28.08.2019 г. е 733 319 тона. Твърденията на управляващите, че в този обем има стоки, които не са отпадъци по смисъла на Закона за управление на отпадъците /ЗУО/, защото не съществува пълно пpипокpиване в обxвата на теpминологията, използ­вана за целите на таpиф­ното класиране на cтоките в митническата дейност, и тази, използвана във връзка с управлението на отпадъците, не издържат пред фактите. Само една фирма има разрешение от РИОСВ – Стара Загора, за скла­ди­ране на 1,6 млн. т отпадъци на площадка от 52 дка в землището на с. Обручище. След публични разкрития по темата разрешението е отменено от МОСВ.  Перник с вода за 33 дни. БСП внася днес вот на недоверие към кабинета Такива казуси има в Перник - ТЕЦ – Република и ТЕЦ – Бобов дол, в ТЕЦ – Сливен и в придобилия скандална известност ТЕЦ – Брикел в Гълъ­бово, в блозост до който наскоро прокуратурата откри планини от боклуци. \n\tЗа проблемите с чистотата на атмосферния въздух управляващите са наясно от години. През 2017 г. България бе осъдена и от Съда на Евро­пейския съюз именно заради лошото качество на атмосферния въздух. През март 2019 г. Световната здравна организация обяви, че всяка година 15 000 българи умират преждевременно заради мръсния въздух. Само в послед­ните седмици бяха отчетени следните завишени стойности на замърсяване с фини прахови частици при норма 0-50 мкг/куб. м: С настоящите мотиви БСП не само доказва пълния провал на т.нар. вод­на реформа, но и на цялостната политика в областта на опазването на окол­ната среда, въздуха и отпадъците.  \n\tЗа нас няма съмнение, че днешната екологична криза, която е на път да придобие мащабите на икономически и социален катаклизъм, е в най-голяма степен предизвестена от провежданата през последните 10 години неадек­ватна политика в този сектор, поставяща интереса на отделни биз­нес групи над жизненоважни за хората и обществото дейности. \n\tС дебатите по този вот на недоверие на правителството на ГЕРБ и ОП настояваме за нов модел на опазване на околната среда и водите, като обозначаваме и конкретни мерки за това. Компонентите и факторите на околната среда, освен своята взаимо­обвързаност и обусловеност, имат и специфичен хоризонтален характер на проникване в почти всяка човешка дейност. Ето защо типът решения в тази сфера е в най-висша степен приоритет на политиката, която трябва да поддържа високи екологични стандарти, като предпоставка за по-добро здраве и по-добри условия на живот. Провалът на третото правителство на Борисов се характеризира със: Ето защо днешната криза, свързана с управлението на водите, отпа­дъците и качеството на въздуха, е в най-висока степен политически въпрос и въпрос на това какъв тип политика провеждаме през последните 10 години.  Достъпът до питейна вода е призната от ООН за ба­зисна човешка необходимост и цивилизованите държави са приели за своя изрична отговорност нейната защита. Страните - членки на Европейския съюз, имат поредица от ангажименти по отношение качеството на питейната вода, нейната достъпност и системата на осигуряването й до потребителя. Репуб­лика България, като една от тях, също има тези ангажименти, включително и пред самия Европейски съюз и отношенията й с него са на прин­ципа „Пари срещу реформи“. Но вече 10 години ВиК секторът е в състояние на системен колапс. Неиз­пълнен остана ангажиментът ни пред ЕК към днешна дата загубите на вода да бъдат намалени до под 50%, а в следващите две десетилетия - да се стопят до 20%. Щетите в общественото водоснабдяване са огромни. Пилеенето на во­ден ресурс е над 60%, а на места доближава и 70%. В анализа на КЕВР за състоянието на ВиК сектора за 2018 г. ВиК операторите в Благоевград, Пле­вен, Враца, Пловдив, Варна, Белово, Панагюрище, Пещера, Сандански, Бер­ко­вица, Дупница, Кубрат, Пазарджик, Търговище са посочили в отчетите си загуби над 60%. Габрово, В. Търново, Силистра, Севлиево и София област са на ръба с 59% загуби. Драстични са загубите – над 80 % в Добрич, Сливен и Шумен, а над 70% са в Ямбол, Перник и Монтана. \"Воля\" решава дали да подкрепи вота на недоверие в сряда В Националната стратегия, в разработените три сценария за водното потребление и бъдещите нужди от вода, изводът е, че не се очаква трайна тенденция на недостиг на естествени повърхностни и подземни водни ресурси. Този извод се опровергава от ситуацията към днешна дата, защото за последните 8 го­дини не е взета предвид тревожната индикация за бъдещето състояние, свързано със силните колебания в обема на валежите и тяхната интензивност и с неравномерното раз­пр­еделение на водните ресурси в страната. Това означава, че некомпетентността и безхаберието са били в осно­вата на провежданата политика, за да стане факт сегашното състояние на водните ресурси. Въпреки че на ниво речни басейни анализът и прогнозите за водна обезпеченост за Дунавския и Западния район са оптимистични, фактическата обстановка показва, че днес именно в тези райони – Перник, Ботевград, Плевен, Ловеч, Търговище, Шумен, водната обезпеченост е сериозен, критичен проблем, което е още едно доказателство за дебалансираната водна политика, провеждана от години. При наличие на аналитични очаквания за сре­ден воден стрес за Черноморския и Източнобеломорския район на осно­вата на досегашната неустойчива и непрофесионална политика можем да направим обосновано предположение, че в тези басейнови райони водният стрес предстои. \n\tСелища, за които при сухи и нормално влажни години са характерни целогодишни и сезонни водни режими, ще продължат да са в това състояние, ако не се осъзнае приоритетната необходимост за изграждане и свързване с водое­ми за денонощно, сезонно, годишно и много­го­дишно водно съхра­нение, както и решаване на проблемите на водопре­носната мрежа – течове, аварии и др. Има ясна тенденция към разширяване на териториалния обхват на вло­шаване на качеството на доставяната питейна вода основно поради липса на пречиствателна станция за питейни води (ПСПВ), остаряла водопреносна мрежа, замърсяване от нерегламентирани дейности и замърсяване на под­зем­ните води. Основните причини за влошаване качеството на повърхностните и под­земните водни тела се дължи на недостатъчния брой и капацитет на пре­чист­вателна станция за отпадни води (ПСОВ), нарушения на Нитратната ди­ректива и промишлена дейност. Свидетели сме на пълния провал на т.нар. водна реформа. Тя беше по­рочно заложена, зле изпълнена, пропита от външни за управлението на во­дите влияния, неработеща, дебалансирана. Водещи принципи бяха разделя­нето, а не интегрирането; противопоставянето, а не консо­лидирането; адми­ни­стративният, но не съдържателният и функцио­нален подход. След 2009 г. на т.нар. водна реформа бяха вменени две неприсъщи за нея задачи: 1.    Политическа задача – да преструктурира приоритетите, като фактически заличи и лиши от финансиране всички агломерации между 2000 и 10 000 еквивалент жители, в които доминиращо и преимуществено влияние имаха партии, различни от ПП ГЕРБ. Целта беше чрез отсъствието на европейско публично финансиране и задълбочаващи се проблеми да се даде “пример” как тези общини се управляват лошо. Така европейското финан­сиране, както и достъпът на гражданите до съвременна европейска водна инфраструктура станаха заложник на вътрешнополитически интереси на ПП ГЕРБ. 2.    Икономически задачи – първо, да се преоразмерят водните проекти, като това в ситуацията на силно корупционна среда и корупционен натиск даде пряк резултат към генериране на нерегламентирани средства от управляващите. Второ, създадоха се такива модели на окрупняване на сектора и на водна реформа, така че да се толерира подготовката за мащабни заеми от международни финансови институции, декапитализиране, задлъж­нялост, технически и фактически фалити на ВиК операторите и в крайна сметка - концесиониране или придобиване на активи. Половинчата и нерешаваща тези проблеми в сектора е идеята за държавен холдинг. Даже и с капитал от 1 млрд. лв., това не решава крещя­щата нужда от инвестиции в сектора.4 Новите възможностите за финан­сиране не намаляват значително дефицита на необходимите финансови средства. Възниква въпросът за тези средства дали ще се решава чрез увеличаване на външния дълг или ще се търсят други финансови инструменти. Освен това извън обхвата на инвестиции остават десетки общински и частни ВиК оператори, повечето от които нямат възможности за инвестиции. Висящ остава и въпросът ще е необходима ли нотификация от ЕК за съответствие с европейските правила, регламентиращи държавната помощ. Тези подходи бяха отразени и в Споразумението за партньорство, където наличието на “водна реформа” бе поставено от ЕК като задължително условие. Ето така политико-експертният екип на „архитектите на водната ре­форма“ сложи в основата на този процес: Паралелно с това протекоха и два други процеса, не по-малко обу­славящи сегашното кризисно състояние. След 2009 г. започна процесът на агресивно дебалансиране на инте­гри­ра­ното управление на водите, като цели дейности, функ­ционални и струк­турни елементи на процеса преминаваха от МОСВ към МРРБ и от правомо­щията на общините – към държавата. Кулминацията на то­зи агресивен деба­лансиращ подход бе при управлението на МРРБ от тогавашния министър Росен Плевнелиев и неговия екип, по същество основа на политико-експерт­ния екип “архитекти на водната реформа”.  Всичко това съзнателно и последователно - с цел контрол върху управ­ле­нието на водите и най-вече върху обществените поръчки за голе­мите водни цикли, както и на всички допълнителни и съпровождащи търгове, подпо­магащи процеса – всичко това, но не и грижа за населението, гражданите и бизнеса; за осигуряване, доставяне на качествена питейна вода, отвеждане и пречистване на отпадните води, обратното им заустване и поддържане на екосистемите в устойчиво състояние. Вот на недоверие - \"вече дава резултати\" vs \"безотговорно поведение\" За тези 10 години управляващите така и не можаха да разберат, че начинът, по който „усвояват“ средства за магистрали и саниране, при водните обекти задължително ще доведе до кризи, изразяващи се в редуване на безводия и наводнения. Да, Европейската комисия поиска рамки и стартиране на реформата на водния сектор. Вместо това водните “архитекти” на ГЕРБ предоставиха ре­фор­ма на ВиК отрасъла – несравними по величина, обхват и въздействие стратегии, при това останало само на хартия. Вместо това трябваше да предостави към Споразумението за партньорство с ЕК Националната стра­тегия за управление и развитие на водния сектор (приета от НС през 2012 г.), която заедно с Плана за действие към нея в много голяма степен отразява нуждите на България в този сектор и европейските подходи при управле­нието на тези процеси. Сред основните причини за сегашната ситуация с околната среда са: 1. в България няма пълна и единна база данни за разходите и финансиранията във водния сектор - Факт, граничещ с абсурда. Именно липсата на систематична и непротиворечива информация се превръща в основен проб­лем за изготвянето на прецизни анализи на финансовите потоци в този сек­тор. Системата е принудена да функционира в хроничен финансов недостиг, поради липса на адекватни инвестиции във водно стопанската инфра­струк­тура. Тук следва да обърнем особено внимание на несъбраните взе­мания в общ размер от 117 млн. лв., като само от битови абонати несъбра­ните взема­ния възлизат на 81 млн. лв. Това се равнява на инвес­тициите със собствени средства на ВиК операторите. 2. Както Европейската комисия, така и експертите в сектора алармират, че е налице рисково изоставане от сроковете за изпълнение на ангажи­мен­тите на България за прилагането на законодателството на ЕС. Трите вида стратегии - краткосрочна, средно- и дългосрочна, за развитие на ВиК сектора са в пасивен режим и без никакъв резултат. Факт е, че сме изправени на го­дина разстояние от изтичане срока на Средносрочната стра­тегия за ВиК сектора5, но ефектът е близък до нулата.  Провал е загубата на времето за реализирането на огромна част от целите и мерките на тези стратегии. Управлението на страната няма инди­кации да иска и действа в посока наваксване на пропиляното време за реформи. Липсата на политическа воля на управляващите през последните 10 години доведе до удавянето на водната реформа. 3. Вместо да начертаят пътя напред и да се ангажират с необходимите реформи, управляващите търсеха единствено да прехвърлят вината си. Популистко и некомпетентно е твърдението, че с идването на прави­телството на БСП на власт през 2013 г. са спрени парите за околна среда. В края на 2012 и началото на 2013 г. ЕК официално нотифицира България, че въз основа на проведен одит на ОП “Околна среда“ за периода 2010-2012 г. и във връзка с констатирани груби нарушения на европей­ския финансов ре­гла­мент, на правилата на обществените поръчки, сливане на критерии за подбор и за избор на изпълнители, както и неравнопо­ставено третиране на различ­ните участници в тръжните процедури, разплащанията по оперативната прог­рама временно се замра­зяват до привеждането им в съответствие с европейските правила. Въпреки това, за да не спира процесът на усвояване на европейските средства, Министерството на финансите продължи да фи­нан­сира оперативната програма. Това са фактите. Вече втори програмен период страната ни е в ситуация на безхаберно или умишлено забавяне усвояването на средствата за сектора, идващи от ЕС. Изо­с­таването по данни на Информационната система за управление и наблю­де­ние (ИСУН) е красноречиво: в предпоследната година на втория прог­рамен период реално изплатените средства по приоритетна ос Води от пред­­видените 2 339 795 805 лв. до момента са изплатени 516 202 457 лв., което е 22,06% реално усвояване. В последната година значителна е опасността голяма част от средствата да бъдат загубени за инвестиции във ВиК инфраструктура. Над 50% от средствата по “Околна среда” са заложени за големи проекти във водния сектор на населени места. На практика те все още не са стартирали, въпреки че преди три и повече години регионалното мини­стерство обяви обществени поръчки за регионални прединвестиционни проучвания. Но и до днес не са обявени обществени поръчки за по-голя­мата част за строителни дейности - за над 1 млрд. лв., докато част от проуч­ванията се бавят. А водните проекти са големи и тежки и тради­ционно поръчките по тях са свързани с обжалвания от участници, което допълнително ги забавя. Загубите за стотици милиони левове, неин­вестирани или наложени като финансови санкции, именно по такива причини се оказва, че не са грижа на властта. Това се вижда преди всичко при нека­чествено изпълнените проекти, където общини, които не са предали пре­чиствателните си станции и канализации поради лошо изпълнение, са в невъзможност да отстранят допуснатите нередности при изпълнението им. 4. Стратегията за развитие на ВиК сектора вече по-трайно се превръща в хартиено алиби на властта и критично е загубила актуалност предвид гло­балните промени в климата и попадането на страната в зоната на засушаване. Страната ни е изправена пред опасността трайно да влезе в режим на липса на достъп до вода за населението и за икономиката на страната в определени региони . БСП внася вот на недоверие срещу правителството Крайно недостатъчните и инцидентно предоставяни от централния бюджет средства за отрасъла са гаранция за генериране на още хаос и кризи. Прак­тика от десетилетие насам е да няма яснота за какво се ползват сред­ствата от ПУДООС, които се събират като такса водовземане от повърх­ностни и подземни води и като такса за заустване на отпадни води от ВиК. Тук също съществуват неплатени задължения от ВиК дружествата в размер на десетки милиони, някои от тях са влезли в дълги съдебни процедури с МОСВ. Логично наяве излиза въпросът защо дружествата да не си връщат поне частично средствата в самото дружество вносител, даже по обособените инвестиционни сметки за амортизационните отчисления с гаранции, че тези средства задължително ще се използват за рехабилитация и обновяване на ВиК мрежата. Режимът на хаотично и инцидентно-спасително разходване на средствата за инвестиции във водоснабдителни и канализационни системи и ПСОВ е критично неефективен. Поредното доказателство за това е и аварията, оставила Шумен без вода през изминалата седмица. \n\tТази грешна политика гарантира единствено високи разходи на кило­метър водопровод и канализация, преоразмерени ПСОВ и други порочни практики. Възниква и въпросът за пълното безхаберие през последните 10 години към състоянието на недоизградените съоръжения със средства от ПУДООС в населени места под 2000 души, които като че ли с лека ръка и спекулативно оправ­дание с европейските институции са отписани като приоритет. Но с това управляващите отписаха качеството на живот на хората, които обитават тези населени места, лишиха ги от самочувствието на европейски граждани в 21 век. 5. Неизпълнението на одобрения бизнес план по никакъв начин не рефлектира в режима за санкциониране върху ВиК оператора, допуснал провалени разписани ангажименти, като тези за намаляване на загубите и неизпълнението на планираните инвестиции. Например за 2018 г. общо ин­вестициите са в размер на 230 млн. лв., което е крайно недостатъчно, няколко пъти под планираните стратегически нива. Огромен недостатък е фактът, че подобно изискване не е заложено в договора за управление, сключван между собственика и управителя на дружеството. Необяснимо то липсва като анга­жи­мент и на собственика на ВиК, и в правомощията на КЕВР. Един красноречив факт - за 2017-2018 г. в свои­те бизнес планове големите и средни оператори са заложили инвестиции със собствени средства около 110 млн. лв., а изпълнението е малко под 85 млн. лева. 6. Пълен абсурд е изоставянето от страна на държавата на ком­петентности за ефективен контрол върху изпълнението на бизнес плановете на ВиК сектора. Именно според този контрол едва в четвъртата година от бизнес плана се извършва корекция от КЕВР за неизпълнение на инве­стициите. В същото време е невъзможен режим на санкции при неиз­пълнение, а само коригиране на пределната цена на услугата. 7. Политическата намеса при вземане на оперативни решения от ВиК операторите е системен порок, превърнал се в патент на управлението на правителствата на Бойко Борисов. \n\tПринципал на ВиК операторите с държавно участие е МРРБ. Това поражда конфликт на интереси, доколкото същата институция следва да про­вежда държавната политика в сектора. Фатални опасности - от хаос до хума­нитарни кризи, каквато в момента преживяват перничани очевидно не притесняват властта.  8. Заради управленска немощ и некомпетентност позволяват да продъл­жава липсата на лицензионен режим за сектора. Той остава единственият сектор, за който не се прилага такъв. Извършват се чести смени на управителите, без да се провежда конкурс, а отскоро - с формални конкурси с единствен канди­дат. Настоящата безпрецедентна криза в Перник, допусната след система­тичен отказ от контрол и решения, е доказателство за това.  9. Слабият административен капацитет на ниво министерства и авто­ритарно създадена „субординация“ на властта парализират всеки опит за коор­динация между централната и местните власти във ВиК сектора. Липсата на изцяло регионален подход при планиране, финансиране, изпълнение и управление на инвестициите е гилотина за отрасъл ВиК. Актуалната идея на премиера Борисов да се уедри ВиК сектора в дър­жавен холдинг е безумна екстравагантност, икономически неприем­лива и дискриминационна, която ще лиши сектора от средства за инве­стиции. Парадоксално до сега се твърдеше, че страната ни е категорично ангажирана в децентрализация на сектора. 10. Държавата продължава отказа си от дългосрочно решение за со­циална поносимост на цената на ВиК услугите чрез въвеждане на водни помощи. Високомерно и цинично се отхвърля ангажимента за държавно подпомагане на социално слабите домакинства за повишаване на достъпа до ВиК услуги и тяхното заплащане. Твърде бавно е пови­шаването на покупа­телната способност на социално слабите домакинства и няма механизъм всички граждани да бъдат защитени. Този факт остава извън вниманието и отговорностите на правителството. Вариантът за въвеждане на социална цена на водата, безплатно водоснаб­дяване до социален минимум или дифе­ренцирана цена се възприема от управляващите иронично и с неадекватни препратки към други европей­ски страни. Това би превърнало ВиК опера­то­рите в реални търговски дружества, а не само на книга, вслед­ствие на което да започнат да генерират по-високи приходи, и оттук да акумулират по-голям финансов ресурс така нужен за инвестиции.  Отбиват води от \"Белмекен\" за Перник Припомняме отново, че става дума за безусловно ползване на при­родно благо, което не може да се ограничава по никакъв начин! Това е по­редната абсолютно недопустима, форма за прехвърляне тежестите върху потре­бителите. Водата не се ползва само за пиене, а и за хигиенни, сел­скостопански и други нужди. Показателни в това отношение са масовите протести в цялата страна в края на миналата година като има готовност отново да се възбудят, и то по-радикално. В Допълнителните разпоредби на Закона за регулиране на ВиК услугите е регламентирано как се определя социалната поносимост на цената на водата: “Социална поносимост на цената на ВиК услугите е налице в случаите, когато тяхната стойност, определена на база минимално месечно потребление на вода за питейно-битови нужди от 2,8 куб. м на едно лице, не надхвърля 2,5 на сто от средния месечен доход на домакинство в съответния регион.”6 \n\tНо от 2016 г. методиката за изчисление на социалната поносимост на се опира на неизвестни критерии, определени от МРРБ (след  промяната в закона от юли 2015 г. КЕВР не носи отговорност за това), като публична информация за тази цена за различните региони не е налична никъде. 11. Порочното поддържане на подхода „работа на парче“ за решаване на проблемите в отрасъла драстично проличава в системата на язовирите с национално значение за питейно водоснабдяване. Това са стратегически обекти и от значение за националната сигурност на Република България, като част от критичната инфраструктура. За тяхното управление, мониторинг и ин­тервенции липсват формулирани изисквания и в Закона за устройство на територията, и в поднормативните документи на МРРБ. Удобно управ­ляващите липсва и информация на национално ниво за операторите на общинските язовири.  В края на 2019 г. натоварената през 2016 г. с надзора на съоръженията Държавна агенция за метрологичен и технически надзор (ДАМТН) и в част­ност главна дирекция \"Надзор на язовирните стени и съоръженията към тях\" заявиха, че язовирите в България са 6844. Липсва обаче категоризация на язовирите. Такова е положението година и половина след правителст­ве­но­то решение за създаване на предприятие с предмет на дейност „стопанис­ва­не и управления на язовири“. Липсата на подготвени хидроинженери за него е голяма. ДАМТН кон­статира, че през последните 30 години дейността по поддръжката и мони­то­ринга на тези съоръжения - така важни за националната сигурност - е за­немарена. За да се реши проблемът, законът е изменен така, че разрешава на общините сами да решат кои язовири да стопанисват и кои да дарят на Държав­ното предприятие за стопанисване и управление на язовирите (ДПУСЯ). Срокът за това изтече на 1 октомври 2018 г., но управленска законодателна небрежност - как­то обикновено се случва при ГЕРБ - наложи нови поправки, за да бъде въз­можно прехвърлянето на собствеността от общините. Необходимо е държавата да създаде единна контролно-измервателна система система с електронна платформа с цел по-доброто стопанисване на язо­ви­­рите и опазване сигурността на населението. Министерството на икономиката е виновно за несправянето с вме­не­ните отговорности на ДПУСЯ, собственик е то. След като ДАМТН започна да контролира язо­ви­рите преди четири години (от 2016 г. насам), а новото предприятие тряб­ва да е собственик на всички тези водоеми, трудно може да бъде устано­вен броят на язовирите, камо ли тяхната собственост, а още повече тяхното кадастрално местоположение. Новосъздадената държавна струк­тура на управляващите се превърна в поредната „черна дупка“ за бъл­гар­ския данъкоплатец. Следите на 500 млн. лв., отпуснати през 2018 г. от бюджета на Държавната консолидационна компания за ремонт на язовири, не са ясни до момента.  Стана известно, че над 400 изкуствени водоема се нуждаят от спешен ремонт, като някои от тях са потенциално опасни. След близо 10-годишно управление на ГЕРБ за 113 язовира въобще не е ясно кой е собственик, съответно кой носи отговорност за състоянието им. С правителствено решение са определени 182 за ремонтиране, но към но­ем­ври 2019 г. няма нито един прехвърлен язовир на новото държавно предприятие. Няма никаква публична информация за дейността на ДПУСЯ относно процеса на прехвърляне и стопанисване на язовирите. Но сред петте заседания на Управителният съвет (от вписването в ТР през юли 2019 г. до края на годината) не е пропуснато да се вземе решение за 500 лв. протоколни разходи месечно на изпълнителния директор, при това единодушно прието. 12. В безтегловност висят ВиК в качеството си на собственик на ВиК ак­тивите. Същите следва да планират тяхното развитие чрез регионални ге­нерални планове и инвестиционни програми към тях, но правният статут на ВиК продължава да не е ясно уреден. Няма напълно функционираща асо­циация, която е в състояние да планира и управлява ВиК инфраструктура на ниво административна област. Този факт е доказателство за слабото ниво на преструктуриране и без­от­говорно забавяне на реформата. Например няма разписани инструкции и указания, нито правилник за работа на асоциациите по водоснабдяване и канализация (АВИК) по чл. 198е и регистър, отговарящ на чл. 198т на Закона за водите. В някои асоциации няма необходимият брой хора, нито служители с необходимата експертиза.  13. Неефективна система на отчетност на ВиК операторите. Все още има голям брой малки ВиК дружества, неспособни да инвестират значителни сред­ства за предоставяне на услуги съгласно законовите изисквания. Това е и една от причините в някои региони на страната да продължават да същест­вуват трайни отклонения в качеството на питейните води. Основания за тях са липсата на пречиствателни съоръжения за питейни води и остарялата водопреносна мрежа. Кризата с повишено ниво на уран във водата в Хасковска област от април 2017 г. е скорошен пример, по който още няма решение неза­висимо от решенията на временната парламентарна комисия, от които почти нищо не е изпълнено. След Варна, хванаха незаконен италиански боклук и в Бургас 14. Липса на синхрон при управление на хидроенергийните системи за задоволяване комплексните нужди на различните водоползватели и водо­по­тре­бители – напояване, питейно-битово и промишлено водоснаб­дяване, ри­бо­­въдство и енергетика, който да отчете, че използването на вода за пи­тейно-битови нужди е с предимство. Управленците на национално ниво в сек­тора си затварят очите пред безотговорно допуснатото и наложено ста­тукво на диспропорции в разпределението на водните ресурси в тери­ториален, сезонен и годишен аспект, независимо че в ЗРВКУ, чл. 4, ал. 1, т. 1, изрично е посочено: „задоволяване нуждите на потребителите от вода с пит­ейни качества при отдаване приоритет на питейно-битовото водоснабдяване на населението /типичен случай е Перник/“. В областта на управлението на различните системи на инфра­структурата в целия воден сектор, търговски дружества, водни оператори, не се гарантира интегрираност. Компетенции в сферата на водите имат няколко министерства, общините и операторите, а това води до размиване на от­говорностите между отделните институции. Съществува недостатъчно стра­тегическо управление и координация между институциите. \n\tНяма работещ Висш консултативен съвет по водите според изиск­ванията на чл. 9, ал. 3 от Закона за водите. Драстичният случай „Перник“ освен че е криминален по характер, е и неоспорим факт за хаоса с прехвър­лени, отхвърлени и уж споделени отговорности. Контролът необяснимо липсва като ангажимент на собственика на ВиК дружеството.  Диспропорциите в разпределението на водните ресурси са значими и многоаспектни – те са по отношение не само на териториите и сезонността, но съществуват отклонения и на база годишен аспект. Постоянните промени “на парче” и “на крак” на нормативната база, как­то и смесване на отрасловите аспекти и подходи водят до противоречия, неяс­ноти и блокиране на реалното управление на ресурса. Години по-късно разбираме, че скрепената в Споразумението за парт­ньорство “водна реформа”, нейният замисъл и модел още тогава са били оп­ре­делени като “пилотен”, “експериментален” проект – тоест с пълното съз­нание, че няма аналог в нито един друг европейски модел на управление на водите.  Сега, когато става по драматичен начин ясно, че този модел се е про­­валил, искаме отговор от правителството на Бойко Борисов, който ръко­води държавата вече 10 години – защо публично не сте обявили, че залагаме на един експериментален модел на управление на водите по системата „проба - грешка“ и кой сега ще поеме отговорността за провалите? Избраният модел на реформа води до изключително забавяне и неус­вояване на средства – водни асоциации, прехвърляне на активи, размяна на договори, възлагания. \n\tХроничният финансов недостиг е основният показател на този сектор, което при наличието на остаряла, амортизирана, технически и морално деградирала инфраструктура се превръща в един от водещите негативни фактори на сектора. Вътрешните отраслови регулации и нормативи на ВиК, „Напоителни си­стеми“ и НЕК, утвърдени със съответните практики през годините, са в ко­ли­зия и са пречка за комплексното, ефективно, рационално и устойчиво уп­рав­ление на водите. Прекалено голям е броят на населените места, в които се въвежда че­сто сезонен воден режим, като краен резултат от всички горепосочени диспропорции в резултат на некомпетентно и корумпирано управление. 1. Политическа воля, ясно изразена и в Народното събрание, за решаване на проблемите с питейно-битовото водоснабдяване на населението, изразяваща се в трайни решения за: 2. Приемане и реализиране на законодателна програма, отразяваща управлението на сектора и структурирането му, финансиране и гарантиране на социално поносима цена. 3. Реализация на организационна структура. Предлагаме единна компания, осигуряваща стопанисването на многогодишните изравнители за питейни води и довеждаща инфраструктура, общински ВиК дружества. Всичко това - на базата на публичната общинска и държавна собственост на ВиК инфраструктурата. 4. Система за финансиране на сектора на база европейски и нацио­нал­ни средства, както и средства на дружествата. Формиране на пределни це­ни за всички видове СМР, в зависимост от условията. 5. Контрол при реализация на инвестициите. Ежегодно отчитане на изпълнени СМР и отразяването им върху качеството на услугите. 6.  МРРБ да информира публично за прогнозните социално поносими цени, определени от фирмите в прединвестиционните проучвания за регио­ни­те, както и утвърдените, и настъпилите в тях промени. 7. Установяване собствеността на всички язовири. 8. Проверка на изразходването на предоставения на „Държавна кон­солидационна компания“ ЕАД – София ресурс от половин милиард лева и гаранции, че средствата ще бъдат използвани единствено за целта, за която са отпуснати, а именно – ремонт и реконструкция на язовири.  Българите плащат най-големи разходи за управление на отпа­дъците спрямо другите страни от региона при ниска ефективност и при щети за околната среда, и то без да събираме кумулативно плащанията по различните потоци отпадъци.  Българските граждани плащат повече на глава от населението от жи­телите на Белгия, Англия или Нидерландия за почистване на пло­щи­те за обществено ползване. Въпреки че заплатите и осигуровките тук са зна­чително по-ниски, те съставляват близо 60% от общите разходи за по­чистване на тези места.7 Българските граждани несправедливо плащат няколко пъти за един и същ отпадък поради дефектите на системата и неефективния процес. Веднъж плащаме такса смет. Втори път – продуктови такси. Трети път се инвестират средства от ЕС, в които общините/държавата имат и самоучастие. За дей­ности по управление на отпадъците се отделят и средства от предприятие за управление на дейностите по опазване на околната среда (ПУДООС).  Без да се губи от качество на услугите, минимални оптимизации биха спестили на българите близо 30% от сегашните разходи или над 138 млн. лв. годишно разходи за управление на битовите отпадъци по данни на Све­товната банка.  Гешев послуша Борисов. Прокуратурата започна проверка на боклука  Сериозни разминавания в данните за пуснатите на пазара масово раз­пространени отпадъци, отчетените рециклирани отпадъци от опаковки и ре­ално пуснатите на пазара опаковки говорят за мащабен „сив“ сектор, липса на контрол и рискове за околната среда. В България, противно на устано­вената европейска практика, разходите за събиране и транспортиране на отпадъци нарастват толкова повече, колкото по-голяма е общината. В Европа се наблюдава точно обратна пропорционалност. У нас отпадъците се смес­ват, а след това се сепарират, вместо да се разделят ефективно при самия източник. МОСВ отказва достъп до информация на журналисти, НПО и бран­шови организации и крие упорито данни за състоянието на околната среда, заради което е ответник по множество съдебни дела. Всъщност при­кри­ването на данни, свързани с околната среда, цели прикриване на крупни икономически интереси, свързани с управлението на отпадъци в България. Аномалиите в управлението на отпадъците се дължат на ико­но­мически интереси, които не биха се реализирали без протекция от властта на най-високо ниво.  Организациите по оползотворяване на опаковки, гуми и масла, които нямат право да разпределят дивидент, а би трябвало да се грижат единствено за рециклиране на масово разпространени отпадъци, генерират огромни парични потоци от такси, които се разходват непрозрачно.  Данните, с които разполагаме, доказват това. Според анализа на браншовите организации и Светов­ната банка8 количествата опаковки, пуснати на пазара, които МОСВ отчита по данни от оползотворяващите организации на отпадъци (ООО), са значително по-ниски от реално пус­на­ти­те на пазара опаковки според анализ на браншовите организации и Светов­ната банка. Заради неефективната система, която разделя отпадъка не при неговия източник, отпадъци от опаковки попадат в общия поток битов отпадък и така гражданите и българските общини заплащат два пъти един и същ отпадък. Компетентните органи прикриват действителното положение в системата. До 2020 г. целите за рециклиране значително се повишават, методиката на изчисляване на такса смет се променя радикално и преминава към запла­ща­не според количеството изхвърлен отпадък, а управляващите са неподгот­вени за предизвикателствата, които тези обстоятелства предпоставят. Към момента само 10-15% от теглото на рециклируемите отпадъци действително се рециклират. До 2020 г. 50% от теглото на отпадъците от домакинствата трябва да бъдат рециклирани, което означава, че България е с близо 40% под целта. Промяната в изчисляването на такса смет, съчетана със социалния статус на населението, ще подтикне мнозина да изхвърлят и изгарят нерегламентирано боклук под натиска на повишените разходи за смет. В почти всички населени места на страната в момента същест­вуват нерегламентирани сметища. С въвеждането на новата методика и при отсъствието на реформа в сектора този проблем ще се задълбочи.  Въпреки че правителството преполови мандата си, дотук няма никакви индикации, че реформи в сектора ще бъдат извършени, икономиката ще по­лу­чава качествени суровини, а гражданите ще живеят в чиста и здравословна околна среда. Между 2012 и 2016 г. България е похарчила средно 0.62% на годи­на от БВП за управление на отпадъците - най-високото ниво на разходи в ЕС. Харчим два пъти повече от Румъния и балтийските републики.  \n\tДруга сериозна аномалия е огромното количество отпадъци, гене­ри­рано на глава от населението. Макар българите да са най-бедните жители на Европа, те генерират двойни количества боклук спрямо Румъния и други съ­поставими страни. Практиката в Европа показва, че колкото по-богато е на­се­лението на една страна, толкова повече отпадък изхвърля (на глава от на­селението). Статистиката показва необясними данни - българите изхвърлят повече от значително по-богати страни. Това говори за т.нар. рециклиране на хартия. През 2015 г. България статистически изпреварва държави като Финлан­дия, Обединеното кралство и Люксембург в рециклирането на отпадъци от опаковки. Не е необходима особена експертиза при анализа на тези данни, за да разберем, че нещо в тях е фалшиво. През 2016 г. разходите за управление на отпадъците в България въз­ли­зат на 1,6% от общите държавни разходи и 7,9% от разходите на местното управление - най-висок дял в сравнение със страните от региона. Само 15% от общите количества битови отпадъци се рециклират и тези 15% се отнасят само за хартия, пластмаса, метал и стъкло.  Икономиката днес се променя по-бързо от всякога. Наложени санкции между държави и търговски войни обръщат пазарите. Това води до отлив на търсенето на определени суровини и отпадъци. Хар­тия­та например от търсен отпадък с висока цена се превърна в иконо­мически неизгоден за рециклиране такъв. Поради ниския интерес хартията вече масово се изгаря нерегламентирано.  Прокуратурата с избрани доказателства за Нено Димов (ДОКУМЕНТИ) Когато в рециклирането на даден отпадък няма икономическа логика, на помощ идват продуктови такси, които целят да покрият разходите по рециклиране. Целта е отпадъците да не се изгарят или третират във вреда на околната среда и здравето на хората, а да се рециклират и оползотворяват. У нас функционират организации по оползотворяване на гуми и масла. Когато се закупят нови гуми или масла, в тяхната цена е калкулирана таксата за рециклиране на отпадъците. Според отчетите организациите изпълняват свои­те цели и генерират десетки милиони приходи от продуктови такси.  На практика обаче у нас гуми и масла се изгарят масово. Тъй като събраните такси не достигат до фирмите за рециклиране, отпадъците се тре­ти­рат във вреда на околната среда. В една гума средно има между 0,50 и 1 лв. метал. Поради ниския социален статус на населението гуми масово се горят, а отработени масла се ползват за отопление и дори гориво за стари дизелови автомобили. Компетентните органи не упражняват необходимия контрол поради ог­ром­ните икономически интереси, които биха пострадали. Известно призна­ние, че рециклирането е „по документи“ е предложението на управляващите да се въведе наказателна отговорност за нерегламентирано изгаряне на гуми и масла. Подобна мярка, тя не би била необходима, ако систе­ми­те за рециклиране функционираха така, както изглеждат в отчетите на орга­ни­за­циите по оползотворяване.  Причините за замърсяване на околната среда са следствие на нефунк­циониращи колективни системи за рециклиране на масово разпространени отпадъци, като опаковки, гуми и масла, и крупните интереси в събирането на продуктовите такси за тези отпадъци. Рециклирането „на хартия“ води до „сив“ сектор и мрежи от „кухи“ фирми, които генерират фалшив произход на отпадъци, изпълняват цели на организациите по оползотворяване, усвояват неправомерно паричен ресурс. Властта умишлено прикрива информация за усвоените средства от тези организации и за действителните нива на рециклиране и оползотворяване на отпадъците. Системата обаче не може да функционира „на тъмно“ за едно, а да бъде прозрачна за друго. Именно тази слабост на българската система се оказва изключително благоприятна среда за криминалния внос на боклук от Европа и трети страни.  От нормативна гледна точка регулаторни режими осигуряват монопол на организациите по оползотворяване на някои масово разпространени отпа­дъци. Такъв пример са организациите за опаковки. За да получи разрешение, такава организация трябва да има предварителни договори с поне 10 общини, които имат най-малко 500 000 жители. Така малкият и средният бизнес е на­пъл­но изключен от процесите по управление на отпадъци от опаковки, тъй като общините са длъжни и вече имат сключени договори за разделно съби­ране. Пазарът е поделен между текущите играчи и нови по нормативни при­чини са ограничени. Това концентрира огромни парични потоци от събра­ните такси в ръцете на няколко субекта. Именно интересът към този паричен ресурс стои в основата проблемите на управлението на отпадъците. Прегледът на законодателната дейност на управляващото мнозинство в сферата на околната среда и водите води към категоричен извод: законода­телните инициативи на управляващите в сферата на околната среда са в корпоративен интерес.  Всички проблеми в превантивния, текущия и последващ контрол, непрозрачното функциониране на системата в България, както и упоритите опити на властта да укриват информация от обществото, причиниха щети на различните компоненти на околната среда и доведоха до публични скандали. През 2018 г. италианските власти анулират нотификация за 9000 отпадък. Смесените битови отпадъци са предназначени за България. След то­ва издават нова нотификация и боклукът е превозен от Италия до приста­нище Констанца, Румъния а след това до Свищов. През 2020 г. е „открит“ от българските власти в Плевен. В доставката според публикации на раз­след­ващи журналисти от България и Румъния два клана на италианската мафия имат връзка с доставения боклук. Според разследващите журналисти ста­ва дума за смесени битови отпадъци от 1994 г. Според журналистите част от боклука, събиран от фирми, близки до италианската мафия, не се рецик­лира, а се депонира и изгаря в нерегламентирани сметища в т.нар. Триъгълник на смъртта, район между градовете Асера, Нора и Марилиано. В този район са регистрирани силно завишени показатели на ракови заболявания вследствие на замърсяването.  На въпроси, отправени от БСП към министъра на околната среда и водите Нено Димов, има ли информация от италианските власти министърът отговоря: „До този момент в МОСВ не е постъпвало заявление за съгласие за превоз с жп транспорт на подобен вид отпадъци и съответно не е давано раз­ре­шение. В качеството си на компетентен орган МОСВ досега не е уведо­мя­вано от италианските компетентни органи за задържане на незаконен превоз, предназначен за България.” Ако Нено Димов не беше давал вода на фирми, Перник нямаше да е на режим Контролът и на ниво регионални органи е изключително занижен. Само една фирма (от многото), свързвана с български енергиен бос, получава разрешение от РИОСВ – Стара Загора, за складиране на 1,6 млн. т отпадъци на площадка от 52 дка в зем­лището на с. Обручище. Именно по това журна­листическо раз­следване е отк­азан достъп до информация по реда на ЗДОИ на жур­на­листите за фир­мите, които внасят боклук. По-късно решението е отменено от МОСВ. Такива казуси има в Перник - ТЕЦ – Република и ТЕЦ – Бобов Дол; в при­добилия скандална известност ТЕЦ – Брикел в Гълъбово и в ТЕЦ – Сли­вен. Всички тези централи под една или друга форма изгарят отпадъци – с ком­­­плексно разрешително или като експериментално горене, част от тях, без да са преминали процедура по оценка на въздействието на околната среда (ОВОС). По наши данни, компетентните органи издават разрешителни само „на хартия“ и никога не са вземали проби за реалната морфология на изга­ряните отпадъци. Следователно никой не знае какво е отделено от комините на ТЕЦ-овете. При изгарянето на модифицирано гориво (РДФ) се отделят множество съе­динения като въглеродни окиси, хлороводород, серен двуокис и др., в зависимост от морфологията на горивото. Образуват се токсични метални съединения на базата на арсен, олово, хром, никел, кадмий, отделят се и кан­церогенните бензоли, феноли, диоксини, фурани. Топлоцентралите, които са дестинация за вносните отпадъци, не са пригодени да пречистват тези токси­ни. Нужни са значителни инвестиции, каквито към момента липсват на пове­чето места. Наред с различни растителни и дървесни отпадъци \"Топлофикация – Сли­вен\" има разрешение да изгаря и \"материали, негодни за консумация или пре­ра­ботване\". През 2016 г. РИОСВ – Стара Загора, излиза с решение, че трябва да се изготви ОВОС. Инвеститорът оттегля инвестиционното предло­же­ние. Само няколко месеца по-късно е подадено ново предложение, за кое­то екоинспекцията решава, че оценка вече не е необходима. Различно стано­вище е дала и Регионалната здравна инспекция, която при първото предло­жение заключва, че е необходима оценка, за да се изясни какви емисии ще се от­делят при работата на инсталацията. Три месеца по-късно мнението й вече е, че здравен риск няма. Друг факт - ТЕЦ Брикел стартира изгаряне на отпадъци без ОВОС.  Редица екологични организации се противопоставят на тази практика, за съжаление без резултат. Противоречивите решения, които вземат компетентните органи, меж­дународните скандали с вноса на боклук с неясна морфология оставят съмне­ние, че българските управници у нас умишлено разпъват чадър над крупни интереси в енергетиката с цената на здравето на хората и чистата околна среда у нас. Властта прикрива информация кой, колко и какъв боклук внася в Бъл­гария. Инсталации за изгаряне на боклук получават разрешение за това без оценка на въздействието на околната среда. Решенията се вземат само на база документи, без реални данни за морфологията на използваните отпа­дъци/РДФ и без да се замерват отделените вредни вещества след процеса по изгаряне. Критични за околната среда дейности по управление на отпадъците не се контролират от властта. „Сивият“ сектор и протекциите на властта над определени енергийни и корпоративни интереси създават благоприятна сре­да за трансгранични престъпни организации.  Вредите не са само за околната среда и здравето на населението. Ин­дуст­рията губи ценни суровини, населението плаща високи разходи при ниска ефективност. Всичко това води до социални проблеми и в крайна смет­ка - нисък жизнен стандарт на населението. Управляващите не успяха да се справят с нито един проблем в системата на управление на отпадъците до момента. 1. Пълна прозрачност и отчетност в управлението на отпадъци у нас. Публичен регистър с информация за всички издадени нотификации за внос на отпадъци. Проверки не само по документи, а чрез проби на реалната морфология на отпадъка. Публична информация за неговата крайна дести­нация, както и за всички лица ангажирани в процесите по неговия внос, съ­хра­нение и преработка, да станат публично достъпни в електронния регистър. В момента са очевидни груби разминавания между данните на раз­лич­ните министерства/организации и това не позволява адекватен инсти­туционален и обществен контрол. 2 Въвеждане на банкови гаранции за всички дейности с отпадъци, включително превоз, внос/износ на отпадъци. В момента банкови гаранции се заплащат от ООО и лицата по чл.35 ЗУО. За търговци, брокери, превоз на отпадъци банкови гаранции няма. Това позволява „кухи“ фирми да търгуват с отпадъци и да избегнат отговорност в последствие.  3. Оптимизиране на данъчните режими в управлението на отпадъците, което да сведе до минимум „сивия“ сектор, който криминалният контингент използва за логистика при нерегламентиран внос на отпадъци. ДДС режи­мите трябва да бъдат еднакви за домакинства, бизнес и общини.  Нено Димов е задържан за 24 часа В България освен неправилен режим на облагане с ДДС, съществуват допълнителни дефектни данъчни режими. При предаване на отпадъци за рецик­лиране държавата налага и 10% данък на гражданите. Освен това гражданите извършват всички сделки с отпадъци на стойност над 100 лева по банков път. ДДС, 10% данък и банковото разплащане правят сделките с фи­зически лица неизгодни. Много по-лек е режимът за юридически лица.  Тъй като маржовете на печалба в рециклиращия сектор са ниски, да­нъчната политика на България създава условия за „сив“ сектор и демотивира населението да рециклира. Мрежи от „кухи“ фирми генерират произход на отпадъци, а сделките с физически лица се отчитат като сделки между търговци заради данъчните режими. От друга страна, „светлият“ бизнес и населението са демотивирани да рециклират отпадъци с произход от бита поради цитираната данъчна система.  Стандартите на кръговата икономика и добрите практики в ЕС насоч­ват към стимулиране на рециклирането на отпадъци от населението и облек­чения в тази посока. 4. Реформа в управлението на отпадъците у нас. Въвеждане на системи за разделно събиране на отпадъци при техния източник чрез депозитни системи и финансов стимул, които ще направят нерегламентираното изхвърляне, изгаряне и третиране на отпадъците икономически неизгодно. Разделянето при източника ще минимизира смесването на потоците отпа­дъци а оттам - и несправедливото положение да заплащаме по няколко пъти един и същ отпадък. В тази посока са и добрите практики в ЕС. При такъв модел последващото сепариране ще има значително по-добър ефект и нисък разход. При адекватна реформа на системата България ще произвежда РДФ с по-високо качество и калоричност. При добър текущ контрол на неговата морфология той безопасно може да служи за гориво на обекти, които са на­правили необходимите инвестиции за неговото третиране. Вносът на боклук ще бъде неизгоден. 5. Пълна прозрачност и отчетност на общинските и държавните раз­хо­ди по управление на отпадъците, за да могат да се сравняват данните от съпо­ста­вими общини и да се идентифицират своевременно аномалиите в си­сте­мата. По данни на Световната банка, без да се губи от качеството на услу­гите, минимални оптимизации биха спестили на българите близо 30% от сегашните разходи или над 138 млн. лв. годишно разходи за управление на битовите отпадъци. 6. Стимулиране на малките и родни предприятия в управлението на от­па­дъците. В момента системата регулативно изключва от процесите малките и средните предприятия. Пример в тази посока са изискванията към ООО (сключени договори с 10 общини с общо население над 500 хил. души). Не съществува никаква логика защо малки предприятия да не могат да извърш­ват такива дейности в общини с 30 000 или 40 000 души. Тъй като общините са длъжни по закон да сключат договори с ОП, такива вече са подписани. Този подход, утвърден от управляващите, създава изкуствени моно­поли и картели, замърсява околната среда, намалява количествата събран от­падък, респективно намалява потокът суровини към преработващите предприятия.  7. Оптимизация на дейностите по управление на отпадъците с цел намаляване разходи на българските граждани.  8. Забрана за внос на отпадъци от страни, извън Европейския съюз до отстраняване на всички слабости на сегашния митнически контрол върху тази дейност.  За проблемите с чистотата на атмосферния въздух управляващите са наясно от години.  През 2017 г. България бе осъдена от Съда на Европейския съюз заради качеството на атмосферния въздух.  1.    В условията на два основни национални стратегически документа - На­цио­нална програма за подобряване качеството на атмосферния въздух 2018-2024 г. и Национална програма за контрол на замърсяването на въздуха, отчитаме съществени пропуски в идентифициране на източниците на замърсяване. 2.    Идентифицирани са мерки, прилагането на които невинаги са об­вързани със социалната им поносимост и приложимост. Замърсяването с фини прахови частици (ФПЧ) идва по две основни линии: битово отопление и транспорт. Транспортът замърсява с ФПЧ не само чрез отработени газове. Дви­жението на МПС вдига прах. Българските градове не се почистват добре. Въпреки че нашите граждани плащат най-високи разходи в Европа за по­чист­ването на обществени места, е очевиден факт, че градската среда е за­прашена и това допълнително влошава показателите на атмосферния въздух.  През 2018 г. управляващите промениха данъчната политика. Тогава БСП предупреди, че увеличаването на данъци без необходимия предва­рителен, текущ и последващ контрол няма да даде резултати. В София функционира един газ анализатор, който е дарение на КАТ. Безпрепятствено се регистрират технически неизправни МПС.  Последващият контрол е също толкова слаб. Голяма част от пунк­товете за годишни технически прегледи (ГТП) извършват дейност по доку­менти. В някои страни - членки на ЕС, със замърсен въздух автомобилите се санкционират, когато очевидно отделят вредни емисии, без да се измерват с газ анализатори. Извънредни мерки са взети дори в Румъния. У нас няма нито текущи глоби, нито нормативна база за налагане на такива. Всъщност липсват изобщо екологични норми при първа регистрация. Решението е контрол при първа регистрация, последващ контрол при ГТП, постоянен контрол на пътя и промени в нормативния ред, които да ги обезпечат. По отношение на замърсяването от битово отопление управляващите предприеха бюрократичен подход: наредба, която регламентира качеството на горивата – ограничаване съдържанието на сяра във въглищата и изиск­вания дървата за огрев да бъдат изсушени. За нарушителите не са предвидени санкции, а контролът е трудно­осъществим. Липсват стандарти и контрол за уредите за отопление на твърдо гори­во, които се пускат на пазара. Държавата трябва да насърчава екологичните уреди и да санкционира останалите. Но текущият контрол не само на българското производство, но и на вносните уреди, е нищожен.  Решението е във въвеждането на стандарти за уредите за отопление и стриктен контрол при вноса на такива.  Въведените мерки от правителството между 2017 и 2019 г. не дадоха резултат. В края на 2019 г. управляващите предложиха да се криминализира нерегламентираното горене на отпадъци - в момента се горят основно гуми, масла и кабели.  Любим похват на управляващите е да решават политически проблеми чрез засилване на наказателната репресия, прехвърляйки ги на полицията и про­куратурата. Това коства на Народното събрание 5 минути в залата, за да гла­суват промени в Наказателния кодекс - ход, който целеше по-скоро да създаде усещане в българите, че нещо се върши, отколкото да се постигне резултат.  И днес мръсен въздух в София - според общината умерено През 2019 г. започна подмяна на уредите на твърдо гориво за отоп­ление по ОП „Околна среда“. Целта на мярката бе да стимулира гражданите да използват по-екологични уреди. Правителството шумно прокламира мяр­ката, като една от основните в борбата със замърсения въздух. Изпълнението на програмата показа сериозни слабости в администрацията на правител­ството. Видно от докладите, публикувани на сайта на МОСВ, Горна Оряхо­вица е сред градовете с най-замърсен въздух. Въпреки това министерството лишава града от финансиране. Това стана повод за съдебни дела и забавяне на цялата програма. Конфликтът между местните управляващи и управ­ляващите на национално ниво лиши десетки хиляди от достъп до европейски средства, без никой да поеме отговорност. Макар и далеч от допустимите норми, правителството отчита на­маляване на замърсяването на атмосферния въздух. Официалните данни на МОСВ обаче са непълни, тъй като точките за измерване са недостатъчно на брой, а на много места важни компоненти на качеството на въздуха изобщо не се следят.  Замърсяванията със серен оксид са особено опасни за здравето на хората. Текущи и средноденонощно замърсявания се отчитат в София, Ру­­се, Перник – център, Гълъбово, Димитровград, Раковски, Сливен и др. Защо замърсяванията със серен оксид се забелязват на места с ТЕЦ, ре­спек­тивно там, където се изгарят и отпадъци?! Замърсяванията с фини прахови частици според управляващите нама­ляват, но от друга страна, последните данни (2018 г.) показват, че не се измерват адекватно.9 По-едрите и по-малко опасни ФПЧ с размер 10 микрона се замерват на 47 ло­кации в България. При допустими дневни норми от 50 мкг/куб.м и годишни от 40 мкг/куб.м се измерват превишавания от над 100 пъти годишно и стой­ности от над 250 мкг/куб. метър. Всички точки в урбанизирани територии в България отчитат недо­пустими стойности на замърсяване с ФПЧ 10. Песимистична е ситуацията с най-опасните частици – ФПЧ с размер 2,5 микрона. Въпреки че причиняват най-големи поражения на човешкия ор­га­низъм, частиците с диаметър 2,5 микрона се замерват само в 10 локации на те­риторията на страната. В най-проблемните населени места изобщо липсват. Мерките по опазване чистотата на въздуха следва да се обвържат със социалната им поносимост и приложимост, както и да се структурират като пре­вантивни, коригиращи и мерки за отстраняване на последици. 2. Основна слабост е липсата на регулация и правила в процеса на проектиране на битови, търговски и хотелски сгради по част отопление и вентилация (ОиВ). Към проекта по тази част следва да залегне задължително изискване за придружаващ модел за разпространение на емисиите, в за­висимост от предвиденото по проект отопление. От своя страна този модел да бъде обвързан с математическия модел на състоянието на качеството на атмосферния въздух (КАВ) на съответното населено място, ако попада в ра­йон с установено нарушено КАВ. 3. Част ОиВ на техническите проекти да се съгласува с районната инспекция по опазване на околната среда. 4. Подмяната на отоплителните инсталации да преминава през проце­дура за преценка необходимостта от ОВОС, като това да важи за инсталации над определена мощност. 5. Експлоатационното състояние на битовите горивни инсталации да пре­минават през годишен или периодичен технически преглед. 6. Управляващият орган на ОП „Околна среда“ обяви процедура за ди­ректно предоставяне на безвъзмездна финансова помощ по проект „Мерки за подобряване качеството на атмосферния въздух – първи етап“ към отделни общини - Благоевград, Бургас, Видин, Димитровград, Монтана, Смолян и Столична община. Това доведе до блокиране на средствата от програмата поради обжалването от община Горна Оряховица, която от дълго време е сред 20-те общини със силно влошено качество на въздуха. Справедливо е пара­лелно да се търсят финансови възможности от програмите за опазване на атмосферния въздух и за други общини със силно замърсен въздух, извън изброените по-горе. Столична община инсталира 22 сензора за чистотата на въздуха 7. Най-екологичното гориво – природният газ, се използва от едва от 100 439 битови клиенти по данни от КЕВР за 2018 г.10 , или между 2 и 3% от българските домакинства. И по този пока­зател България е на последно място в Европа, като едва 4% от природния газ се потребяват от домакинствата. \n\tНай-екологичното гориво – природният газ, се използва от едва от 100 439 битови клиенти, т.е. от незначителен процент от над 3 млн. бъл­гарски домакинства. По този пока­зател България все още е на дъното в Европа, съответно спестяването на въглеродни емисии е минимално на фона на общото замърсяване. Увеличението на броя на битовите клиенти е свързано с реализирането на програмата „Мерки за енергийна ефективност при крайните потребители на природен газ чрез газоразпределителните дружества в България “ (т.нар. проект Desiree Gas). Необходимо е да се интензифицира процесът на газификация на домакинствата. Провалът на политиката в областта на околната среда и водите е очеви­ден и неоспорим. Нямаме и никакво основание да считаме, че настоящото правителство има както волята, така и уменията за дълбоките промени, необходими за трайно решение на проблемите, свързани с опазването на околната среда. За периода на своето съществуване правителството „Бори­сов 3“ не е реализирало нито една реформа и очевидно е неспособно да се изправи пред сериозните предизвикателства на новото десетилетие. В този смисъл всяка минута, в която то остава на власт, е загуба на ценно време, през което България ще продължи да се обезлюдява, а тези, които все пак остават тук, ще са подложени на отровен въздух, замърсена вода и земя.  Затова ние предлагаме друг път. Освен конкретните мерки, вече изпи­сани по-горе в различните сектори, ще работим за цялостна реорганизация и създаването на „зелена икономика“.  Нашето общество следва да се обедини в усилията за намаляване на вредните емисии, а държавата да се ангажира да оси­гури улеснен достъп до нисковъглеродни технологии. Ние разглеждаме „зелената“ икономика като средство за устойчиво намаляване на бедността. Тя намалява значително екологич­ните рискове, като същевременно води до повишаване на социал­ната справедливост чрез подобряване на благосъстоя­нието на хората и спра­вед­ливото споделяне на тежестта и разходите по опазване на околната среда между икономическите субекти и гражданите. Въздухът, който дишаме, няма национални граници и за опазване на неговото добро качество е необходимо радикално преобразуване на иконо­миката и драстично намаление на въглеродните емисии и на замърсителите, при запазване на работните места. За съжаление в столицата и в десетки дру­ги български градове качеството на въздуха е лошо и милиони български граж­дани дишат въздух, замърсен с фини прахови частици (ФПЧ), което се отра­зява негативно на общественото здраве и на качеството на живот. Необ­ходима е активна държавна политика за модернизация и разширение на системите за контрол на качеството на въздуха (мониторинг) и целенасочено финансово подпомагане на общините при изпълнението на програмите за подо­бряване на качество на атмосферния въздух.  „Зелената“ икономика ще даде възможност за увеличаване на иконо­мическата активност в защитените райони.  В нашите виждания „зелена“ икономика е цялостна реорганизация на произ­вод­ството, пазара и потреблението, като приоритетът е на секторите: Специален акцент поставяме върху „зелени“ урбанизирани територии и „зелени“ сгради – като основен и неотменим критерий за модерна архи­тектура и строителство в защитените територии по „Натура 2000“, както и по бреговата ивица на Черно море и река Дунав. Ще насърчаваме биологичното земеделие, залесяването, ограничава­нето на източниците на замърсяване на въздуха, комплексното използване на водните ресурси и оползотворяването и рециклирането на отпадъците (вкл. строителни и индустриални), проектите за екоту­ризъм. : Да се разработят програми за съфинансиране и за улесняване на достъ­па до кредитиране на мощности за възобновяема и алтернативна енер­гия, включително и инсталации за добив на енергия от отпадъци, вместо нере­гла­ментираното им изгаряне и заравяне; Задължаване на индустрията с високи въглеродни емисии ежегодно да финансират залесителни и/или рекултивационни дейности и мероприятия; Разширяване на системата за контрол на качество на атмосферния въз­дух, като тя обхване първите 100 населени места с най-много жители и всички национални курорти; Държавно безвъзмездно финансово подпомагане на изпълнението на общинските програми за подобряване на качеството на атмосферния въздух, за сметка на 5 до 10% от преизпълнение на приходите в бюджета и/или бюджет­ните икономии за предходната година, но не по-малко от 100 млн. лв. годишно; Въвеждане на критерии за екологичните характеристики на земедел­ската земя (запазване на качеството на почвите и почвеното плодородие) при разпределяне на земеделските субсидии; \n\tОграничаване на всички мерки, превръщащи земеделската земя в спекулативен инвестиционен инструмент; Премахване на концесиите на плажовете; И пакетът \"Мобилност\" мърси въздуха според Борисов Забрана за добив на дървесина в държавните горски стопанства, кои­то не са изпълнили програмите за залесяване за предходната година. Държа­ва­та като собственик преимуществено самостоятелно да организира и извърш­­­ва санитарната и промишлената сеч, преработката на добитата дърве­си­на и залесяването в държавните гори чрез държавните горски предприятия, а частните ползватели купуват дървесината и/или продуктите от прерабо­тената дървесина; Преразглеждане на екологичните проекти върху горски и урбани­зирани територии с акцент върху залесяването; Развитие на пълния туристически потенциал на планините Витоша, Рила и Пирин при стриктно спазване на националните екологични стандарти. Ефективно управление на водите чрез разширяване на системата за контрол на качеството на водите и максимално комплексно използване на водните ресурси, при гарантиране на приоритета на ползване за питейно-би­тово водоснабдяване – да изместим фокуса от инсталациите за пречистване на отпадни води към инсталации за пречистване на питейни води;  Ефективно управление на отпадъците – предлагаме пакет от мерки за засилване на контрола и самоконтрола при рециклиране и оползотворяване на масовите потоци отпадъци (вкл. и строителните отпадъци) за изпълнение и надхвърляне на целите по рециклиране и оползотворяване. Стимулиране на бизнеса чрез разработване на критерии за „зелени“ обществени поръчки и предимства за тези, които осигуряват по-висока степен на рециклиране на строителните и другите масово разпространени отпадъци. Последователно и пълно въвеждане на подхода RRR (Reduce, Reuse, Recycle) – стимулиране на технологиите за постигане на край на отпадъка и разширяване на повторната им употреба и рециклиране и предотвратяване или максимално ограничаване генерирането на отпадъците. Време е разговорът за бъдещето на България, на нейните граждани и природа най-сетне да се проведе на най-високо експертно и полити­ческо ниво. Това не може да стане при управление на Борисов. Така успехът на настоящия вот на недоверие би могъл да означава не само край на едно вредно правителство, но и начало на нов тип политика на устойчиво развитие.  Перник с вода за 33 дни. БСП внася днес вот на недоверие към кабинета \"Воля\" решава дали да подкрепи вота на недоверие в сряда Вот на недоверие - \"вече дава резултати\" vs \"безотговорно поведение\" БСП внася вот на недоверие срещу правителството Отбиват води от \"Белмекен\" за Перник След Варна, хванаха незаконен италиански боклук и в Бургас Гешев послуша Борисов. Прокуратурата започна проверка на боклука  Прокуратурата с избрани доказателства за Нено Димов (ДОКУМЕНТИ) Ако Нено Димов не беше давал вода на фирми, Перник нямаше да е на режим Нено Димов е задържан за 24 часа И днес мръсен въздух в София - според общината умерено Столична община инсталира 22 сензора за чистотата на въздуха И пакетът \"Мобилност\" мърси въздуха според Борисов", "date": "2020.01.20", "title": "Четвърти вот на недоверие на кабинета \"Борисов 3\". Ето с какви мотиви"}
{"url": "https://clubz.bg/93203-putin_vnese_predlojeniqta_za_izmenenie_na_konstituciqta_v_parlamenta", "text": "Руският президент Владимир Путин внесе в парламента предложенията си за изменения в конституцията, по-малко от седмица след изненадващото си съобщение за реформа на политическата система, предадоха Франс прес и ТАСС, цитирани от БТА. \n\tПроектозаконът е публикуван в сайта на държавната Дума, долната камара на руския парламент. В него се предлагат редица мерки, например засилване на ролята на парламента при номинирането на премиера и ограничаването на президентските мандати на общо два вместо два поредни. \n\tДруга мярка предвижда учредяването на Държавен съвет от президента. Според текста този орган ще е натоварен с \"определянето на основните насоки на вътрешната и външната политиката на Руската федерация\". \n\tПредлага се също кандидатите за президент на Русия вече да имат 25 години пребиваване на територията на страната вместо сегашните 10. Запазва се изискването те да са на възраст най-малко 35 години. Те освен това не трябва никога да са имали гражданство на друга страна под каквато и да било форма, включително като постоянно пребиваващи. \n\tДруго предложение е кандидатурите на ръководителите на силовите ведомства да се издигат след консултации с горната камара на парламента, Съвета на федерацията. \n\tДържавната Дума ще разгледа внесения от президента законопроект за промени в конституцията на 23 януари, съобщи първият заместник-председател на долната камара на парламента Иван Мелников. \n\tМиналата седмица Владимир Путин изненадващо обяви по време на годишното си обръщение към парламента тези конституционни промени, а след речта му премиерът Дмитрий Медведев и правителството подадоха оставки. \n\tТази реформа съживи спекулациите за политическото бъдеще на Путин след края на настоящия му мандат през 2024 г., след който той вече няма право да се кандидатира отново за президент. Владимир Путин не е обсъждал публично бъдещето си след 2024 г., нито е одобрил свой приемник, но наблюдателите на руския политически живот са убедени, че той ще се стреми да запази влиянието си, отбелязва АФП.", "date": "2020.01.20", "title": "Путин внесе предложенията за изменение на конституцията в парламента"}
{"url": "https://clubz.bg/93197-socialnata_vojna_otvlichat_li_deca_v_norvegiq_video", "text": "Как работят страховитите норвежки социални служби, чиято дълга ръка се разпростря и до страховете на редица българи - че норвежкият модел ще се приложи и у нас и децата им ще бъдат отнети. Отвлича ли Барневернет деца, извлича ли ги от семействата? Как всъщност подхождат социалните служби на Осло - кога обръщат внимание на сигнал? Как постъпват когато грешат и какво следва от осъдителните решения на Европейския съд по правата на човека в Страсбург срещу страната. \"Децата на Норвегия\" e първата част от документалната поредица на журналистката Генка Шикерова \"Социалната война\", продуцирана от Трилогията опитва да даде отговори на всички тези въпроси, намерили отзвук и у нас чрез заиграване със страховете на хората.  ", "date": "2020.01.20", "title": "\"Социалната война\". Отвличат ли деца в Норвегия? (ВИДЕО) "}
{"url": "https://clubz.bg/93195-mvf_poniji_prognozata_si_za_rastej_na_globalnata_ikonomika", "text": "Международният валутен фонд (МВФ) очаква по-слаб растеж на световната икономика и за 2020-а, и за 2021 година заради \"лошите изненади\" в нововъзникващите пазарни икономики като Индия, и заради трайните геополитически рискове, предаде Франс прес, цитирана от БТА. Световната икономика ще нарасне с 3,3 на сто през 2020 година и с 3,4 на сто през 2021 година, което е понижение съответно с 0,1 пункт и 0,2 пункта в сравнение с прогнозите на Фонда от октомври. Тези резултати обаче са по-добри от миналогодишния, когато темпът на растежа спадна до най-ниското си равнище от кризата. При все това възстановяването продължава да е вяла, резюмираха експертите на Фонда. Те подчертават, че спадът в прогнозите се дължи най-вече на преразгледаните надолу данни за растежа на Индия до 5,8 на сто или с 1,2 пункта по-малко. Гърция получи зелена светлина за предварително погасяване на част от дълга си към МВФ Официално: Кристалина Георгиева е управляващ директор на МВФ Междувременно управляващият директор на МВФ - българката Кристалина Георгиева, заяви, че глобалната икономика е изправена пред риск от ново повтаряне на периода, известен като Голямата депресия. Според нея финансовият сектор е сериозно разклатен и той застрашава стабилността на международно ниво.  По време на своя реч на в института \"Питърсън\" във Вашингтон Георгиева за пореден път изтъкна неравенството като основно предизвикателство пред света, като даде пример с Великобритания. Официално: Кристалина Георгиева е управляващ директор на МВФ", "date": "2020.01.20", "title": "МВФ понижи прогнозата си за растеж на глобалната икономика"}
{"url": "https://clubz.bg/93198-tijnejdjyrkata_koko_gof_otnovo_pobedi_vinys_uilqms", "text": "Коко Гоф победи Винъс Уилямс със 7:6(5), 6:3 в най-интересния мач от първия кръг на Откритото първенство по тенис при жените. Това е втора поредна победа на 15-годишната тийнейджърка над ветеранката (39 г.), която тя определя за един от своите идоли в тениса. През миналата година Гоф привлече вниманието върху себе си на \"Уимбълдън\", а по пътя си се справи с Уилямс. Тогава тя отпадна от Симона Халеп на осминафинал. Победа с обрат за Григор на старта в Мелбърн (СНИМКИ) Шампионът при мъжете Новак Джокович тръгна победно - 3:1 (7:6(5), 6:2, 2:6, 6:1) над германеца Ян-Ленард Щруф, който не се даде без битка. Това е победа №900 за Новак в ATP тура. Сърбинът има седем титли в Мелбърн, а сега ще опита да грабне 17-ия си голям трофей от Шлема. Стефанос Циципас мина без проблеми през италианеца Салваторе Карузо - 6:0, 6:2, 6:3. В един от равностойните сблъците (само като прогнози) американецът Сам Куери преодоля 25-ия в схемата хърватин Борна Чорич - 6:3, 6:4, 6:4. По-рано днес отпадна и друг поставен - Данис Шаповалов (Канада).", "date": "2020.01.20", "title": "Тийнейджърката Коко Гоф отново победи Винъс Уилямс"}
{"url": "https://clubz.bg/93187-iran_zaplashi_da_izleze_ot_dogovora_za_nerazprostranenie_na_qdrenite_oryjiq", "text": "Иран заплаши днес, че може да излезе от Договора за неразпространение на ядрените оръжия. Външният министър Мохамад Джавад Зариф каза, че това може да бъде следващата стъпка на Техеран, след като той вече е приключил с намаляването на изпълнението на ангажиментите си по сделката със световните сили за ограничаване на ядрената му програма от 2015 г. Президентът Доналд Тръмп изтегли САЩ от тази сделка, известна още като Съвместен всеобхватен план за действие (СВПД), през 2018 г. и възобнови американските санкции спрямо Иран. Той отговори с постепенно нарастващи нарушения на ограниченията в обогатяването на уран и използването на ядрените си инсталации. Той визира решението на Великобритания, Германия и Франция да задействат механизъм за решаване на спорове в рамките на СВПД, който може да доведе до отнасяне на въпроса до Съвета за сигурност на ООН, който да възобнови международните санкции срещу Иран в целостта им отпреди 2015 г. Това би било тежък удар за икономиката на страната, вече потънала в остра криза, предизвикваща масово недоволство и протести.", "date": "2020.01.20", "title": "Иран заплаши да излезе от Договора за неразпространение на ядрените оръжия"}
{"url": "https://clubz.bg/93193-wizz_air_s_poleti_sofiq_sankt_peterburg_ot_yuli", "text": "Нискотарифният авиопревозвач Wizz Air ще лети директно между София и Санкт Петербург в Русия. Полетите ще са 3 пъти седмично - във вторник, четвъртък и събота - и в двете посоки. Първият полет е на 2 юли. Най-ниската цена, на която към момента може да се резервира билет онлайн, е 95,99 лв. в едната посока. Това е цена в най-евтината категория -  Basic - позволяваща пътуване само с малка чанта на борда на самолета и без повече багаж. За ръчен куфар или чекиран багаж се дължат допълнителни такси, както при всички други полети на превозвача. Вече могат да бъдат резервивани пътувания до края на октомври месец, става ясно от сайта на авиокомпанията. Към момента пряка въздушна връзка между София и т.нар. културна столица на Русия няма.  Директният полет трае малко повече от 3 часа по разписание. През декември миналата година стана ясно, че до Санкт Петербург вече ще могат да летят и нискотарифни компании.  От Wizz Air припомнят, че за пътуване до Санкт Петербург е необходима електронна виза - тя е безплатна и е валидна за 30 дни, като разрешената продължителност на престой в града и в Ленинградска област е до 8 дни. Заявленията за визи следва да бъдат подадени онлайн най-малко 4 дни преди планираната дата на посещение. С добавянето на маршрута до Санкт Петербург пряко достъпните дестинации с директен полет от София стават 32 в общо 17 държави. Извън Европа компанията лети до Израел и Дубай. ", "date": "2020.01.20", "title": "Wizz Air с полети София - Санкт Петербург от юли"}
{"url": "https://clubz.bg/93192-falshificiraha_li_i_qvorov_snimki", "text": "Новооткритите документи, приписвани на Пейо Яворов, вероятно са фалшификати, заяви пред   Станислав Станилов, директор на Държавния архив в Хасково. Историкът архивист е изучавал именно периода, към който са отнесени документите в находката. Опитът му с изследване на архивни материали сочи, че в случая става дума за манипулация и подправяне. Откриха непознати стихове на Яворов Няколко основни аргумента подкрепят това твърдение, смята Станилов. Най-същественият от тях е почеркът на Яворов, който е много различен от познатия. Яворов е бил телеграфист, което изисква точна ръка. Писмата, писани след като се самопрострелва в главата, които отдавна са известни на литературоведите, имат същия почерк като писмата от ранните му години. В новооткритите документи обаче с просто око се вижда разликата не само в почерка, но и в подписа. Има отдавна известни бележки на Яворов от същата дата, отметки в собствения му бележник, които са запазени в архивите. Почеркът на тях (а те са писани в рамките на една седмица) също е коренно различен. Съмнение будят и адресите на пликовете. По това време София е голям град с улици и номерация. Адресирането от типа „на село за дядо“ е абсолютно невъзможно, твърди г-н Станилов. Проблем е и историческият бекграунд. Един от най-впечатляващите „нови“ документи е свързан с операцията по покръстване на българомохамеданите в Родопите. Но в архивите тя е с точно датиране – стартира цял месец след датата на яворовото писмо. Няма как поетът да критикува събития, които още не са започнали, добавя г-н Станилов. БПЦ започва сондажи за процеса на християнизиране едва след 20 ноември 1912-а. Чак в началото на декември започва прекръщаването. Освен това датата на писмото до Тодор Александров сочи, че Яворов му пише в София, докато войводата е вече 4 месеца в Македония, което е известно на всички във ВМРО, включително и на поета-четник. Твърди се, че писмото е минало в този вид през две цензурни комисии. Едната от тях била в Скопие. Дори географската логика е объркана – пътят от Неврокоп за София не минава през Скопие. Отрязъкът от знаме в рамка също буди съмнения, защото подписите са едновременно под рамката и над нея, твърди архивистът. Според него авторитетът на доц. Милкана Бошнакова като експерт е безспорен. Станислав Станилов си обяснява факта, че тя е потвърдила автентичността на документите, с така наречената „колекционерска слепота“ – когато много искаш да откриеш нещо, ти се струва, че си го открил. Може би и времето за анализ не е било достатъчно. Родолюбието на Яворов Разликата между експертна справка и експертиза е голяма, заяви г-н Станилов. От показаните по телевизията документи той смята, че доц. Бошнакова е сложила подписа си под „експертна справка“, която е по-скоро описание на намереното, а не доказателство за оригиналността му. Източници на „Площад Славейков“, пожелали анонимност, потвърдиха, че вече тече полицейско разследване на случая, което засега не се огласява. Съмненията били, че става дума за измама, в която е замесена същата група, която стои в дъното на скандала с фалшифицираните картини в галерия „Структура“.   Закриват изложбата с фалшификатите в галерия \"Структура\" Родолюбието на Яворов Закриват изложбата с фалшификатите в галерия \"Структура\"", "date": "2020.01.20", "title": "Фалшифицираха ли и Яворов? (СНИМКИ)"}
{"url": "https://clubz.bg/93182-es_obsyjda_da_prati_li_vojski_v_libiq", "text": "Съвет „Външни работи“ на ЕС ще обсъди днес възможността за изпращане на войски в Либия след взетите вчера решения на конференцията в Берлин. Това заяви днес преди началото на заседанието на Съвета върховният представител на Съюза за външната политика Жозеп Борел. От българска страна участва външният министър Екатерина Захариева. Борел обяви, че вчера е бил добър ден и че са били създадени добри условия за постигането на политическо решение в Либия. Според дипломат номер 1 на Европа външните министри от ЕС разполагат с няколко възможности, за да помогнат на арабската страна. Но за да има действителен напредък, спазването на оръжейното ембарго и на постигнатото прекратяване на огъня трябва да се следи постоянно. Оръжейно ембарго за Либия Същевременно късно снощи, след края на конференцията в Берлин, бе разпространено съвместно   на Борел и председателката на ЕК Урсула фон дер Лайен. Европа подкрепя единството, суверенитета и териториалната цялост на Либия в интерес на регионалната стабилност и благоденствие. В Берлин е направена първата стъпка, но има още да се свърши много работа, обобщава документът.", "date": "2020.01.20", "title": "ЕС обсъжда да прати ли войски в Либия"}
{"url": "https://clubz.bg/93188-petima_se_svariha_do_smyrt_v_ruski_hotel", "text": "Петима души, сред които и дете, загинаха в руския град Перм, след като тръба за гореща вода експлодира и наводни хотелска стая с вряща вода, която се намирала в мазето на сградата, предаде Ройтерс. Разследва се дали причината за инцидента не е престъпна небрежност. Избухналата тръба се използва от 1962 г. и се е чупила в миналото, споделиха източници на РИА Новости. Поне трима са приети в болница заради изгаряния след инцидента в \"Мини Хотел Карамел\", обяви местен следовател. Срути се хотел на Георги Гергов. Един работник загина, трима са затрупани (обновена) Докторът Андрей Бабиков, който полага грижи за ранените, заяви, че 33-годишна жена има изгаряния на 35 процента от тялото си. Двама други мъже, които са на 28 и 35-годишна възраст, са в стабилно състояние.", "date": "2020.01.20", "title": "Петима се свариха до смърт в руски хотел"}
{"url": "https://clubz.bg/93183-es_vse_pak_shte_oblaga_digitalnite_giganti", "text": "Европейският съюз ще въведе данък за дигиталните гиганти като Гугъл (Google) и Амазон (Amazon), ако страните членки на Организацията за икономическо сътрудничество и развитие (ОИСР) не успеят да постигнат консенсус, заяви европейският комисар за вътрешния пазар Тиери Бретон, цитиран от Ройтерс, предава БТА. Бретон подчерта, че ако не се постигне споразумение, проблемът ще бъде разгледан на равнище Европейска комисия. ЕС ще вземе ответни мерки, ако Вашингтон увеличи митата за вноса на френски стоки, както заплаши президентът Доналд Тръмп, допълни еврокомисарят. Идеята за облагане на мултинационалните гиганти разделя САЩ и европейските страни, особено Франция, която си навлече гнева на Вашингтон, въвеждайки собствен данък. Облагането на големите дигитални компании ще бъде обсъдено утре от американския държавен глава и председателката на Европейската комисия Урсула фон дер Лайен извън официалната програма на Световния икономически форум в Давос. И Италия ще облага дигиталните приходи на технологичните гиганти САЩ ще разследват френски данък върху дигиталните гиганти В интервю за телевизия Ел Се И френският министър на икономиката и финансите Брюно Льо Мер изрази надежда да бъде постигнато споразумение до сряда, 22 януари, предаде Франс прес. Той призна, че преговорите със САЩ за дигиталния данък са много трудни и все още не е постигнато споразумение за избягване на санкциите, които могат да бъдат обявени в сряда. В отговор на френския дигитален налог за големите интернет компании Вашингтон заплаши да въведе допълнителни мита до 100 процента за някои емблематични френски стоки на обща стойност 2,4 милиарда долара. Льо Мер обаче отговори, че няма да отстъпи и да намали въведената от 1 януари 2019 година ставка от 3 процента върху оборота на дигиталните гиганти във Франция.  Всеки знае, че глобалната корпоративна данъчна система трябва да се реформира, заяви днес в Ирландия главният изпълнителен директор на \"Епъл\" (Apple) Тим Кук, цитиран от Ройтерс. \n\tРастежът на интернет гигантите като \"Епъл\" кара Организацията за икономическо сътрудничество и развитие (ОИСР) да се стреми към глобална реформа на данъчните разпоредби във връзка с това къде трябва да се облагат с данък мултинационалните компании. \n\tОбсъжданата реформа е съсредоточена върху отчитането на печалбата на мултинационалните фирми в държавите с ниски данъци, като Ирландия, където са техните централи, а не там, където имат най-много клиенти. \n\tМисля логично всеки знае, че тя се нуждае от реформа, аз определено ще бъда посаденият човек, който ще каже, че сегашната система или миналата система бе перфектна. Изпълнен съм с надежда и съм оптимист, че те ОИСР ще открие нещо, каза Кук на събитие в Ирландия, където \"Епъл\" е една от най-големите международни компании. \"Епъл\" е един от най-големите международни работодатели в Ирландия с 6000 служители. Компанията и ирландското правителство обжалват в съда заповедта на ЕС \"Епъл\" да върне на Дъблин 13 милиарда евро заради данъчни облекчения. \n\tОбжалването на европейската решение започна през септември и може да продължи с години. \n\tАнгажиментът на \"Епъл\" към Ирландия, която е първата европейска държава, в която компанията започва да развива дейност през 1980 година, е непоклатим, заяви Кук. САЩ ще разследват френски данък върху дигиталните гиганти", "date": "2020.01.20", "title": "ЕС все пак ще облага дигиталните гиганти"}
{"url": "https://clubz.bg/93184-shefyt_na_bi_bi_si_napuska_posta", "text": "Генералният директор на Би Би Си Тони Хол напуска поста, след като седем години ръководеше британската обществена медия. Това съобщо   В изявление, в което обяви своята оставка, Хол заяви, че неговият наследник трябва да заеме поста преди междинния преглед на устава на Би Би Си - който регламентира финансирането на корпорацията и нейните задължения - през 2022 г. и добави, че това е било \"трудно решение\". Новината идва в критичен период за корпорацията, която понася критики от британски политици от всички страни и води юридически битки, свързани с равнопоставеност при заплщането. Също така медийната среда е все по-увредена от това, че дигиталните технологии подриват нейния традиционен модел. Председателят на борда на директорите Дейвид Клементи заяви, че до седмици ще бъде публикувана обявата за поста, като ще се търсят кандидати във и извън организацията. Той описа Хол като \"вдъхновяващ и креативен лидер\". Хол е работил в Би Би Си 28 години, като е оглавявал и Кралската опера малко преди през 2013 г. да оглави медията. По това време медията търсеше стабилност, след оставката на Джордж Ентуисъл след само 54 дни на поста. Хол е бил шеф на новините и текущите въпроси. Тои стана пер през 2010 г. В изявлението си Хол изтъква, че Би Би Си се нуждае от \"адаптиране, реформиране и лидерство\".", "date": "2020.01.20", "title": "Шефът на Би Би Си напуска поста"}
{"url": "https://clubz.bg/93186-bsp_vnese_vota_na_nedoverie_i_pita_za_nezavisimite_i_opozicionerite_volq_i_ataka", "text": "БСП внесе днес вече официално вота на недоверие на правителството на тема провал в политиките по околната среда и водите. Но самата левица не е обнадеждена, че той ще мине. Причината: за да съберат 121 гласа, социалистите се нуждаят и от гласовете на представящата се за опозиция \"Воля\", и от тези на независимите от \"Атака\". И двете формации обаче са доказали многократно, че подкрепят управлението, като и при този вот отказват да заявят еднозначно как ще гласуват. Това се разбра от думите на лидера на партията Корнелия Нинова на кратък брифинг в Народното събрание малко след внасянето на подписите за искания вот в деловодството.  И четвъртият вот на недоверие на кабинета \"Борисов\" - пред провал И постави под въпрос това \"колко независими са зависимите или обратно - колко зависими са станали вече\". Видя и \"договорки между \"Воля\" и управляващите,\" които текат от няколко дни и припомни досегашното поведение на депутатите на Марешки: По думите на Нинова вотът ще е и полезен: Както е известно, БСП проведе серия от консултации с парламентарните и с извънпарламентарни партии. Само от ДПС дадоха заявка, че ще гласуват за сваляне на правителството. \"Воля\" решава дали да подкрепи вота на недоверие в сряда От партията на Веселин Марешки дадоха да се разбере, че няма да направят това. Оттам първо обявиха, че искат да получат отговори на няколко въпроса: Ден по-късно пък допуснаха, че можело да подкрепят левицата, а на следващия обявиха, че ще решат в сряда - когато се очаква и същинското гласуване. От \"Атака\" решиха да кажат нещо по въпроса с прессъобщение в неделя. Като и те поставят въпроси, характерни за партията: Вот на недоверие - \"вече дава резултати\" vs \"безотговорно поведение\" Според Конституцията вотът на недоверие може да мине, ако е подкрепен от половината от всички народни представители, т.е. 121. В случая това може да се случи хипотетично само ако БСП и ДПС бъдат подкрепени и от \"Воля\", и от \"Атака\". Заедно ГЕРБ и \"Обединени патриоти\" имат 116 народни представители, а БСП и ДПС - 104. Групата на \"Воля\" се състои от 12 души. Независимите депутати пък са осем - шестима от които от \"Атака\". Двама от тях по традиция подкрепят управляващото мнозинство. Иначе \"Атака\", въпреки раздялата с НФСБ и ВМРО, все още има свой министър в правителството - министърът на икономиката Емил Караниколов. \"Воля\" решава дали да подкрепи вота на недоверие в сряда Вот на недоверие - \"вече дава резултати\" vs \"безотговорно поведение\"", "date": "2020.01.20", "title": "БСП внесе вота на недоверие и пита за независимите и \"опозиционерите\" Воля и Атака"}
{"url": "https://clubz.bg/93185-izsledvane_kapitalizmyt_nanasq_poveche_vreda_otkolkoto_polza", "text": "Капитализмът в сегашната си форма \"нанася повече вреда, отколкото полза\". С това твърдение се съгласяват 56 процента от 34 000 анкетирани жители в 28 държави, съобщи Ройтерс. Анализирани са данни от западни демократични държави като САЩ и Франция до страни с по-автократичен модел на управление като Русия и Китай. Климатичният апокалипсис - новото знаме срещу омразния капитализъм Това е първото   на \"Барометър за доверие на Еделман\" (Edelman Trust Barometer), в което се прави опити да се разбере как се възприема капитализма. Авторите на проучването посочиха, че по-ранни изследвания, доказали нарастващо чувство за неравенство, ги е убедило да изследват изобщо отношението към капитализма, върху който са изградени съвременните демократични страни.  Проучването е започнало през 2000 година с цел да се изследват прочутата теория на политолога Франсис Фукуяма за \"края на историята\" - епоха, след краха на комунизма, в която еднолично царува либералната капиталистическа демокрация. Краят на историята? Какво мисли Фукуяма 30 г. по-късно Дръзкото му заявление е оспорвано от множество критици и самият анализатор в по-късни години признава, че е избързал с прогнозата си. На национално равнище \"Барометърът за доверие на Еделман\" показва, че липсата на доверие в капитализма е най-високо в Тайланд и Индия, съответно 75% и 74%, следвани от Франция с 69%. Над 50% липса на доверие в капитализма преобладава и в редица други азиатски, европейски, африкански и латиноамерикански държави, като и в страните от Персийския залив. Само в Австралия, Канада, Съединените щати, Южна Корея, Хонконг и Япония мнозинството от хората не са съгласни с твърдението, че капитализмът в момента нанася повече вреда, отколкото полза. Китай празнува 70 години комунизъм (СНИМКИ) Проучването също така потвърждава вече познат набор от тревоги сред хората, вариращи от техни опасения относно темпото на технологичния прогрес и несигурността на работните места, до недоверие към медиите и усещането, че националните правителства не отговарят на предизвикателствата на днешния ден. Забелязват се обаче известни различия - азиатците са по-оптимистични по отношение на икономическите перспективи, отколкото останалите хора по света. Наблюдава се и нарастващо разцепление в нагласите според статуса, като заможните и образовани хора имат много по-голяма вяра в капитализма. Възможен интерес за корпоративните лидери, които се събират тази седмица в Давос, представлява констатацията в проучването, че доверието в бизнеса надвишава това в правителствата и че 92% от служителите посочват, че изпълнителните директори на компаниите трябва да говорят по социалните и етичните въпроси на деня. Краят на историята? Какво мисли Фукуяма 30 г. по-късно Китай празнува 70 години комунизъм (СНИМКИ)", "date": "2020.01.20", "title": "Изследване: Капитализмът \"нанася повече вреда, отколкото полза\""}
{"url": "https://clubz.bg/93180-mito_ochite_zatyna_v_kazusi_pak_ne_moje_da_byde_syden", "text": "Делото срещу Димитър Желязков, известен като Митьо Очите, пак не можа да тръгне по същество в Специализирания наказателен съд. Причината е, че горната инстанция - Апелативният специализиран наказателен съд, все още не се е произнесла по жалбата на защитниците му срещу отказа казусът за бъде върнат на Спецпрокуратурата. Следващият опит делото да тръгне с разпит на свидетели   отбелязва БНТ. Димитър Желязков-Очите е подсъдим като ръководител на група за разпространение на наркотици, рекет, изнудване и палежи, като забележително е, че сред обвинените е и едната му дъщеря - Станислава Желязкова. Турция ни връща Митьо Очите в петък Иначе след ефектния арест в Истанбул през 2018 г. и дългото очакване на екстрадицията, у нас нещата с процеса се закучиха на ул. \"Черковна\" в столицата, където са специнституциите  Спецсъдът прекрати делото срещу Очите заради калпав обвинителен акт Първо и обикновеният, и апелативният спецсъд връщаха по веднъж обвинителния акт срещу Очите на прокуратурата заради допуснати съществени процесуални нарушения. Това стана през септември 2019 г. После Спецсъдът в крайна сметка \"пусна\" делото да върви на 18 декември и насрочи днешното заседание. Именно това атакува сега защитата на Желязков пред апелативните спецсъдии и резултат още няма. Желязков през това време пребивава в ареста.  Спецсъдът прекрати делото срещу Очите заради калпав обвинителен акт", "date": "2020.01.20", "title": "Митьо Очите затъна в казуси - пак не може да бъде съден"}
{"url": "https://clubz.bg/93177-iran_vratata_za_pregovori_za_qdrenata_sdelka_ne_e_zatvorena", "text": "Иран обяви, че не е затворил   за уреждане на спора около ядреното си споразумение със световните сили. Конфликтът постепенно се обостри, след като САЩ се оттеглиха от договора през 2018 г. и отново наложиха санкции срещу ислямската република. САЩ изнудвали Европа да се оттегли от ядрената сделка с Иран Говорителят на иранското външно министерство Абас Мусави каза, че всякакви по-нататъшни ходове на Техеран за ограничаване на ангажиментите му по споразумението ще зависят от действията на другите страни, след като европейските държави задействаха механизъм, който може да доведе до връщане на санкциите на ООН срещу Иран, предаде Ройтерс, цитирана от БТА. Иран смята пътниците с двойно гражданство, които са били на борда на сваления по погрешка този месец украински самолет, за ирански граждани, съобщи днес говорителят на външното министрество в Техеран, цитиран от Ройтерс и БТА. Много от 176-имата души, загинали в катастрофата, бяха иранци с двойно гражданство, което Иран не признава. Сред загиналите има 57 канадски граждани. По повод задържането за кратко на британския посланик в Техеран след избухването на протести в Иран заради авиокатастрофата, Мусави оповести, че страната му уважава всички чуждестранни дипломати в Иран, стига да не нарушават международното право. Украински самолет със 176 души се разби край Техеран. Няма оцелели Според властите посланикът е бил задържан заради участие в незаконен митинг. Дипломатът заяви, че е бил на бдение за жертвите. Мусави съобщи още, че министърът на пътищата и градското развитие Мохамад Еслами е заминал за Киев, за да предаде на украинския президент Володимир Зеленски писмо от иранския държавен глава Хасан Рохани във връзка със свалянето на украинския самолет, предаде агенция ИРНА, цитирана от ТАСС. Украински самолет със 176 души се разби край Техеран. Няма оцелели", "date": "2020.01.20", "title": "Иран: Вратата за преговори за ядрената сделка не е затворена "}
{"url": "https://clubz.bg/93174-myj_s_shapka_i_rykavici_eto_go_veroqtniq_otrovitel_na_gebrev_video", "text": "Прокуратурата публикува 7 видеа, на които се вижда мистериозен мъж, за когото оръжейният търговец Емилиян Гебрев смята, че е свързан с отравянето му. Както е известно, Гебрев твърди, че преди случая с Андрей Скрипал в Солсбъри е бил отровен с аналогично на новичок вещество. Един от заподозрените според британската полиция е бил в България по същото време. Той е руски офицер с име Андрей Федотов и е бил само за 2015 г. цели 3 пъти у нас. ЕМКО: Прокуратурата лъже, че ОЗХО е отказала съдействие за Новичок срещу Гебрев Сотир Цацаров потвърди - помагач за Скрипал е бил в България три пъти Самият Гебрев често твърди, че по случая му не се работи активно от българска страна, а по повода имаше среща на бившия главен прокурор Сотир Цацаров при премиера Бойко Борисов и с участието на английската посланичка Ема Хопкинс. Руснаци, свързани със Скрипал, следили Гебрев от хотелска стая до офиса му Записите се предоставят след разрешение на наблюдаващите прокурори по реда на чл. 198, ал. 1 от НПК, отбелязват от държавното обвинение, където това вече е честа практика. Сотир Цацаров потвърди - помагач за Скрипал е бил в България три пъти Руснаци, свързани със Скрипал, следили Гебрев от хотелска стая до офиса му", "date": "2020.01.20", "title": "Мъж с шапка и ръкавици: ето го вероятния отровител на Гебрев (ВИДЕО)"}
{"url": "https://clubz.bg/93181-putin_smenq_glavniq_prokuror_na_rusiq", "text": "Руският президент Владимир Путин е предложил да бъде освободен главният прокурор Юрий Чайка. Държавният глава е внесъл в Съвета на федерацията кандидатурата на Игор Краснов - заместник-началник на Следствения комитет (руската следствената служба), предаде ТАСС. Той е прокурор от 1997 г. Присъединява се към Следствения комитет (СК) през 2007 г. след образуването на службата, където служи като старши следовател по особено важни дела - покушението срещу Анатолий Чубайс, убийството на Борис Немцов, адвоката Станислав Маркелов и журналистката Анастасия Бабурова и кражбите при строежа на Източния космодрум.  Заместник-началник на СК е от април 2016 г. През 2011 г. е награден с орден \"За заслуги пред отечеството\" II степен, предава РИА Новости. Според държавни служители 68-годишния Чайка, който е главен прокурор от 2006 г., ще заеме друг неуточнен пост. Путин отправя предложението си дни, след като законодателите в долната камара на държавната Дума подкрепиха малко познатия Михаил Мишустин за нов министър-председател на Русия, напомня руската версиа на Радио \"Свободна Европа\". Предшественикът на Мишустин - Дмитрий Медведев, си подаде оставката, след като президентът призова по време на реч на 15 януари да се свика референдум за значителни конституционни поправки, които да засилят властта на парламента. Анализатори спекулират, че целта на Путин е да съхрани влиянието си в страната, след като изтече четвъртият му президентски маднат през 2024 г.", "date": "2020.01.20", "title": "Путин сменя главния прокурор на Русия"}
{"url": "https://clubz.bg/93179-sled_ubijstvoto_v_galiche_gerb_predlaga_da_nqma_zadyljitelno_po_leka_prisyda_za_nepylnoletni", "text": "Ремонт в законодателството, с който да се отмени задължителното намаляване на присъда за престъпления срещу личността, извършени от непълнолетни - с това се заемат спешно депутатите от ГЕРБ, заедно с прокуратурата и експерти. Решението е взето след среща на премиера Бойко Борисов и главния прокурор Иван Гешев с Асен Руменов - бащата на убитата в село Галиче 18-годишна Андреа. Извършителят на жестокото престъпление, който вече направи самопризнания, няма навършени 18 години и при това положение по действащия ред максималната присъда, която може да получи, е 12 години затвор.  За подготвяните промени съобщи депутатът от ГЕРБ Маноил Манев, в присъствието на бащата на момичето и на говорителя на главния прокурор Сийка Милева, която също присъства на срещата при министър-председателя.  18-годишна ученичка е убита в Галиче Идеята е да не е задължителна редукцията за размера на присъдата при тежки престъпления срещу личността - като убийство, изнасилване, блудство - когато са извършени съзнателно от непълнолетни, а съдът да може да преценява какво наказание да наложи, обясни Манов в Министерския съвет. По думите му премиерът също е бил категоричен, че това не може да продължава така, защото мъката на хората е огромна и не може да продължаваме само с обещания за мерки. Ще се даде възможност да се прецени дали непълнолетният е действал като възрастен при тежки престъпления, за да може да получава и адекватна на поведението си присъда, стана ясно още от думите на депутата.  Гешев е в Галиче - обявиха акция срещу битовата престъпност Още утре главният прокурор Иван Гешев ще издаде разпореждане на прокуратурите по места за проверка на всички лица с две и три висящи производства, каза на свой ред Сийка Милева. И обясни, че всички тези мерки се вземат с цел намаляване на такива престъпления и борба с битовата престъпност. Бе припомнено, че обвиненият в убийството на Андреа и преди това има две нападения, макар да не са завършили с фатален край, за които е получил условна присъда и пробация. И адвокатката на непълнолетния убиец от Галиче не иска да го пускат На проверка ще подлежи и изпълнението на наложени мерки за неотклонение и там, където е установено неспазването им - ще има предложения за по-строги мерки, обясни още Милева. След тежкото престъпление в Галиче на място отидоха и Гешев, и вътрешният министър Младен Маринов. Още тогава бе обявено, че ще има мерки за ограничаване на битовата престъпност. Гешев е в Галиче - обявиха акция срещу битовата престъпност И адвокатката на непълнолетния убиец от Галиче не иска да го пускат", "date": "2020.01.20", "title": "След убийството в Галиче: ГЕРБ предлага да няма задължително по-лека присъда за непълнолетни"}
{"url": "https://clubz.bg/93176-avramova_sofiq_nqma_da_zahranva_pernik_s_voda", "text": "Това заяви днес министърът на регионалното развитие и благоустройството Петя Аврамова  Думите й са по повод коментарите на различни екологични организации, че правителството заблуждава гражданите, че столицата няма да дава от своята вода.  Припомняме, че премиерът Бойко Борисов обясни миналата седмица, че правителството смята да използва водопреносната инфраструктура на София, за да транзитира вода до съседния град. Той гарантира, че няма опасност от воден режим в столицата и че водните обеми в Белмекен са достатъчни. С тази теза излезе и новият екоминистър Емил Димитров - Ревизоро. Той обясни, че водата за Перник не е била предназначена за София. \"Демократична България\" иска министри в Столичната община за водата за Перник Отбиват води от \"Белмекен\" за Перник Според организацията - риболовен клуб \"Балканка\" обаче министърът крие цялата истина и обясняват, че вода ще се взима от язовир \"Бели Искър\". След като опита да разсее тези съмнения, днес Аврамова потвърди, че резерния вариант на правителството е да изгради допълнителен водопровод и помпена станция в Мало Бучино. Той ще бъде с дължина почти 14 км и ще се ползва при нужда за решаване на кризата. Аврамова беше категорична, че увеличаване на цената на водата за Перник не се предвижда. София пък не трябвало да се притеснява, защото има резерви за години напред.  Относно индрустриалните нужди на града, министърът обясни, че предприятията ще могат да използват вода от язовир Бушляк, но само след като пробите покажат, че количествата там са годни за употреба. Ако това е така - ще се наложи държавата да изгради допълнителни 800 м водопровод.  Общо взето същото мнение изрази и министърът на икономиката Емил Караниколов, този път пред Нова. Той заяви, че и в момента вече се прехвърлят количества вода от Белмекен в \"Бели Искър\". Относно ситуацията в \"Студена\" министърът описа следната сцена: Караниколов допълни, че ако няма никакъв приход на вода в язорива, то той ще стигне за още 33 дни преди да се влезе в \"т.нар. мъртва зона\", в която водоподаване ще бъде невъзможно. Отбиват води от \"Белмекен\" за Перник", "date": "2020.01.20", "title": "Аврамова: София няма да захранва Перник с вода"}
{"url": "https://clubz.bg/93175-nyu_jork_tajms_podkrepi_dve_demokratki_za_prezidentskite_izbori", "text": "Редколегията на \"Ню Йорк таймс\" оповести, че одобрява не една, а две кандидатури за президентската номинация на Демократическата партия, съобщи Асошиейтед прес. Вестникът застана зад   - сенаторки съответно на Минесота и Масачузетс.  Медията обяви, че е подбрала двете най-добри кандидатури от умереното (Клоубъчар) и прогресивното (Уорън) крило на демократите, без да изразява предпочитания към някоя от тях. Демократите в САЩ се изпохапаха като пирани – част 1 (ВИДЕО) Споменат е и друг кандидат - бившия вицепрезидент   Вестникът отчита опита на сенатора на Делауер, но отбелязва възрастта му (77 години) и честите му гафове. Изключение е Клинтън, която губи номинацията от президента Обама през 2008 г. Разкрития в \"Шпигел\": Обама искал да свали Путин Нито един от фаворитите на медията през 2020 г. няма сериозен шанс да спечели - Клоубъчар едва достига 5 процента и то при най-щедрите проучвания, докато Уорън, която през ноември за кратко застана начело в надпреварата, бързо загуби инерция и сега заема трето място зад изявения лидер Джо Байдън и социалиста Бърни Сандърс. Разкрития в \"Шпигел\": Обама искал да свали Путин", "date": "2020.01.20", "title": "\"Ню Йорк Таймс\" подкрепи две демократки за президентските избори"}
{"url": "https://clubz.bg/93170-nacionalna_lotariq_e_sezirala_ek_za_otnemane_na_licenza_%D1%9D", "text": "\"Национална лотария\" е сезирала Европейската комисия заради внесените от съпредседателя на управляващата коалиция Обединени патриоти Валери Симеонов изменения в Закона за хазарта. Това заяви в ефира на Нова тв изпълнителният директор на НЛ Димитър Ганев. Както е известно, Симеонов предлага да се отнеме лицензът за организиране на лотарийни игри (т.нар. талончета за търкане) на всички частни фирми, а монопол над този вид хазарт да бъде установен от държавния спортен тотализатор. Мотивите на лидера на НФСБ са, че парите от ТОТО-то отиват за развитие на спорта и ако само то разпространява въпросните моментни лотарийни игри, така ще се увеличат средствата за спорт. Симеонов иска национализация на хазарта: лотарията - само от ТОТО-то Това е втори опит на Симеонов да ограничи разпространението на лотариите, като първият потъна в забвение в парламента. Шефката на бюджетната комисия Менда Стоянова трябваше да го е придвижила за второ четене преди повече от година, но и до момента не е. Самият Симеонов забрави да настоява за текста си. Правеше това до европейските избори миналия май. Сега обаче посочи, че има подкрепата на премиера Бойко Борисов. А финансовият министър Владислав Горанов също даде такава - не било национализация, а монополизация. Горанов за хазарта: Няма национализация, има монополизация Ганев допълни, че компанията има лиценз за 10 години, от който остават шест. След което Ганев попита: ако основният мотив е да отиват повече средства за спорта, защо тогава вместо парите от лотарията да отиват в държавния бюджет, не се предоставят на Министерство на спорта: Какво поиска Васил Божков от феновете на \"Левски\" \"Ако няма лотария, няма да имам пари да давам на \"Левски\" (ВИДЕО) Директорът на Лотарията оспори и твърденията на Симеонов, записани в мотивите към проекта за изменение на Закона за хазарта - че в Австрия държавата имала монопол. И изброи Австрия, Гърция, Турция, Италия - където оперирали все частни компании, на места чрез концесиониране. По думите му приходите за държавната компания са такива сега, именно защото от \"Национална лотария\" са инвестирали в развитие на този продукт и са научили хората да го търсят.  Брюксел даде зелена светлина за ограничаването на \"търкането на талончета\" Както е известно, в момента прокуратурата проверява лотарията заради сигнал за спестени 250 млн. лв. на хазаната заради начина, по който се облага НЛ. По този повод Ганев заяви, че има два начина за облагане - по-голяма основа, по малка ставка и по-малка основа, по-голяма ставка. Юристите на НЛ преценили, че за да може лотарията да изплаща по-големи награди е по-добре да се избере по-малката основа. По думите му комисията по хазарта се е произнасяла за всеки конкретен билет. \"Работим така от пет-шест години и са извършвани редица проверки\", посочи още Ганев. През май 2018-а депутати на Симеонов (а не той в качеството му на член на Министерския съвет тогава, вицепремиер) внесоха изменения в Закона за хазарта, според които продажбата на талончетата да бъде ограничена до специализираните за хазартни игри места – т.е. лицензираните като такива пунктове, казина и пр. Симеонов искаше и ограничаване на рекламата на тези игри - най-вече тв шоутата, показващи спечелилите с чекове в ръка. В парламента всички партии, без ДПС, заявиха принципна подкрепа (позицията на Движението остана неизвестна). Последва сериозен отпор от страна на големите работодателски организации, спортните клубове и телевизиите, голям приход за които е именно рекламата на тези хазартни игри. И изведнъж голямата управляваща партия реши, че текстовете трябва да бъдат изпратени за нотификация в Европейската комисия с мотива, че можело да противоречат на общото европейско право и трябвало \"да се даде възможност на стопанските субекти да дадат своята оценка за влиянието на националнотехнически регламенти, предлагани от други държави членки\".  Горанов наредил проверка на Държавната комисия за хазарта за несъбрани 250 млн. лв. Така през юни бе решено Министерство на икономиката (под натиска на Министерство на финансите) да изпрати измененията за нотификация. Това стана през юли, а срокът за даване на мнения по проекта изтече на 15 октомври.  На 9 ноември Министерство на финансите е уведомило председателката на бюджетната комисия в парламента Стоянова (ГЕРБ), че процедурата по нотификацията е приключила. Комисията на Стоянова е водещата по тези законови изменения. На журналистически въпроси тогава Стоянова обясняваше, че ще придвижи проекта след Нова година. Самият Симеонов заяви, че няма да настоява за бързане предвид течащата към онзи момент бюджетна процедура за 2019-а. Горанов за хазарта: Няма национализация, има монополизация Какво поиска Васил Божков от феновете на \"Левски\" \"Ако няма лотария, няма да имам пари да давам на \"Левски\" (ВИДЕО) Брюксел даде зелена светлина за ограничаването на \"търкането на талончета\" Горанов наредил проверка на Държавната комисия за хазарта за несъбрани 250 млн. лв.", "date": "2020.01.20", "title": "\"Национална лотария\" е сезирала ЕК за отнемане на лиценза ѝ"}
{"url": "https://clubz.bg/93162-pochina_akademik_blagovest_sendov", "text": "Почина българският политик, математик и дипломат Благовест Сендов. Информацията потвърдиха за Клуб Z от отдел Връзки с обществеността на БАН. Той е роден на 8 февруари 1932 г. в Асеновград. През 1956 г. завършва висшето си образование в Софийския университет, специализирал е изчислителна математика в Лондон и Москва, а през 1964 г. защитава кандидатска дисертация. Сендов е професор е по числени методи в СУ \"Св Климент Охридски\". Автор е на над 200 научни публикации в областта на теорията на апроксимациите, компютърните науки, математическото моделиране в биологията, компютърната геометрия и др., а така също и на 7 монографии и над 30 учебника. Кандидат на науките от 1964 г., професор от 1968 г., член-кореспондент от 1974, академик (1981) и председател на БАН (1988 – 1991). От БАН днес написаха: Освен с политическите и научните си изяви, Благовест Сендов е известен и с образователния експеримент „Проблемна група по образованието“, наричан разговорно „Сендовската система“, който инициира, докато е ректор на Софийския университет. ПГО е образователна система, въведена експериментално в 30 училища след решение на пленум по образованието през 1979 г. Системата предлага нови методи на обучение, както и с промяна в учебното съдържание по класове. Учебниците са големи и илюстрирани от Доньо Донев. Част от изучаваните предмети от масовата образователната система са обединени, например предметът „Природа“ обединява изучаването на биология, химия, физика и география, а „Чета, пиша, смятам“ – Математика, Български език и Литература. От пети клас се учи програмиране, като за целта се използва популярният за образователни нужди език Лого. Обучението се провежда целодневно. До V клас учениците не са писмено оценявани. В някои класове учениците започват своето обучение на 6-годишна възраст. Новаторският образователен процес е замислен с цел демократизация на обучението, което да преминава с лекота под формата на игра и забавление. Въпреки това проектът среща неодобрение, най-вече от страна на някои родители и в интелектуалните среди, а заради включените произведения на Джани Родари е наречен „прозападен“ и Съюзът на българските писатели организира подписка против проекта. Макар да е безпартиен и син на „враг на народа“, Сендов е избиран многократно за народен представител още по време на социализма. От 1986 г. е заместник-председател на Съвета за духовно развитие при Министерския съвет, както и председател на Съвета за наука. Парламентарната му кариера продължава и след 1989 г. в рамките на доминирани от БСП формации. Председател и заместник-председател на Народното събрание от 1995 до 1997 г., съответно от 1997 до 2004 г. Сендов се кандидатира за президент на изборите през 1992 г. с подгласник Огнян Сапарев, като получава 2,24% от гласовете. Бил е посланик в Япония от 2004 до 2009 г. и във Филипините (20 април 2006 г. – 19 септември 2014 г.). През май 2010-а в разгара на протестите на учените от Българската академия на науките срещу заявените от министъра на МОМН Сргей Игнатов намерения за разформироване на академията и преминаване на всички изследователски звена на пряко подчинение на министерствата, академик Благовест Сендов предлага на министър Игнатов и съгласува с него проект за нов Закон за БАН.", "date": "2020.01.20", "title": "Почина академик Благовест Сендов"}
{"url": "https://clubz.bg/93159-pernik_s_voda_za_33_dni_bsp_vnasq_dnes_vot_na_nedoverie_kym_kabineta", "text": "Перник може да разчита на вода за 33 дни. Отклоняването на вода от Белмекен за миньорския град няма да ощети София. Това заяви тази сутрин по Нова телевизия министърът на икономиката Емил Караниколов. В същото време се очакваше днес следобед БСП да внесе в парламента вот на недоверие срещу правителството заради водната криза в Перник и вноса на отпадъци от Италия. Той посочи, че основен проблем с източения язовир, който е главен водоизточник за Перник, е земната маса на дъното му, която действа като \"гъба\", т.е. попива 8 процента от влизащата вода.  За известно време тази маса трябва да се обработи, например да се трамбова, при което обаче наличната вода в язовира ще се замърси и няма да бъде годна за битови нужди, каза Караниколов. Това налага, за да се възстанови водния обем на язовир \"Студена\", известно време от него да не бъде вземана вода, добави той. Затова властта отклонява вода от Белмекен към яз. \"Бели искър\". Той посочи, че столицата потребява годишно 180 млн. кубически метра вода, а в момента в главния ѝ резервоар, яз. \"Искър\" (с общ обем 600 млн. куб. м) има 470 млн. куб. м вода, а от тях питейни са около 370 млн. куб. м. София харчи на ден 400-500 хил. куб. м. вода, каза Караниколов  като от Белмекен за Перник ще бъдат отклонени 700 хил. куб. м на месец, каза Караниколов. По думите му не може да се говори за вода на София и на Перник, тъй като водата в България не е собственост на отделни градове и общини. Язовир \"Бели Искър\" с общ обем от 15 млн. куб. м, поддържа задължителния си обем от 9 млн. куб. м и в него в момента влиза повече вода, отколкото излиза, увери министърът. Белмекенската вода ще помогне да се възстановят запасите на яз. \"Студена\", но това не значи край на режима на водата в града, каза пред БНТ кметът на Перник Станислав Владимиров. В същото време днес се очакваше БСП да внесе в парламента срещу правителството на премиера Бойко Борисов. Социалистите го обосновават в провалена политика за околната среда, като се обосновават с водната криза в Перник и със скандалите около вноса на боклук от Италия. До ранните часове на тази сутрин не се знаеше дали депутатите от партиите \"Воля\" и \"Атака\" ще подкрепят вота.", "date": "2020.01.20", "title": "Перник с вода за 33 дни. БСП внася днес вот на недоверие към кабинета"}
{"url": "https://clubz.bg/93158-princ_hari_nqmah_drug_izbor", "text": "Херцогът на Съсекс заяви снощи, че „наистина нямаше друг вариант“ за него и съпругата му Меган, освен да се оттеглят като членове на британското кралско семейство, предаде Би Би Си. Меган и Хари се отказват от кралските си титли Говорейки на благотворително събитие в неделя вечерта, принц Хари заяви, че той и Меган са се надявали да продължат да служат на кралицата, но без публично финансиране. Това беше първата му реч, откакто двамата съобщиха за решението си да престанат да изпълняват задълженията си като членове на кралското семейство на пълно работно време, посочва Би Би Си. Хари и Меган - \"полукралски особи\": Как може да стане това? Но принцът подчерта, че той и Меган „не си отиват“. По-рано този месец принц Хари и Меган заявиха, че имат намерение „да се оттеглят като старши членове на кралското семейство и да работят, за да станат финансово независими“. Започвайки речта си на прием за набиране на средства в централен Лондон за благотворителната организация, която помага на деца, живеещи с вируса ХИВ в Южна Африка, Хари каза: По време на обръщението си принцът заяви, че винаги ще изпитва  . Като част от сделката, финализирана в събота между кралицата, старши кралски особи и двойката, Хари и Меган вече няма да представляват официално монарха. Меган и Хари се отказват от задълженията си в кралския двор, искат да работят От пролетта те ще спрат да използват своите титли и ще се оттеглят от задълженията си като членове на кралското семейство. В изявлението на Бъкингамския дворец обаче се казва, че двамата ще продължат да поддържат своите частни патронажи и асоциации. В речта, публикувана в акаунта на двойката в Instagram, принцът казва, че когато двамата с Меган са се оженили, „бяхме развълнувани, бяхме обнадеждени и бяхме тук, за да служим“. Двойката заяви, че планира да раздели времето си между Великобритания и Канада, след като прекара шест седмици на остров Ванкувър със сина си Арчи по Коледа. Хари и Меган - \"полукралски особи\": Как може да стане това? Меган и Хари се отказват от задълженията си в кралския двор, искат да работят", "date": "2020.01.20", "title": "Принц Хари: Нямах друг избор"}
{"url": "https://clubz.bg/93156-jordanskiqt_parlament_zabrani_vnosa_na_gaz_ot_izrael", "text": "Парламентът на Йордания прие вчера закон за забрана на вноса на газ от Израел, само дни след началото на доставките по многомилиардна сделка от 2016 година, предаде Ройтерс, цитирана от БТА. \n\tДокументът бе одобрен от 130-членната долна камара на йорданския парламент и ще бъде представен на правителството за окончателно приемане. Възможно е обаче да не влезе в сила заради законови пречки. \n\tПравителството заяви по-рано, че договорът, който среща широка съпротива в Йордания, е сделка между компании, а не политически въпрос. \n\tКонтрактът на стойност 10 млрд. долара първоначално бе сключен между йорданската държавна компания за комунални услуги и американско-израелски консорциум начело с тексаската Ноубъл енерджи (Noble Energy) с цел осигуряване на газ за производство на електроенергия от йорданските централи. Договорът обаче не бе представен на парламента за одобрение. \n\tСделката е обект на критики, тъй като според йордански депутати прави енергетиката на кралството зависима от Израел. \n\tСпоред правителството осигуряването на стабилни цени на енергията за идното десетилетие може да донесе годишни спестявания от поне 500 млн. долара и да допринесе за намаляване на хроничния бюджетен дефицит. \n\tВносът на газ от Израел привлече голямо обществено внимание в Йордания и провокира протести и призиви за отхвърляне на сделката, както и на мирния договор между двете страни. \n\tМножество йорданци са потомци на палестинци, пристигнали в страната след създаването на Израел през 1948 г. и възприемат Израел като стар враг, прокудил дедите им от техните домове.", "date": "2020.01.20", "title": "Йорданският парламент забрани вноса на газ от Израел "}
{"url": "https://clubz.bg/93160-trima_ubiti_s_noj_v_london", "text": "Трима мъже са загинали,  намушкани с нож в източен Лондон, предаде Би Би Си. Полицията заяви, че е била повикана около 19:40 ч. (21:40 българско време) в неделя във връзка с произшествие на Елмстед роуд, Севън кингс, Илфорд. Трима мъже, на възраст между 20 и 30 години, са намерени от спешните служби с видими прободни наранявания, съобщи лондонската полиция, цитирана от Би Би Си. И тримата са били обявени за мъртви на местопроизшествието. Все още не са извършени арести, съобщи полицията.", "date": "2020.01.20", "title": "Трима убити с нож в Лондон"}
{"url": "https://clubz.bg/93161-pobeda_s_obrat_za_grigor_na_starta_v_melbyrn_snimki", "text": "Григор Димитров спечели с 3:1 сета (4:6, 6:2, 6:0, 6:4) над аржентинеца Хуан Игнасио Лондеро за два часа и половина в първия кръг на Откритото първенство на Австралия. Надпреварата в Мелбърн започна в ранните часове на днешния ден. Това е победа №60 за Григор в турнирите от Големия шлем и общо №315 в ATP тура. Той очаква Леонардо Майер (Аржентина) или Томи Пол (САЩ) във втория рунд. Първият сет вървеше равностойно и гейм за гейм. Българинът откри в трудна част, в която трябваше да отразява точки за пробив, но след това стабилизира представянето си. При 4:4 обаче допусна грешки и Лондеро, за когото днешния мач беше дебют в основната схема на \"Аустрелиън оупън\" се възползва, а при последвалия си начален удар взе сета с 6:4. Димитров стигна до първия си брейк при 3:2 във втория. Тук първата ни ракета записа серия от четири поредни гейма и изравни след 6:2 и още един успех на сервиса на своя опонент в края. Рейдът му продължи в третата част, в която Григор не даде и гейм на Лондеро - 6:0. Така серията достигна десет, в тези минути първата ни ракета играеше много уверено и без да греши непредизвикано. Лондеро спря устрема му чак в четвъртия за 1:1, след като в 11 поредни гейма претърпя поражения. Нататък аржентинецът отново започна да показа нивото си от първия сет и сервиращите печелеха без особени проблеми. До 5:4, когато Григор нанесе удар в решителен момент с единствения брейк в частта, след като латиноамериканецът прати топката в аут - 6:4 и 3:1. А един от потенциалните съперници на най-добрия ни тенисист отпадна още на старта - канадецът Денис Шаповалов, който отстъпи с 3:6, 7:6(1), 1:6, 6:7(3) на унгареца Мартон Фучович. Шаповалов можеше да е първият поставен съперник на Димитров - в третия кръг. Тежък жребий на \"Аустрелиън оупън\" за Григор Роджър Федерер, който не бе играл в официален двубой от ноември миналата година, срази Стив Джонсън (САЩ) с 6:3, 6:2, 6:2. Серина Уилямс също нямаше проблеми - 6:0, 6:3 срещу Анастасия Потапова (Русия). Следобедната сесия беше прекъсната заради дъжд, но този път той бе посрещнат повече с радост - заради лошия въздух в Мелбърн, следствие на горските пожари.", "date": "2020.01.20", "title": "Победа с обрат за Григор на старта в Мелбърн (СНИМКИ)"}
{"url": "https://clubz.bg/93173-plovdiv_glasuva_06_vmesto_obeshtanite_6_za_kultura", "text": "Преди изборите основните политически сили в Пловдив подписаха общ меморандум с най-големите културни институти и събития в града, с който се ангажираха бюджетът за култура да бъде 6%. Само няколко месеца по-късно мнозинството в общинския съвет гласува бюджет за дейности в сферата на културата, който е 10 пъти по-малък от обещаното -  едва  0,6 %. От Пловдив до Матера и назад. За кулите и хората Само един общински съветник възрази публично на това драстично разминаване - Веселина Александрова от Демократична България. А едва 4-ма общински съветници от 51-членния общински парламент не подкрепиха ниския бюджет за култура. Александрова критикува публично нормативната уредба в сектора на Община Пловдив, която позволява по-голямата част от и без това малкото средства за култура да бъдат разпределяни без конкурс. Бюджетът на Културния календар на Пловдив за 2020 г. е почти 2 млн. лв. (при 3 млн. лв., похарчени само за откриването на Европейска столица на културата) и едва 900 000 от тях се разпределят на конкурсен принцип. Според Александрова не съществува правна аргументация защо по-голямата част от средствата – около 1,1 млн. лева, ще се похарчат без конкурс. Александрова е категорична, че публичните изявления на управляващите за това колко е важна устойчивостта на проекта европейска столицана културата, са се оказали празни приказки, а резултатът е буквално трагичен за града. Месец не стига. Още 30 дни прокурорска проверка за \"кулата\" в Пловдив Месец не стига. Още 30 дни прокурорска проверка за \"кулата\" в Пловдив", "date": "2020.01.20", "title": "Пловдив гласува 0,6% вместо обещаните 6% за култура"}
{"url": "https://clubz.bg/93163-%E2%80%9Esybota_vecher_s_doni%E2%80%9C_ot_pylno_otricanie_do_entusiazirano_vyzhishtenie", "text": "С една седмица закъснение от предварително обявената дата, на 18 януари започна новото шоу предаване на БНТ \" . То запълни освободения след спирането на „Шоуто на Канала“ пояс в съботната вечер. БНТ и Би Ти Ви с нови токшоута Независимо, че директорът на БНТ Емил Кошлуков няколко пъти обяви, че ще ограничи външните продукции за телевизията, новото предаване е с външни продуценти и външна реализация. Екипът, който стои зад него, е съставен почти изцяло от кадри на Театър „Българска армия“, където работи като композитор и самият Дони. Продуцент и главен редактор на „Събота вечер с Дони“ е Владислав Виолинов от трупата на „Армията“. Той и негови колеги от театъра правят и актьорските скечове в предаването. Режисьор на шоуто е Иван Стефанов, синът на Теди Москов, който също работи за „Българска армия“. Сценограф е Нина Пашова, щатен сценограф на ТБА и съпруга на директора на театъра Мирослав Пашов. Освен това цялото предаване се снима в сградата на ул. „Раковска“. Сценарият е на Дони. Реакциите за „Събота вечер с Дони“ не закъсняха и социалните мрежи се развихриха още докато течеше пилотният епизод. Оценките варират между ентусиазирано одобрение и пълно отхвърляне, което е знак за бъдещ интензивен зрителски интерес. Ето какво каза публиката за новото предаване на БНТ във Фейсбук ( ): Тук може да прочетете още от зрителските реакции:", "date": "2020.01.20", "title": "„Събота вечер с Дони“: от пълно отрицание до ентусиазирано възхищение"}
{"url": "https://clubz.bg/93169-demokratichna_bylgariq_iska_ministri_v_stolichnata_obshtina_za_vodata_za_pernik", "text": "Присъствието на отговорните министри на днешното заседание на Постоянната комисия по инженерна инфраструктура и енергийно планиране, която ще разглежда помощта на София за справяне с водната криза в Перник, поиска групата на \"Демократична България\" в Столичния общински съвет. Настояването е заявено в писмо до председателя на му Елен Герджиков и председателя на комисията Прошко Прошков. Темата е предложението на Министерския съвет водната криза в Перник да бъде решена чрез употреба на водопреносната мрежа на столицата. Заседанието е част от подготовката за гласуване на предложението от Столичния общински съвет. Отбиват води от \"Белмекен\" за Перник Заседанието на комисията в Столичния общински съвет по темата е от 13 ч.  Перник с вода за 33 дни. БСП внася днес вот на недоверие към кабинета Перник с вода за 33 дни. БСП внася днес вот на недоверие към кабинета", "date": "2020.01.20", "title": "\"Демократична България\" иска министри в Столичната община за водата за Перник"}
{"url": "https://clubz.bg/93164-nov_virus_vze_treta_jertva_v_kitaj", "text": "Китай обяви трети смъртен случай и близо 140 нови случая на зараза с мистериозния нов вирус, аналогичен на Тежкия остър респираторен синдром, който подхранва опасенията няколко дни преди големите пътувания за лунната Нова година, предаде Франс прес, цитирана от БТА. \n\tС това броят на регистрираните случаи на заболяването достига 201, като 170 пациенти все още са в болницата. Девет от тях са в критично състояние, по данни на здравните власти в град Ухан, в Централен Китай, където се появи вирусът. \n\t136 нови случая бяха открити през уикенда, включително два случая в Пекин и един в провинция Гуандун. И тримата заболели са посетили наскоро Ухан. \n\tТежкият остър респираторен синдром (ТОРС) отне живота на 650 души в Китай и Хонконг през 2002 и 2003 г, припомня АФП. \n\tНовата епидемия се появи малко преди празниците за китайската Нова година, когато стотици милиони китайци пътуват, за да посетят роднините си.", "date": "2020.01.20", "title": "Нов вирус взе трета жертва в Китай"}
{"url": "https://clubz.bg/93167-2153_miliarderi_po_bogati_ot_46_mlrd_dushi_na_zemqta", "text": "По света има 2153 милиардери, които разполагат с повече пари отколкото 60 на сто от населението на планетата (малко над 4,6 млрд. души). Това съобщи благотворителната организация Оксфам на официалния си  . Изследователите сочат, че в световен мащаб мъжете разполагат с 50 процента повече благосъстояние от жените. Средно жените заемат 18 процента от министерските и 24 на сто от депутатските постове. Експертите подчертават, че общото състояние на 22-ата най-богати мъже се равнява на богатството на всички жени от Африка. Един от генералните изводи на проучването е, че повечето сериозни проблеми, свързани с неравенството, засягат жените. \"Оксфам\" цитира данни на Световната банка според които почти половината жители на Земята изкарват по 5,50 долара на ден. Най-богатият 1 процент разполагат с два пъти повече благосъстояние от 6,9 милиарда души. Годишният доклад на Оксфам за неравенството по традиция се публикува точно преди откриването на Световния икономически форум в Давос, където се срещат представители на икономическия и политическия елит, припомня АФП. Събитието ще се проведе от 21 до 24 януари.", "date": "2020.01.20", "title": "2153 милиардери по-богати от 4,6 млрд. души на Земята"}
{"url": "https://clubz.bg/93166-prashtat_ni_sms_na_koj_nakazatelen_parking_sa_ni_otnesli_kolata", "text": "Нарушителите, чиито автомобили са били вдигнати с \"паяк\" и отнесени на наказателен паркинг в София, вече ще получават SMS за това. В него ще се съдържа информация и на кой конкретно наказателен паркинг се намира возилото, в т.ч. адресът му. Това съобщиха от Центъра за градска мобилност (ЦГМ). Услугата стартира от 22 януари, тази сряда.  Водачите, чиито автомобил е бил вдигнат принудително, ще получават  , че колата е на наказателен паркинг, адресът на паркинга и връзка със сайта и контактния телефон на ЦГМ. Текстът на краткото съобщение ще е изписан на латиница. Паяк шета по жълтите павета срещу неправилно паркирали пред кръчмите Съобщението ще се изпраща на телефона, от който последно е изпратено валидно съобщение за паркиране в зоната за платено локално паркиране. Тоест - такъв SMS няма да пристига до хората с междувременно сменен мобилен номер или такива, които не са заплащали синя или зелена зона. Сега в масовия случай на шофьорите им се налага да звънят на посочения на уведомителните табели номер, за да издирват на кой наказателен паркинг се намира автомобилът им. Оттам посочват още, че имало коли, които стоят непотърсени по два-три дни и повече и новата услуга можело да ускори процеса по прибирането им от собствениците.", "date": "2020.01.20", "title": "Пращат ни SMS на кой наказателен паркинг са ни отнесли колата"}
{"url": "https://clubz.bg/93168-bashtata_na_klif_byrtyn_ot_metalika_pochina_na_94_g", "text": "Рей Бъртън - легендарният \"талисман\" на \"Металика\" и баща на покойния им басист Клиф Бъртън, е починал на 94 г. Новината бе потвърдена от сестрата на Клиф Кони във фейсбук профила й. Според информациите през юли 2017 г. той е бил на 92 г., т.е. в момента е бил минимум на 94, пресмята изданието  . Точно 20 години след онази \"Металика\" в Пловдив (ВИДЕО) През септември Рей посети култовия концерт на \"Металика\" със Симфоничния оркестър на Сан Франциско S&M2, където един от гвоздеите бе изпълнението от Скот Пинджъл на митичното соло на Бъртън -   на контрабас. След шоуто Рей се е срещнал с Пинджел. Клиф Бъртън почина при катастрофа на 27 септември 1986 г. след излизането на албума Master of Puppets и вече 4 десетилетия феновете на \"Металика\" му отдават огромна роля за успеха на бандата. Преди няколко години стана ясно, че Рей финансира обучение по музика в някогашното училище на Клиф в Кастро Вали, Калифорния. Оригиналните членове на \"Металика\" буквално обичаха синовно Рей. Ето речта му при въвода им в Залата на славата:  ", "date": "2020.01.20", "title": "Бащата на Клиф Бъртън от \"Металика\" почина на 94 г."}
{"url": "https://clubz.bg/93157-dvama_ubiti_pri_strelba_v_bar_v_san_antonio", "text": "Двама души са убити и петима са ранени след стрелба в музикален клуб в Сан Антонио, Тексас, предаде Ен Би Си. В същото време Асошиейтед прес съобщава, че мъж е застрелял двама полицаи в Хонолулу, столицата на Хаваите, които били извикани след скандал между него и хазаите му. Инцидентът в Сан Антонио е станал, след скандал между посетители на клуба, предаде телевизията. Полицаите в Хонолулу са се отзовали на повикване от хазяйка, ранена с нож от наемателя си, когото искала да изгони от дома. Той открил стрелба по тях при пристигането им на място, а след това подпалил къщата. Не е бил веднага заловен. Властите предполагат, че може да е изгорял в пожара, предаде АП.", "date": "2020.01.20", "title": "Двама убити при стрелба в бар в Сан Антонио"}
{"url": "https://clubz.bg/93172-djambazki_bez_knijka_za_edna_godina_i_s_1000_lv_globa", "text": "Евродепутатът и заместник-председател на ВМРО Ангел Джамбазки остава без шофьорска книжка за срок от 12 месеца. Джамбазки ще заплати и глоба от 1000 лева, а от талона му ще бъдат отнети 10 контролни точки. Това е наказанието, което представителят ни в ЕП получи, след като бе хванат при пътна проверка да шофира с 1,08 промила в кръвта. Информацията за наказанието на Джамбазки е от Министерство на вътрешните работи и е в  на питане на депутата от \"Атака\" Десислав Чуколов по реда на парламентарния контрол. Евродепутатът Ангел Джамбазки е шофирал с алкохол в кръвта Както е известно, на 8 декември м.г., двама полицаи от Самоков спират автомобил за проверка около 1:15 ч през нощта. Зад волана е евродепутатът. Уведомяват го, че извършват проверки за шофиране в нетрезво състояние, Джамбазки заявява, че няма нищо против това, се описва в отговора от МВР. Дрегерът обаче отчита 1,55 промила концентрация на алкохол в кръвта. Евродепутатът обаче е оспорил показанията на дрегера и заявил, че ще даде кръвна проба. Явил се е във Филиала за спешна медицинска помощ в Самоков в 2,45 ч и е дал кръв. Пробата е била изпратена за анализ в лабораторията на столичната болница \"Св. Анна\" (Окръжна болница). Там вече се установява по-ниското наличие на концентрация на алкохол в кръвта (1,08 промила). Към настоящия момент са издадени две наказателни постановления, посочват още от МВР. Административното наказание лишаване от свидетелството за управление за година, глобата от 1000 лева и отнемането на 10 точки от талона. Джамбазки има и фиш за 10 лева - заради това, че при проверката не е предостаивл талона си.", "date": "2020.01.20", "title": "Джамбазки без книжка за една година и с 1000 лв. глоба"}
{"url": "https://clubz.bg/93171-ako_nqma_lotariq_nqma_da_imam_pari_da_davam_na_levski_video", "text": "Във фейсбук се появи видео от вчерашната среща на собственика на \"Левски\" Васил Божков със запалянковци на клуба в сектор А на ст. \"Георги Аспарухов\". Поводът за желанието на бизнесмена да разговаря с шефове на Националния клуб на привържениците (НКП) и на водещи фракции са внесените от Валери Симеонов промени в Закона за хазарта. Ако те бъдат гласувани в Народното събрание, лицензите на частните оператори на лотарийни игри ще бъдат отнети, а държавният Спортен тотализатор ще стане монополист. Така Националната лотария и Лотария \"България\", които са собственост на Божков, губят бизнеса си. Какво поиска Васил Божков от феновете на \"Левски\" Видеото е разпространено от сайта dsport.bg, който пък се позовава на 7dnilevski.com. Заснето е от запалянко, приъствал на сбирката, който обаче прекъсва записа, призован от един от шефовете на НКП - Владимир Владимиров-Гугутката.  Някои от репликите му не се чуват добре. \"Национална лотария\" е сезирала ЕК за отнемане на лиценза ѝ На въпрос \"кой стои зад атаката\", шефът на \"НОВЕ холдинг\" отговаря: Според приъствали на срещата фенове на \"сините\" Васил Божков призовава за подкрепа от 5-10 хиляди души, а също така и запалянковците да опитат да стигнат до премиера Бойко Борисов, тъй като той не си вдигал телефона. Валери Симеонов: Имам подкрепа от министри и Бойко Борисов за хазарта Нова среща ще има в сряда от 19 часа. Тогава левскарите трябва да отговорят на собственика на \"Левски\" какво са решили. Но че Божков е чут личи от декларация на НКП на \"Левски\", в която се казва, че запалянковците искат среща с Бойко Борисов. Междувременно \"НОВЕ холдинг\" излезе с официална позиция за срещата вчера на \"Герена\". Тя е в духа на декларацията на \"Национална лотария\", разпространена в края на миналата седмица.  Днес също така стана ясно, че \"Национална лотария\" е сезирала Европейската комисия заради внесените от съпредседателя на управляващата коалиция Обединени патриоти Валери Симеонов изменения в Закона за хазарта. \"Национална лотария\" е сезирала ЕК за отнемане на лиценза ѝ Валери Симеонов: Имам подкрепа от министри и Бойко Борисов за хазарта", "date": "2020.01.20", "title": "\"Ако няма лотария, няма да имам пари да давам на \"Левски\" (ВИДЕО)"}
{"url": "https://clubz.bg/93155-iran_zadyrja_3_kuvejtski_koraba", "text": "Катери на Корпуса на гвардейците на ислямската революция са задържали в Персийския залив три кораба, принадлежащи на Кувейт. Това съобщи иранската агенция Тасним, цитирана от ТАСС. Елитната иранска част е заявила, че съдовете са задържани, след като навлезли в ирански териториални води. Става дума за три кувейтски риболовни шхуни. Деветима моряци са задържани и предадени на иранските съдебни власти. Засега няма официален коментари от кувейтска страна. БТА", "date": "2020.01.20", "title": "Иран задържа 3 кувейтски кораба"}
{"url": "https://clubz.bg/93154-kanzas_siti_sreshtu_san_francisko_na_superboul", "text": "\"Канзас Сити Чийфс\" и \"Сан Франциско Фортинайнърс\" ще играят на 54-ото издание на финала по американски футбол Супербоул на 2 февруари в Маями. Двата тима станаха шампиони съответно на Американската и Националната конференция. \"Вождовете\" спечелиха на своя стадион в Средния запад на САЩ срещу \"Тенеси Тайтънс\" с 35:24. \"Титаните\" водеха в 10:0 и 17:7 в първата четвърт, но след това домакините доминираха, водени от изключителния си куотърбек Патрик Махоумс. \"Канзас Сити\" е на Супербоул за първи път от 50 години - единствената титла в НФЛ на тима е спечелена през 1970 г.  \"Сан Франциско\" е много по-титулуван, макар и успехите да бяха постигнати през 80-те и 90-те години с легендите Джо Монтана и Стив Йънг. Тогава \"Фортинайнърс\" триумфира пет пъти на Супербоул и е №2 по титли в НФЛ.  \"Сан Фран\" не е бил на големия финал от 2013 г., когато загуби от \"Балтимор Рейвънс\". На стадиона си в Санта Клара, Калифорния \"червените\" разбиха \"Грийн Бей Пакърс\" с 37:20. Те водеха  с 27:0 след първите две четвърти - тогава до голяма степен изковаха успеха. Рънингбекът Рахим Мостърт реализира всичките четири тъчдауна за \"Сан Франциско\" и влезе в историята на лигата с поставени или изравнени рекорди. \"Фортинайнърс\" и в редовния сезон би \"Пакърс\" у дома си, тогава още по-убедително 37:8. Очаква се голяма битка и шоу на финала на стадион \"Хард рок\" на 2 февруари в Маями - двата тима имат много различна философия в играта. Дженифър Лопес и Шакира ще пеят на Супербоул Химнът преди мача ще изпее Деми Ловато, а спектакълът на полувремето е поверен на Дженифър Лопес и Шакира. Супербоул е най-гледаното и популярно събитие в САЩ - и от спортна, и от комерсиална гледна точка заради рекламите, изпълненията на живо и социалния ефект. Тв рейтингите на финала падат в последните години, но той все още остава №1 по всички показатели. Тази година сблъсъкът ще се излъчва по Fox.", "date": "2020.01.20", "title": "\"Канзас Сити\" срещу \"Сан Франциско\" на Супербоул"}
