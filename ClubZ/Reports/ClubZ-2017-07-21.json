{"url": "http://clubz.bg/56426-patriotite_predlagat_10_godishna_davnost_za_svryhzadlyjnelite", "text": "Парламентарната група на \"Обединените патриоти\" внесе проект на закон за защита при свръхзадлъжнялост на физически лица. Той въвежда 10-годишна давност, след изтичането на която всички задължения на дадено лице, които не са разсрочени или отсрочени, се погасяват. Законът обаче ще важи само за кредити до 150 хил. лв., с което според вносителите се избгява възможността от него да се възползват т.нар кредитни милионери. Лицето също така трябва да е било добросъвестно и да е работило поне три от последните 5 години. Така се цели да не се възползват от законопроекта онези, които прехвърлят фиктивно фирми на безработни лица и теглят кредити, които след това не обслужват. Законопроектът няма да важи за публични вземания - данъци, такси и т.н. Вносителите изтъкват, че подобна регламентация има в почти всички държави от ЕС.  Със законопроекта се въвежда специален регистър, в който да бъдат вписани физическите лица, ползващи се от защитата на този нормативен акт. Свръхзадлъжнелите длъжници ще могат да ползват безплатна правна помощ, като те са освободени от държавни такси за нея. Кредиторите ще имат право да упражняват надзор върху имуществата и доходите на своя длъжник. Депутатът Искрен Веселинов коментира, че законопроектът не е консултиран предварително с ГЕРБ. Според него обаче подобни консултации не са обичайна практика. Това обясни Веселинов", "date": "21.07.2017", "title": "Патриотите предлагат 10-годишна давност за свръхзадлъжнелите"}
{"url": "http://clubz.bg/56423-dvama_zaginali_pri_trus_ot_67_v_kos_i_bodrum_snimki", "text": "Мощно земетресение с магнитуд 6,7 по Рихтер разтърси Гърция и Турция и уби поне двама души. Загиналите са на гръцкия остров Кос. И двамата са чужденци, но не се съобщава от каква националност. Те били на улицата и станали жертви на падащи предмети от околните сгради. Ранени са около 120 души.   Трусът е бил рано тази сутрин - в 01:31 часа. Има разрушения и ранени и в турския курорт Бодрум. Там в болниците лекарска помощ са потърсили над 120 души. Десетки по-слаби вторични трусове се регистрират в региона и в тези часове.   Епицентърът е на 12 км южно от турския град Бодрум, огнището е на 10 км дълбочина. Трусът предизвика малко цунами, заляло улиците на турския град.  Очевидци съобщават за леки материални щети в селища, разположени близо до епицентъра. Напукани са предимно стари сгради. \n\t ", "date": "21.07.2017", "title": "Двама загинали при трус от 6,7 в Кос и Бодрум (СНИМКИ)"}
{"url": "http://clubz.bg/56422-6_meseca_trymp_991_tuita_i_0_postroeni_steni", "text": "Доналд Тръмп вече навъртя първите си 6 месеца като президент на САЩ. Той встъпи в длъжност на 20 януари. Това бе един нервен дебют на един бизнесмен и реалити звезда, станал изведнъж главнокомандващ, отбелязва Си Ен Ен. Периодът бе белязан най-вече от сблъсъци с политически противници и пресата, неизпълненото обещание за отмяна и замяна на \"Обамакеър\" и постоянното изникване на нови подробности за руската намеса в изборите през 2016 г. Тръмп обаче постигна голям успех с назначаването на консервативния Нийл Горсъч във Върховния съд. Освен това висшите републиканци застанаха на негова страна в сблъсъците и се наслаждаваха на атаките му срещу традиционните медии. Ето първите шест месеца на Тръмп в цифри. Рейтингът на Тръмп падна до рекордно ниско ниво. Последното съвместно проучване на в. \"Вашингтон пост\" и телевизия Ей Би Си показа   одобрение. Според Ей Би Си това е най-ниският процент за първите 6 месеца за един президент от 70 години насам. Още две проучвания показаха нисък рейтинг -  (Блумбърг) и (Монмаут). Но не всички новини за Белия дом са лоши. Съвместно проучване на \"Уолстрийт джърнъл\" и Ен Би Си показа, че в избирателните окръзи, където Тръмп спечели изборите, той все още е популярен, като рейтингът му по тези места е . По време на първичните избори Тръмп не само редовно даваше пресконференции, но дори позволяваше да му задават въпроси, и то на живо, пред камера. Но след като стана президент, нещата изцяло се промениха. От 20 януари досега той е дал  . Това го поставя далеч зад предшествениците му. През първата си година в Белия дом Барак Обама е дал 11 пресконференции, Джордж Буш-младши - 5, а Бил Клинтън - 12. Тръмп не обича да се обръща и към симпатизантите си. След като встъпи в длъжност, с негово участие е имало едва  . Те са само в щати, където той спечели - Флорида, Тенеси, Кентъки, Пенсилвания и Айова. Тръмп подписа десетки укази и президетнски декрети.  Някои действат по-успешно, други - не. Така например забраната за граждани на няколко мюсюлмански страни да посещават САЩ първо доведе до хаос и бе на практика спряна от няколко съдебни постановления. Вторият опит, който също доведе до редица дела, обаче успя да влезе в сила, макар и не изцяло. Общо Тръмп подписа  . Най-важният е за защитата на разобличителите. Той бе приет с подкрепата на двете партии. Когато обаче става дума за неща от първостепенна важност като инфраструктурата, данъчната реформа и/или замяната на \"Обамакеър\", Тръмп не е подписал нито един. Както обеща по време на кампанията си, Тръмп извади САЩ от  , подкрепени от администрацията на Обама. В първия си понеделник в Овалния кабинет той подписа указ за излизане на САЩ от преговорите за Транстихоокеанското партньорство. Това бе от малкото му решения, приветствано и от двете партии. Месеци по-късно Тръмп обяви от Розовата градина на Белия дом, че оттегля САЩ от Парижкото споразумение за климата. Докато демократите в цялата страна протестираха, той заяви: Кметът демократ на Питсбърг обаче побърза да припомни в туитър, че точно в този град убедително спечели Хилъри Клинтън. Тръмп се срещна с доста чужди лидери през първите си шест месеца на власт, но вниманието привлече френският президент Еманюел Макрон. Двамата лидери имаха  на срещите си в Брюксел и Париж, по време на които изкараха общо почти цяла една минута в ръкостискане. В Белгия те си стиснаха ръцете  . Сред тях бе и онова, което Макрон по-късно описа като \"не съвсем невинно\" и като \"мига на истината\". Посещението на Тръмп в Париж за Деня на Бастилията бе по-малко напрегнато, но по-осезаемо. Той първо поздрави Макрон с  , след това го прегърна два пъти на съвместната пресконференция - съответно  , преди да започне дългото ръкостискане за сбогом, продължило  . Тук има един важен подтекст, отбелязва Си Ен Ен. В движение Тръмп се учи, че дипломатичната част от това да бъдеш президент е нещо много различно от това, което той правеше по време на кампанията си. Откакто се закле на 20 януари, профилът @realDonaldTrump е пуснал туитове  . Президентът дискутира в микроблога си фалшивите новини и медиите . В   той споменава за създадените при управлението му работни места. Съперничката му на изборите Хилъри Клинтън е спомената  . Предшественикът му Барак Обама обаче е споменат , а \"Обамакеър\" -  .  от първите си 26 уикенда в Белия дом Доналд Тръмп е прекарал в свои совствени имоти, носещи името му.   е бил в своите голф клубове. Повечето време, откакто е президент, Тръмп прекарва в Белия дом или в имението си \"Мар-а-Лаго\" във Флорида. Понякога ходи и в Националния голф клуб \"Тръмп\" в Бедминстър, Ню Джърси. Като президент Тръмп е посетил общо  , като се брои и окръг Колумбия, където е Белият дом. Той е бил във Вирджиния, Пенсилвания, Делауеър, Флорида, Южна Каролина, Мериленд, Мичиган, Тенеси, Кентъки, Уисконсин, Джорджия, Ню Йорк, Ню Джърси, Кънектикът, Охайо и Айова. В 10 от тези щати спечила Тръмп, а в 6 - Хилъри Клинтън.  - и още толкова ще бъдат вдигнати в скоро време. Тръмп дори говореше колко ще бъде дълга стената и как ще изглежда, както и защо хората трябва да могат да гледат през нея. Той даже смяташе по нея да има слънчеви панели като средства за печелене на пари за изграждането й. Президентът твърдеше, че Мексико не само ще плати стената, но че мексиканците ще бъдат щастливи да го направят. Засега обаче няма сигнал, че това може да се случи.  - скандалът за евентуален сговор между хора от щаба на Тръмп и Кремъл се задълбочава. Президентът уволни съветника си по националната сигурност за лъжа и шефа на ФБР за неподчинение. Това доведе до отказа на главния прокурор Джеф Сешънс да участва във всякакво разследване, свързано с изборите и Русия. Това стана повод за назначаването на специален прокурор за \"руската връзка\" - израз, който нито един президент не обича да чува. Този специален прокурор е бившият директор на ФБР Робърт Мълър.", "date": "21.07.2017", "title": "6 месеца Тръмп: 991 туита и 0 построени стени"}
{"url": "http://clubz.bg/56406-syrbiq_zadnata_vrata_na_kitaj_kym_evropa", "text": "По време на разговор за бъдещето на Балканите, президентът на Сърбия Алекандър Вучич скочи от стола си, взе една огромна карта и я постла върху червения килим в кабинета си. Сърбия е в момент на сериозна трансформация, която Вучич обеща да сложи край на изолацията и да отвори вратите на страната към Европейския съюз. За да превърне „страстта” си в реалност, сръбският президент разчита не само на Европа, но и на един стар съюзник на изток – Китай. За Сърбия и нейните съседи ползите са очевидни – отчаяна нужда от инвестиции в инфраструктура, а в замяна никакво обвързване. Мотивацията на Китай е по-неясна. Но поне едно е ясно – Пекин се опитва да стъпи на югоизточния праг на Европа и да увеличи влиянието си в страни, които някой ден вероятно ще се присъединят към Европейския съюз. В последните години Китай отпусна заеми на Сърбия за почти всичко – от 170 млн. долара за мост над Дунав в Белград до 700 млн. долара за топлоелектрическа централа. Китайска компания също купи единствения металургичен комбинат на Сърбия и се ангажира да съживи производството без да съкращава работници. Но най-големият ангажимент на Китай към Сърбия е високоскоростната жп линия Белград – Будапеща за почти 3 млрд. долара. Проектът предвижда освен пътнически линии и отделна линия за товари по дългото 350 км трасе. Това е част от стратегията на Пекин да свърже гръцкото пристанище \"Пирея\" с Централна Европа. Това, което прави китайското финансиране особено атрактивно, са условията. За разлика от Световната банка, Китай финансира с желание проекти със спорен икономически ефект на по-ниски от пазарните лихви. Например магистралата от Белград до черногорския град Бар на брега на Адриатическо море. Проектът се очаква да струва 600 млн. долара. С очаквания скромен икономически ефект, проектът не е убедил европейските инвеститори да го финансират. Но Китай се съгласил. Докато структурните фондове на ЕС не са достъпни за страни извън Съюза, Китай е единствената алтернатива за страни като Сърбия. Белград обикновено плаща лихва от 2-2.5% по заемите от Китай, които обикновено са за 30 години. Освен парите, Китай осигурява и инженерна експертиза, което пък дава възможност на китайски фирми да получат парче от торта. Например при изграждането на жп линията изпълнението е разделено 50:50 между сръбски и китайски фирми. Ако влиянието на Русия в региона се усеща чрез армията, а ЕС показва „моркова” на присъединяването, то присъствието на Китай е видно от инфраструктурното строителство. „Предимството е, че те са много ефективни”, казва Вучич, чиято страна е най-големият бенефициент на китайската щедрост. „С китайците нямаш проблем”. Отношенията между Сърбия и Китай не са само търговски. Пекин е сред малцината, които подкрепят сръбската позиция за Косово и отказва да признае обявилата независимост република. Китай зае страната на Белград и по време на бомбардировките на НАТО през 1999 г. Тогава бе засегнато китайското посолство в Белград – Вашингтон каза, че е случайно, но много китайци и сърби все още мислят, че е било умишлено. През януари Банката на Китай откри свое регионално представителство за Балканите и Източна Европа в Белград. Наскоро двете страни се споразумяха да отменят визите помежду си. В близките месеци китайската авиокомпания „Хайнан” се очаква да открие постоянна линия Пекин – Белград. За Китай тези инвестиции са важни и икономически, и политически. Балканите са важен коридор от инициативата на Китай „Един пояс, един път”, а инвестиционната стратегия на Пекин обещава бъдещо влияние и на европейската сцена. Миналата година китайският корабен гигант „Коско” придоби контролен пакет от най-голямото гръцко пристанище \"Пирея\". Китайците вече инвестираха около 600 млн. долара в модернизация на порта и го превърнаха в един от 50-те най-големи в света като капацитет на обема контейнери, които обслужва. Това бе само първата стъпка. Китай иска да превърне \"Пирея\" в плацдарм към Европа. Досега китайските кораби плаваха към Европа през Суецкия канал, за да стигнат Ротердам или Хамбург. Сега близостта на \"Пирея\" прави този път много по-атрактивен, ако Балканите се сдобият с модерни пътища и жп линии, по които да пътуват товарите. И все пак, достъпът до пазара на ЕС е само част от историята. Китай иска не само да пренася стоки към Евопа, но и от нея. Дългосрочната цел на Пекин е да изгради своя собствена индустриална база, която да служи не само за европейските пазари, но и за нововъзникващите пазари от Източното Средиземноморие през Близкия Изток до Индия.", "date": "21.07.2017", "title": "Сърбия - задната врата на Китай към Европа"}
{"url": "http://clubz.bg/56461-hristo_ivanov_antikorupcionniqt_ni_organ_e_hibrid_mejdu_orel_rak_i_shtuka", "text": "Така бившият правосъден министър (2014-2015) и лидер на \"Да, България\" Христо Иванов коментира пред БНТ идеята за създаване на бъдещ единен корупционен орган у нас. Той бе попитан прав ли е президентът Румен Радев, като казва, че ще има правосъдна реформа, когато бъде създаден такъв орган. И продължи: Властта се прехласна по Орбан. И отряза външното финансиране на съдиите Христо Иванов обясни и гневната си реакция на промяната в Закона за съдебната власт, която забранява на професионалните организации на съдии, прокурори, следователи и съдебни служители достъп до чуждестранно финансиране: Той характеризира закона като нежелание на съюза ГЕРБ-Цацаров-Пеевски българските магистрати да чувстват международна подкрепа. За него той е опит да се задълбочат изолацията и бункерното съзнание. Такава е основата на днешното управление. А следващият Висш съдебен съвет (ВСС) пак ще е бъде избран по волята на Цацаров и Пеевски. Как БСП си представя новия антикорупционен орган? Иванов коментира и протестите в Полша срещу закона, поставил Върховния съд под контрола на правителството. Според него там има ерозия на законодателството. Такова нещо има и в България, при това от по-дълго време. Оттам разговорът се насочи към Румъния и обвиненията срещу главната прокурорка по борбата с корупцията Лаура Кодруца-Кьовеши. Не се ли срутва митът за Румъния, която самият Иванов често дава за пример в сферата на правосъдието, попита водещата. Колкото до това дали в северната ни съдседка има лов на вещици, мнението на бившия правосъден министър е следното: Как БСП си представя новия антикорупционен орган?", "date": "21.07.2017", "title": "Христо Иванов: Антикорупционният ни орган е хибрид между орел, рак и щука"}
{"url": "http://clubz.bg/56438-%E2%80%9Csimens%E2%80%9D_prekratqva_dostavki_za_ruski_elektrostancii", "text": "След скандал германският концерн “Сименс” прекратява доставките си за руски електростанции, съобщават немските медии. Концернът се изтегля и от участието си в руската компания “Интеравтоматика”, в която държи 46 на сто от акциите. Да припомним, че по силата на договор с руската компания “Технопромекспорт” концернът “Сименс” доставя четири газови турбини, предназначени за южния руски полуостров Таман. Те обаче се преносачват към Крим, анексиран през 2014 г. от Русия. Поради тази причина EС наложи на Русия икономически санкции. Заради озовалите се в Крим газови турбини без знанието на германската страна “Сименс” незабавно подаде съдебна жалба в Москва срещу руския си клиент “Технопромекспорт”. Въпреки санкциите: Крим се е сдобил с две турбини „Сименс” От “Сименс” обявиха, че се смятат за жертва и в бъдеще ще реализират проекти в Русия единствено чрез съвместната фирма “Технологии за газови турбини” и чрез собствения си филиал в Руската федерация, оповестиха от централата на концерна в Мюнхен. Наред с това цялата дейност ще е под строгия контрол от страна на концерна. Създадена и специална работна група, която има за задача да провери всички доставки за партньори в Русия. Ръководството на концерна най-вероятно ще уволни двама свои служители, членове на Надзорния съвет на “Интеравтоматика”. \n\tВ официалното си съобщение “Сименс” потвърждава, че четирите газови турбини, доставени наскоро за електростанции на полуостров Таман, в Краснодарския регион, незаконно са били модифицирани и изпратени в Крим. „Сименс\" обвинява Русия в измама Посланикът на ФРГ в Москва Рюдигер фон Рич нарече скандала “удар по инвестициите в Русия”. Всщият дипломат призова руските власти да разследват случая. От канцлерството в Берлин задължиха ръководството на “Сименс” подробно да обясни доставката на газовите турбини, озовали се на Крим в заобикаляне на санкциите, наложени на Русия. От Кремъл пък твърдят, че доставените в Крим газови турбини били произведени от руски компании. Преди това от “Технопромекспорт” заявиха, че две от турбините били купени на вторичен пазар и модернизирани в руски предприятия. Газовите турбини с марката “Сименс”, озовали се в Крим, най-вероятно няма да могат да бъдат пуснати в експлоатация, пише германският всекидневник “Франкфуртер алгемайне цайтунг”, позовавайки се на специалисти в бранша. Досега нито една руска фирма не е успяла да задейства турбина на “Сименс” без помощта на специалисти от концерна. Ако въпреки това руснаците привлекат опитни инженери в бранша, това би означавало, че Москва погазва правни норми и така стъпва на минно поле. Още след анексирането на Крим от Русия президентът Владимир Путин се врече, че електроснабдяването на полуострова ще бъде гарантирано с изграждането на две газови електроцентрали. „Сименс\" обвинява Русия в измама", "date": "21.07.2017", "title": "“Сименс” прекратява доставки за руски електростанции"}
{"url": "http://clubz.bg/56437-svoboda_na_dvijenie_i_sled_brekzit", "text": "Британският кабинет е приел, че свободното движение на хора за четири години, след като Великобритания напусне ЕС, ще бъде част от преходното споразумение, пише \"Гардиън\", позовавайки се на \"висш източник\" сред управляващите. Привържениците на \"мекия Брекзит\" сред министрите твърдят, че вече са постигнали съгласие с всичките си колеги, че трябва да има преходен период, в който да е в сила сегашния режим на свободно движевие между Острова и континенталната част на ЕС. То идва след седмици на \"брутални\" според изданието вътрешни войни в правителството, след като министър-председателката Тереза Мей изгуби мнозинството си в парламента на предсрочните избори на 8 юни, които сама предизвика с цел да го увеличи. \"Гардиън\" е известен с близостта си опозиционната Лейбъристка партия. Правителството е под натиск от бизнеса да постигне споразумение за преходен период, който да даде правна сигурност на фирмите и гражданите, твърди източник на вестника. По думите му преходната сделка, през която свободното движение ще е възможно, ще трае между две и четири години. Междувременно \"Политико\" публикува днес анализ на девет начина \"Брекзит\" да бъде отменен и Обединеното кралство да остане в ЕС. Според изданието това е възможно, макар и малко вероятно от днешна гледна точка. Деветте начина включват: промяна в общественото мнение; удължаване на двегодишния срок на преговорите за напускане, през които може да бъде свикан нов референдум; нови предсрочни избори и нов референдум; привържениците на оставането в ЕС да намерят силен изразител на своята кауза; реформа на самия ЕС; лейбъристката партия да се ангажира с оставане в ЕС, ако \"Брекзит\" бъде спрян; либералдемократите да получат по-голямо представителство от сегашните си 12 депутати; вътрешните борби сред консерваторите да обърнат сегашния им курс за излизане от ЕС; Великобритания отново да кандидатства за членство, след като е напуснала ЕС, да го добие след няколко години преговори без досегашните си привилегии като например отстъпката от вноските в неговия бюджет.", "date": "21.07.2017", "title": "Свобода на движение и след \"Брекзит\"?"}
{"url": "http://clubz.bg/56434-gerb_eri_dirqt_stari_novini_v_delovodstvoto_predi_sudjukgejt", "text": "Любопитна драма с имунитети на депутати от ГЕРБ и БСП се разви в Народното събрание днес. В началото на днешното заседание групата на ГЕРБ организира любопитна акция в сградата на парламента. Депутати на Борисов се наредиха на опашка пред деловодството, а ПР-ите повикаха всички журналисти, без да им дадат обяснения защо. Цацаров иска имунитета на депутат от БСП заради купуване на гласове Оказа се, че управляващите са открили, че заедно с искането на имунитета на депутата от БСП Манол Генов прокуратурата е изпратила и приложение с детайли за предполагаемото извършено от него престъпление.   Защо бе нужно да бъдат събрани камери на половин дузина телевизии и журналисти от още десетина медии в  , не стана ясно. Малко по-късно депутати на ГЕРБ разясниха, че според данните на прокуратурата Генов разговарял със затворник в Асеновград, на който пращал и пари. И поискаха оставката му като депутат. Това, което пропуснаха да споменат, е че всичко това бе съобщено от прокуратурата преди седмици. Накратко, шумната акция не доведе до никаква нова информация за престъпления на Генов, който вече е не само без имунитет, но и привлечен като обвиняем. Малко след това държавното обвинение съобщи, че иска имунитета на депутата от ГЕРБ Живко Мартинов. Той пък обяви, че се отказва от имунитета си доброволно, но не каза всъщност в какво го обвиняват. Главният прокурор Сотир Цацаров разясни по-късно казуса, като уточни, че срещу Мартинов ще бъдат повдигнати 5 обвинения - изнудване, принуда, опит за лично укривателство, принуда спрямо орган на властта да извърши нещо по служба, принуда по отношение на физическо лице. И разказа любопитен пример как депутатът е използвал името на премиера Борисов, за да осигури солидно количество суждуци. Цацаров разказа за \"Суджукгейт\". Мълчи за разпит на Пеевски по КТБ Мартинов е общински ръководител на ПП ГЕРБ – Добрич. Член на общински съвет град Добрич. Член на постоянната комисията по „Териториално развитие, жилищна политика и строителство“ и постоянната комисия по „Спорт и младежки дейности“ в общински съвет гр. Добрич. Собственик е на фирма, а като професия е записал \"бизнесмен\". През април прокуратурата повдигна обвинение на   кумец на депутата от Добрич Живко Мартинов. Той е директор на една от най-големите дирекции в земеделското министерство – „Поземлени отношения и комасация“. Обвинението е за това, че е предоставил на две фирми част от плажа в Кранево, които са извършили незаконно строителство. Бащата на Митев с фирмата си „Митев“ ЕООД е наемател на частта от плажа, собственост на земеделското министерство, писаха тогава медиите. Стилиян Митев се смята за близък до Живко Мартинов от години. С неговата благословия Митев е назначен в Областна управа в Добрич, а след това и в Министерството на земеделието, категорични са добричлии. Според прокуратурата По едно съвпадение строителството на туристическия комплекс е извършено от концесионера на плажа „Макситур бряг на изгрева“ заедно с компанията „Митев“ ЕООД, която е собственост на бащата на Стилиян Митев – Димитър Митев. Цацаров разказа за \"Суджукгейт\". Мълчи за разпит на Пеевски по КТБ", "date": "21.07.2017", "title": "ГЕРБ-ери дирят стари новини в деловодството преди \"Суджукгейт\""}
{"url": "http://clubz.bg/56439-borisov_iska_poveche_evropa_sreshtu_kiberzaplahite", "text": "", "date": "21.07.2017", "title": "Борисов иска повече Европа срещу киберзаплахите"}
{"url": "http://clubz.bg/56435-bsp_e_unikalna_v_evropa_eto_zashto", "text": "Това изречение се съдържа в изследване на политическите партии в ЕС, проведено от Европейския съвет за външни отношения. Докладът бе публикуван тази седмица, а най-лесно забележимата новина в него е първото място на „Атака” в класацията на антизападните партии в ЕС. Лесно се вижда и друго - че в антизападния топ 30 България присъства с цели пет политически сили: Изследването е събрало данни за 181 партии, които имат депутати в националните или в Европейския парламент. Оценките са по 12 теми като подкрепа за ЕС, привързаност към либералните европейски ценности, светското начало, отношението към НАТО, свободната търговия, бежанците, войната в Сирия, санкциите срещу Русия, както и конкретни връзки на партии с Кремъл. Всяка една класация трябва да бъде разглеждана критично и като избор на методология, и като изпълнение, но все пак сравнението е много показателно - антизападничеството доминира българската политическа система. Но не е само България: „В пет държави цялата политическа система клони към антизападни позиции по повечето от 12-те въпроса - Австрия, България, Гърция, Унгария и Словакия”, твърди изследването. Казано иначе: сред всички „изпъкнали” антизападни партии, БСП е единствената, която е от т.нар. мейнстрийм формации - тя е основната лява партия в България, втора е по големина в българския парламент и претендира да управлява - последно това се случи през 2013-2014 година. И ако погледнем политическата активност на БСП в последните седмици, подобни изследвания стават направо излишни. Какво да правим с „чинията” на Бузлуджа, чужденците ще ни изкупят земята, да махнем санкциите срещу Русия - това са сюжетите на стогодишната партия. А когато среднощното подпалване на крана, който демонтираше опасния паметник „1300 години България”, провокира сравнения с акциите от партизанската история на БСП (БКП), партията реагира с две изречения - в първото отхвърли „опитите за внушение”, че има нещо общо, и чак с второто осъди „всяка проява на вандализъм”. Думата „ретро” е слаба в случая. В същото време БСП е излъчила председател на Партията на европейските социалисти, а лидерката наскоро говори за правата на човека на форума на Социалистическия интернационал в Ню Йорк. Навън сме за Европа, вътре сме за Евразия. Там сме за борба срещу неравенствата, тук сме заедно с олигарсите. От Брюксел осъждаме анексирането на Крим, от София искаме отпадане на санкциите, наложени именно заради анексията. И не се притесняваме, когато горят европейски знамена на наши мероприятия. Нищо от това не е ново за българите, но явно трябваше някой да направи това европейско изследване, за да ни припомни реалността. А тя е, че България е една от малкото страни, където бившата комунистическа партия все още е сред основните политически сили; че тази партия все още поставя под въпрос основни европейски принципи; че няма нищо ляво в това да пропагандираш страх от околния свят и носталгия по отминалата диктатура. Толкова много сме свикнали с всичко това, толкова вече не ни прави впечатление тази лъжа, че започнахме да приемаме за нормално дори участието на най-проруската партия в Европа - „Атака” - в управлението на България. Лесно е - на фона на такъв слон в стаята.", "date": "21.07.2017", "title": "БСП е уникална в Европа. Ето защо"}
{"url": "http://clubz.bg/56443-antichnite_grobnici_pod_noviq_%E2%80%9Ehaqt%E2%80%9C_s_neqsna_sydba", "text": "Неясна засега е съдбата на античните гробници, открити под старото столично кино „Сердика“ в изкопа за новия хотел „Хаят“. През месец април там бяха открити останки от Източния некропол на римска Сердика и археолози от Регионалния исторически музей се заеха с проучването им. Спасителните разкопки приключиха през месец май, а учените са документирали гробовете. Преди броени дни обаче бе открита още една гробница. Снимки, публикувани в страницата „Хрантутници“ във Фейсбук, показват скелети и зидани гробници в изкопа. В отговор на дебата в социалните мрежи около съдбата на античните съоръжения и предположенията, че сред находките на обекта има и кости от т.нар. Позорно гробище, зам.-кметът на София Тодор Чобанов разкри във Фейсбук резултатите от разкопките. Д-р Чобанов посочва, че археологическото проучване е проведено в периода 9 март – 2 юни 2017 г. основно в южната част на обекта, където под нивото на съвременните архитектурни останки са запазени археологически структури „в много висока концентрация“. На площ от около 700 кв. м учените са изследвали 112 гроба  , както и 7 зидани сводови гробници , две от които с „in situ” костен материал, принадлежащ на повече от 30 погребани в тях покойници. Находки са намерени в малък брой от проучените гробове, сред тях има сребърна катарама и бронзова обеца от VI-VII в. Гражданин на Сердика е положен една от гробниците с втъкани златни нишки в облеклото в областта на главата и раменете, посочва зам.-кметът. Според Тодор Чобанов след отстраняването на останките от кино „Сердика“ учените са попаднали директно на пластове от античността. Затова заключват, че нивата от по-късните исторически периоди   са „изнесени“ при строителството на киното. Културните останки, разкрити при разкопките, са документирани и предадени на експертна комисия в Министерство на културата на 19 май тази година. В протокол като движима културна ценност с експозиционна стойност е отбелязана Гробница №3   която археолозите посочват, че трябва да бъде запазена. Нейният демонтаж и съхранение до изготвянето на проект за експониране трябва да се осигури от инвеститора – тоест от собствениците на хотел „Хаят“. Впоследствие, на 17 юли, при извършването на изкопни дейности в останал непроучен участък на основния изкоп в северната част на обекта е открита зидана сводова гробница, отчасти разрушена при изграждането на трафопост през втората половина на XX век. Размерите на античното съоръжение може би надвишават 3 x 4 м. Д-р Чобанов коментира и твърденията, че на мястото се проучва т.нар. Позорно гробище: Бъдещето на гробниците под старото кино „Сердика“ засега не е ясно, предстои решение от Министерство на културата.", "date": "21.07.2017", "title": "Античните гробници под новия „Хаят“ с неясна съдба"}
{"url": "http://clubz.bg/56436-borisov_i_goranov_v_hor_sreshtu_syda_sindjiryt_si_idva_kozata_q_nqma_stenograma", "text": "Решение на Върховния административен съд, с което се отменя на втора инстанция ревизионен акт на Националната агенция по приходите, става повод за остро възмущение на премиера Бойко Борисов и на министъра на финансите Владислав Горанов. Това става ясно от стенограма на последното правителствено заседание. Съдиите са приели, че ТИР-ът е багаж на шофьора, възмущава се Горанов. Казусът дава повод на министър-председателя да изрази   по анализ работата на българските съдии. ВСС се скри само и само да не \"пипа\" в прокуратурата... За трети път  Това, което искам да споделя с вас е, че с Решение № 9395 на Осмо отделение на Върховния административен съд от 17 юли 2017 г. след задълбочен анализ Административният съд отхвърля жалбата на НАП срещу отмяната на ревизионен акт, като стига до извода, че   Това само го споделям, за да разбирате колко е трудно понякога на администрацията да се справи със сложните казуси, които възникват пред нея. Когато говорим за съдебна реформа, тя прониква във всяка част на нашия обществен и икономически живот и стига до там, че ТИР-ът става багаж на шофьора (който явно не е чел съдебното решение - за какво става въпрос): Аз освен да го приема това като виц, не мога да допусна, че това е истина.  Има го на сайта на съда, Решение № 9395 от 17 юли. \"В името на народа\" и следва...  Затова госпожа Захариева и госпожа Цачева - нали пратихме едно писмо, защото дори най-малкият коментар по темата ще се приеме, че едва ли не се месим или нещо казваме, - до Брюксел, съдиите и прокурорите, така както искахме за прокурорите, така и за съдиите да дойдат и ето по такива теми да се произнесат и да си обясняват там, просто ако това е вярно. Аз не мога да го приема, че е вярно, въпреки че Горанов чете дела, да приемеш че камионът, ТИР-ът отзад ти е багажът - значи машинистът може целият влак да му е също багаж по тази логика с товарите. Просто не ми се ще. Затова да се иска проверка и на съдии и на прокурори, както беше по прокурорите, вие сте искали, но ето по такива дела да дойдат и обяснявайте се... Ние искаме от НАП да събере приходи да има за заплати, да има за пенсии, ТИР-ът - багаж! Сега това не е само, в края на краищата ако е така, разбира се. И го провери дали е така. И госпожа Цачева, като отиде на Висшия съдебен съвет … Точно затова са тези проверки - или ние не ги наричаме проверки, а механизъм за подкрепа и подпомагане... Нека да ни подкрепят и да ни подпомогнат,  защото той се явява багаж на шофьора. Повтарям, проверете го.”", "date": "21.07.2017", "title": "Борисов и Горанов в хор срещу съда: Синджирът си идва, козата я няма (СТЕНОГРАМА)"}
{"url": "http://clubz.bg/56440-bsp_iska_spisyka_s_politicite_finansirani_ot_ktb_da_e_publichen", "text": "БСП ще изпрати писмо до Специализираната прокуратура с искане да бъде оповестен списъкът на политиците, които са финансирани от КТБ. Това каза лидерът на партия Корнелия Нинова. Тя изтъкна, че КТБ е огледало на целия преход, в който са свързани бизнес, икономически и политически интереси и всичко това е на гърба на народа. На въпрос защо единственото име на политик, финансиран от КТБ, което бе оповестено, е това на Николай Бареков Нинова каза, че може би няма конкретна причина. На въпрос как ще постъпи акос е окаже, че сред финансираните от КТБ политици има и такива от БСП Нинова заяви, че ще се отнесе \"принципно\", залагайки на чувството си за справедливост. Да си прочете Наказателно-процесуалния кодекс - така главният прокурор Сотир Цацаров би отговорил на лидера на БСП Корнелия Нинова, ако изпрати писмо до него с искане да бъде оповестен списъкът на политиците, които са финансирани от КТБ, предаде „Фокус“. В отговор на въпрос във връзка с искането на БСП да бъдат оповестени имената на политиците, финансирани от КТБ, Цацаров заяви:", "date": "21.07.2017", "title": "БСП иска списъка с политиците, финансирани от КТБ, да е публичен"}
{"url": "http://clubz.bg/56449-noviqt_iphone_shte_stigne_1100_dolara", "text": "Новият iPhone 8, ще достигне впечатляващата цена без план от 1100 долара, смятат анализаторите от JPMorgan. Още от месеци е ясно, че поредното творение на Apple ще е по-скъпо от предишните заради ползването на OLED дисплей - новата технологията на най-важния чарк в смартфона просто е по-скъпа от старите течни кристали. Факти и слухове за следващия iPhone 8 Но ако допреди се смяташе, че флагманът ще удари най-много 999 щатски долара, сега анализаторите са на друго мнение. Причина за това е и вероятното решение да се премахне четеца за пръстови отпечатъци за сметка на технология за разпознаване на лица, както и много по-бързите и скъпи методи за безжично зареждане, които се смята, че ще видим през септември. В добавка Apple не насмогват с производството и е вероятно повечето хора да чакат до ноември, за да получат смартфона си, дори да са го поръчали предварително.  Стив Возняк, съосновател на Apple заедно със Стийв Джобс, защити тази възможност: Добрата новина е, че компанията в Купертино вероятно ще представи както два различни размера - обикновен и Plus, така и бюджетен вариант, като старите C-модели, по-близки до старата цена, но вероятно и със стария дисплей. Междувременно от анализатори на \"Дойче Веле\" наскоро заявиха, че новият флагман едва ли ще се радва на успеха на iPhone 6, защото пазарът е наситен и няма условия за ръст. Вече и бюджетните смартфони вършат прекрасна работа на мнозинството от потребителите, а флагманите се превръщат в удоволствие за техноманиаците и луксозна джаджа за богатите.", "date": "21.07.2017", "title": "Новият iPhone ще стигне 1100 долара"}
{"url": "http://clubz.bg/56447-i_audi_izteglq_850_000_koli_ot_evropazara", "text": "Автомобилният производител \"Ауди\" изтегля 850 000 дизелови автомобила о европейския пазар, за да инсталира софтуер, който ще намали отделяните от двигателите емисии, предаде Ройтерс. Целта на компанията, която е част от \"Фолксваген груп\", е да изпълни европейските екологични критерии и да избегне възможна забрана за движение на засегнатите автомобили. С други думи фирмата признава, че автомобилите й замърсяват въздуха над нормата. Само преди няколко дни \"Даймлер\" обяви изтеглянето на около 3 милиона коли. Подобна услуга е предложена и на автомобили с марките \"Порше\" и \"Фолксваген\", които използват същите двигатели. Производители на коли от години продават на европейския пазар дизелови автомобили, които минават тестовете за вредни емисии в лабораторни условия, но на пътя произвеждат вредни газове, които превишават допустимите граници според европейските регулации. Скандалът, известен като \"Дизелгейт\", започна през септември 2015 г. с разкрития, че автомобилният производител \"Фолксваген\" оборудва дизеловите си коли с устройства, които дават по-ниски от реалните данни за отделяните от двигателите емисии, за да бъдат сертифицирани за продажба. Ново разследване срещу топ босове на \"Фолксваген\" заради „Дизелгейт“ Европейският комисар за политиките в областта на вътрешния пазар и индустрията Елизабета Биенковска заяви, че ако страните не предприемат действия за спиране на движението на колите, които произвеждат високи емисии на вредни газове, \"единствената алтернатива\" ще бъде създаване на европейска агенция, която да се заеме с проблема, съобщава \"И Ю Обзървър\". В писмо до транспортните министри на страните членки на ЕС, полският еврокомисар казва, че властите трябва да инициират диалог с автомобилните производители за намаляване на азотните емисии от колите с дизелови двигатели. От първи септември 2017 г. автомобилите ще бъдат подлагани на тестове на пътя, а не в лабораторни условия. Според Биенковска обаче, въвеждането на по-стриктен контрол \"не е достатъчно\":", "date": "21.07.2017", "title": "И \"Ауди\" изтегля 850 000 коли от европазара "}
{"url": "http://clubz.bg/56444-ek_zabrani_stroitelstvoto_v_kaliakra_veche_postroenite_vetrogeneratori_ostavat", "text": "България се споразумя с ЕК изградените в защитена зона „Калиакра“ ветрогенератори и голф игрище да не бъдат премахнати, съобщи агенция \"Фокус\". Забранява се издаването на нови разрешения за строителство, а страната трябва да вземе мерки за опазване на биоразнообразието в защитената територия. Петър Славов пита Николина Ангелкова за защитените плажове В резултат на преговорите на министъра на околната среда и водите Нено Димов с Комисията се стигна до решение да не бъдат премахвани изградените до момента вятърни генератори, голф игрище, къщи, хотели, вилни селища, инфраструктура в защитената зона. Налага се забрана за издаването на нови разрешения за строителство на територията на защитената зона, съобщиха от пресцентъра на МОСВ. Уникалният резерват \"Сребърна\" пред екокатастрофа Комисията поиска България да бъде осъдена за одобрението на 600 проекта за изграждане на 2900 ветрогенератора, къщи, вилни селища и инфраструктура в защитената територия. През януари 2016 г. Съдът на ЕС осъди страната за одобрението на девет проекта за ветрогенератори и един за голф игрище. От тях са реализирани общо седем. Те няма да бъдат премахнати според постигнатите договорености. България трябва да изпълни няколко условия за опазване на биоразнообразието в защитената местност в съгласие със споразумението с ЕК. Системата за ранно предупреждение за прелитащи птици в района на ветрогенераторите трябва да бъде доизградена, а до завършването й трябва да се вземат мерки за защита на птиците на местата, които не са обхванати от нея. Това означава спиране на работата на вятърните турбини по време на миграционните периоди на птиците.  Трябва да бъде създадена зона „Комплекс Калиакра“, където да бъде забранено строителството, изисква още ЕК. Това ще се случи със заповед на министъра на околната среда и водите. Сред условията на Комисията са и промяна на заповедите за защита на птиците в зони „Калиакра“, „Белите скали“ и „Било“, които да включат мерките, свързани със системата за ранно предупреждение, и приемането на интегриран план за управление на района на Калиакра. Според новите правила министърът на околната среда ще може временно да спира работата на единични вятърни турбини, групи от ветрогенератори или цели ветроенергийни паркове, при опасност от сблъсък на голям брой птици с витлата, например при засилена миграция. Уникалният резерват \"Сребърна\" пред екокатастрофа", "date": "21.07.2017", "title": "ЕК забрани строителството в \"Калиакра\". Вече построените ветрогенератори остават"}
{"url": "http://clubz.bg/56441-cacarov_razkaza_za_sudjukgejt_mylchi_za_razpit_na_peevski_po_ktb", "text": "Поне 5 квалификации по Наказателния кодекс очакват депутата от ГЕРБ Живко Мартинов, изнудвал добрички колбасар да му даде 4 тона суджук, уж за лидера на партията Бойко Борисов. Освен това искал да му купува мека мебел, климатик, гаражи и пр. Това стана ясно на нарочна пресконференция на главния прокурор Сотир Цацаров и шефката на т.нар. звено \"Антикорупция\" Румяна Арнаудова, след като днес бе поискан имунитетът на Мартинов. Между другото, към суджука (който съдържал и еленско по специална рецепта) народният избраник завлякъл и 60 кила пастърма и неустановено количество филе \"Елена\" - съобщи още главният прокурор на страната. На усмивките на журналистите, той направи заблежка, че на жертвата на изнудване - собственик на бизнес, който дори не е и среден, - явно не му е било смешно, писнало му е и че само 4-те тона суджук, които уж заминали за \"Дондуков\" 1, са на стойност 45 000 лв. ГЕРБ-ери дирят стари новини в деловодството преди \"Суджукгейт\" Мартинов явно доста ще да е държал на въпросния продукт, защото първо го изисквал по специална рецепта, после го доизушавал в собствени помещения, стана ясно още от пресконференцията на главния прокурор.  Думите на депутата били: \"Ще ти бъде смачкан бизнесът\". Гражданинът - бивш служител на МВР, подал жалба до прокуратурта. Отделно за случая, който условно може да наречем \"Суджукгейт\"  постъпила и справка от ДАНС до самия министър-председател. Той мигновено препратил всичко до главния прокурор - справката на ДАНС, не суджука...  Може би с това има връзка изрично подчертаното днес от Цацаров: Извън по-\"оперетната\" част, Живко Мартинов - регионален лидер на ГЕРБ за Добрич, е действал като безподобен наглец:  В 6-7 случая той изнудвал търговеца за определени облаги, при това - лично, без да му мигне окото. Заплашвал го с целия държавен апарат в област Добрич. Производителят на въпросните месни деликатеси освен това трябвало да оборудва с мека мебел офиса на ГЕРБ, но вместо това бил мебелирал офисът на народния представител. Имал и климатична стена в стопанисвана от него дискотека, която също се озовала в офиса на ГЕРБ-ера, без собственикът й да го желае. В същата посока отишли 2 сглобяеми гаража и било инсталирано видеонаблюдение, все за сметка на производителя на суджук. От друга страна Живко Мартинов натискал зам.-директора на местната полиция за всякакви услуги - от дреболии като анулиране на фиш на шофьора му, до освобождаване на товарни камиони с незаконно придобит пясък, както и да \"смачка\" търговци на пшеница, които - според Мартинов му дължали пари.  Върхът на наглостта обаче бил, че при катастрофа с двама загинали и виновен бивш зам.-министър (  Мартинов опитал един път да натисне окръжния прокурор на Добрич (който го изгонил) и втори път - вещите лица да подменят авто-техническата експертиза. Искането за снемане на имунитета му е внесено днес в НС, каза още Цацаров. Обвинител № 1 бе далеч по-лаконичен по голямото неизвестно от вчера:  Вчера водещият прокурор Иван Гешев, каза че в неговото дело го няма, но има още 24 досъдебни производства, ама пък за тях не знае нищо... Може да е там, но те са в СГП. Днес Цацаров също нищо не отговори - освен, че вече били 23, защото едното отива към обвинителен акт. Не каза кое и срещу кого. Той не отговори и как така прокуратурата е разследвала през 2009 г. кредитирането от КТБ, с което Ирена Кръстева си е напазарувала \"Нова българска медийна група\", а сега в обемното експозе \"Моделът КТБ\" няма нищо - защото тогава друг е бил главен прокурор. А относно това - ще бъде ли разпитан Пеевски и защо не е досега, Цацаров напомни НПК: че и защитата има право да иска всякакви свидетели в хода на съдебното дело, което ще бъде публично. Той дори леко напомни как корпулентният депутат едва ли не няма къде да мърда пред строгостта на закона: \"Ако бъде поискан от защитата или прокуратурата - какъв друг вариант има Пеевски?\" Повече въпроси - за 24-те досъдбни и прочее, сме имали възможност да зададем вчера на Иван Гешев, затвори темата Цацаров... Нищо че пък Гешев отказваше да коментира други разследвания и имена освен \"мегаделото\" (в което пък пише единствено Николай Бареков). Така саламът победи свободата и днес...", "date": "21.07.2017", "title": "Цацаров разказа за \"Суджукгейт\". Мълчи за разпит на Пеевски по КТБ"}
{"url": "http://clubz.bg/56453-direktoryt_na_cru_razbira_se_che_rusiq_se_e_namesila_v_izborite", "text": "Русия се е намесила в изборите в САЩ, и то не само последните, заяви директорът на ЦРУ Майк Помпео. На форум по сигурността в Аспен, Колорадо, Помпео беше попитан, дали е вярва на разкритията за руско влияние върху резултатите от президентските избори миналата година. Шефът на ЦРУ: Русия и \"Уикилийкс\" рушат западната демокрация В САЩ се води разследване за вероятна намеса на Русия в президентските избори в през 2016 г. Миналата седмица стана ясно, че синът на американския президент Доналд Тръмп се е срещнал с руската адвокатка Наталия Веселницкая и бивш съветски шпионин, които е трябвало да му разкрият компрометираща информация за опонента на баща му в президентската надпревара Хилъри Клинтън. Малко след това щабът на Демократическата партия е подложен на хакерска атака. Тръмп-младши: Руски компромат срещу Клинтън? Харесва ми Помпео характеризира отношенията между Вашингтон и Москва като \"сложни\". Той коментира, че Русия няма да напусне Сирия скоро, но САЩ ще си сътрудничи с нея, за да \"постигне най-добрия за Америка изход\".  Помпео коментира също, че не може да си представи стабилност в Сирия, докато президентът Башар Асад е на власт. Той го нарече \"кукла на конци на иранците\", които според него затвърждават положението си в Сирия. Иран и Русия подкрепят режима на Асад в Сирия. Вчера беше обявено решението на САЩ да спре финансирането и обучението на бунтовнически групировки, които се борят срещу режима. Според държавни служители целта на решението е да се улесни диалогът с Русия. САЩ спират подкрепата за бунтовниците в Сирия Тръмп-младши: Руски компромат срещу Клинтън? Харесва ми САЩ спират подкрепата за бунтовниците в Сирия", "date": "21.07.2017", "title": "Директорът на ЦРУ: Разбира се, че Русия се е намесила в изборите"}
{"url": "http://clubz.bg/56456-trajcho_trajkov_sega_e_momentyt_za_privatizaciq_na_obshtinska_banka", "text": "Това са основните аргументи, с които общинският съветник в София от десницата и част от \"Нова република\" Трайчо Трайков обясни пред бТВ предложението си Столичният общински съвет да стартира отново процедура за продажба на дела си в \"Общинска банка\". Докладът му бе гласуван с внушително мнозинство от местния парламент на сесията в четвъртък. \"Против\" бяха общинари от БСП. Според Трайков мотивът на колегите му от левицата бил, че ако София си има банка, то тя може да финансира закъсало общинско дружество. Той припомни, че и през 2013 г. е стартирала процедура за продажбата на \"Общинска банка\", но тя е била спряна през 2014 г. заради кризата в КТБ, последвалия фалит и факта, че тогава се вихреше правителствена криза.  , каза икономистът от десницата. На въпрос дали предложението за приватизация е било съгласувано с колегите му съветници от Реформаторския блок Трайков не само потвърди, че те са знаели, а припомни, че всички от тях, включително представителите на СДС, са гласували \"за\" доклада му за старт на процедура по продажба. Повод за въпроса бяха обвинения от лидера на СДС Божидар Лукарски, обявени във фейсбук, че Трайков участвал в някакво задкулисие, защото Реформаторският блок не бил уведомен за действията му по отношение на банката. Той настоя водещата Цветанка Ризова да си вземе думата \"скандал\", с която окачестви твърденията на Лукарски, обратно, ако Трайков я е убедил, че в предложението за приватицазията на банката няма нищо скандално.   ", "date": "21.07.2017", "title": "Трайчо Трайков: Сега е моментът за приватизация на \"Общинска банка\""}
{"url": "http://clubz.bg/56445-sasht_zabranqvat_pytuvaniq_v_severna_koreq", "text": "САЩ ще забрани на гражданите си да пътуват до Северна Корея, твърдят представители на две туристически агенции, които организират посещения в азиатската страна. Koryo Tours и Young Pioneer Tours заявяват, че забраната ще бъде официално обявена на 27 юли и ще влезе в сила 30 дни по-късно. След изтичането на гратисния период паспортите на американските граждани, които посетят Северна Корея, ще бъдат обявени за невалидни. Информацията не е потвърдена от американските власти. Според представителя на Young Pioneer Tours Ролън Биърд, информацията е получена от шведското посолство в Пхенян, което отговаря и за американските граждани в тоталитарната страна. Сега от дипломатическото представителство проверяват колко американски граждани се намират на територията на Северна Корея и ги призовават незабавно да напуснат. Биърд коментира, че 30-дневния гратисен период от обявяването на забраната до влизането й в сила ще даде възможност на \"всеки американец, който в момента е в страната като турист или като хуманитарен работник\" да напусне, преди да бъде засегнат от санкциите. Освободеният от Северна Корея американски студент почина седмица по-късно Young Pioneer Tours е агенцията, която организира пътуването на студенти в Северна Корея, при което американецът Ото Уормбиър бе арестуван за опит да открадне предмет с пропаганден лозунг. Той бе осъден на 15 години трудов лагер, но бе върнат в родината си преди месец. Седмица след като пристига в САЩ Уормбиър почина. Според севернокорейските власти причината за тежкото състояние на студента, довело до смъртта му, е заболяването ботулизъм, но семейството на Уормбиър твърди, че той е станал жертва на мъчения и нечовешко отношение от страна на тоталиталния режим. Базираната в Китай Young Pioneer Tours тогава обяви, че повече няма да организира пътувания на американски граждани в Северна Корея. САЩ срещу Северна Корея - от морска блокада до ракетни удари САЩ срещу Северна Корея - от морска блокада до ракетни удари", "date": "21.07.2017", "title": "САЩ забраняват пътувания в Северна Корея"}
{"url": "http://clubz.bg/56451-oblasten_upravitel_zadyrja_myrtvo_piqn_shofor", "text": "Областният управител на Кърджали Никола Чанев задържа мъртво пиян шофьор на волана, извика пътни полицаи, а дрегерът отчете рекордните 3,35 промила алкохол, предаде БГНЕС. Така бе предотвратена възможна катастрофа на пътя Ардино – Кърджали в района на село Кьосево. Областният управител се връщал от оглед на горските масиви, засегнати от корояд, със зам.-министъра на земеделието Атанас Добрев, уточниха от администрацията. Към 13.30 часа служебният автомобил на Чанев засича водач във видимо неадекватно състояние, извършващ некоординирани маневри на платното и застрашаващ сигурността на движението. По настояване на Чанев шофьорът е изведен от „Опел“-а с кърджалийска регистрация, а ключовете му са отнети до идването на пътните полицаи. Пристигналият на място пътен патрул установява, че пияният нарушител е 29-годишен мъж от село Кобиляне, който си признава, че е злоупотребил с алкохол и че не му е за първи път да шофира в нетрезво състояние.", "date": "21.07.2017", "title": "Областен управител задържа мъртво пиян шофьор"}
{"url": "http://clubz.bg/56454-komisar_gotvete_se_za_po_malyk_evrobyudjet_sled_brekzit", "text": "Европейският съюз трябва да е готов за по-малък многогодишен бюджет след 2020 година, когато се предполага, че Великобритания ще го е напуснала и няма да внася пари общата му каса, предупреди днес заместник-председателят на Европейската комисия Ирки Катайнен. Катайнен каза, че не знае дали всички държави-членки ще искат да попълнят празнотата в приходите на ЕС, която ще остане след оттеглянето на Обединеното кралство. Не се знае колко голяма ще е тя, добави той. На среща със строителни предприемачи в София снощи обаче той предположи, че тя ще бъде между 12 милиара и 15 милиарда евро годишно. Разходите в тазгодишния бюджет на ЕС са 145 милиарда евро. Според Дончев нетният ефект от загубата на британските вноски ще е поносим, тъй като Великобритания ще освободи бюджета на ЕС и от разходи, които той прави за нея, въпреки че като цяло тя е нетен платец. По думите му най-вероятният сценарий обаче е ЕС да намали бюджета си след излизането на Обединеното кралство. Ключовият въпрос не е колко голям е европейският бюджет, а за какво трябва да се харчи и каква е добавената стойност на еврофинансирането, каза вицепремиерът. България реши да направи приоритет на своето председателство на Съвета на ЕС през първата половина на следващата година запазването на кохезионната политика на ЕС, която финансира социално-икономическото сближаване между страните в него. Той се изказа в полза на бъдеща \"положителна условност\", т.е. стимулиране с повече финансиране от европейския бюджет на държавите-членки, които правят структурни реформи. При сегашните правила ЕС може да суспендира част от еврофондовете за тези, които не правят предписаните им от него реформи в рамките на взаимното наблюдение над тях наречено \"европейски семестър\". Разговорът се разпростря върху разнообразие от теми - от участието на гражданите в определянето на европейските приоритети и политики до върховенството на закона, общата отбрана и перспективата на България да влезе в еврозоната. Дончев каза, че това, от което българските граждани страдат, е \"липсата на надеждна информация за ЕС\". Запитан за закона, който забранява на българските магистратски организации да получават финансиране от чужбина, Дончев отговори, че могат да ползват евросредства, които Висшият съдебен съвет и Министерството на правосъдието получават от оперативните програми. Катайнен отказа да коментира закона, тъй като Комисията още не е запозната и няма позиция по него. Той обаче говори пространно по върховенството на закона, като основен принцип на ЕС, който днес е поставен на изпитание. В последните дни Комисията предупреди полските власти, че страната им може да стане обект на процедура за ограничаване на членските й права, заради закони, които поставят управляващия орган на магистратурата и Върховния съд под фактическия контрол на управляващата евроскептична партия \"Право и справедливост\".  Катайнен подчерта, че върховенството на закона е стандарт, който означава равнопоставеност на гражданите пред правосъдието и сигурност за бизнеса във всяка от 28-те държави-членки на ЕС. Той добави, че очаква до края на тази година ЕС да направи бързи реформи в ключови области, една от които е отбраната. Освен създадения европейски отбранителен фонд Катайнен прогнозира, че желаещите държави-членки могат да установят постоянно сътрудничество в международните мисии за управление на кризи, киберсигурността и придобиването на нови въоръжения и екипировка. Той не прогнозира в какъв срок това би било възможно, но предупреди, че БЪлгария трябва отсега да прави реформите, които да я подготвят да приеме еврото без последващи шокове, които изпитаха други членки на еврозоната. Той цитира стабилизирането на българския банков сектор като условие за членство в еврозоната, което означава и присъединяване към банковия съюз.", "date": "21.07.2017", "title": "Комисар: Гответе се за по-малък евробюджет след \"Брекзит\""}
{"url": "http://clubz.bg/56452-14_minuti_s_metroto_ot_ovcha_kupel_do_centyra_sled_2_godini_i_polovina", "text": "Само след по-малко от две години и половина жителите на \"Овча купел\", които са трудно обезпечени с градски транспорт в момента, ще могат да стигат до центъра на София за между 12 и 14 минути. Това увери днес столичният кмет Йорданка Фандъкова. Тя даде ход на строителните дейности на втория етап от линия 3 на метрото. Той е в участъка ул. \"Житница\" - ж.к. \"Овча купел\" - Околовръстен път. На откриването бяха зам.-председателят на Европейската комисия Ирки Катайнен и българската еврокомисарка Мария Габриел. Общо стойността на участъка е близо 102 млн. евро. От тях 68,5 млн. са безвъзмездно европейско и национално финансиране. Фандъкова очаква цялата реконструкция на бул. „Дондуков“ заедно с ул. „Кракра“ да приключи до края на октомври. От утре се пуска движението по „Кракра“. Затваря се обаче нова част от \"Дондуков\" - между \"Кракра\" и бул. \"Левски\".  На въпрос за проблеми с нощното осветление в столицата кметът каза, че сигналите за проблеми с осветителните тела се проверяват:", "date": "21.07.2017", "title": "14 минути с метрото от \"Овча купел\" до центъра. След 2 години и половина"}
{"url": "http://clubz.bg/56455-oshte_edin_mol_v_sofiq_prodaden_tozi_pyt_za_156_mln_evro", "text": "Дружествата Hystead Limited и PDI Investment Holdings Limited (PDI), базирани във Великобриотания, обявиха купуването на акциите на българската компания AP Retai, която е собственост на цариградския The Mall. Това съобщиха от пиар компанията, обслужваща купувача. Южноафрикански фонд купува мол \"Сердика център\" Сделката е за 156 млн. евро и става чрез дъщерното дружество на крайния купувач - Balkan Retail NV. В края на миналата година се разбра, че кандидат за мола на \"Цариградско шосе\" е южноафриканският фонд NEPI при цена 180 млн. евро, а Комисията за защита на конкуренцията дори одобри сделката. Съдебен изпълнител пусна „Сити мол“ в Стара Загора за продажба Скоро бе продаден и „Сердика мол“ за 206 млн. евро, но сделката ще влезе в сила след одобрение от Комисията за защита на конкуренцията. The Mall разполага с приблизително 52 хил. кв.м. площ и близо 200 наематели, сред които Inditex Group (Zara и четири други марки), Peek&Cloppenburg, H&M, Reserved, LC Waikiki, кината от веригата Арена, Cortefiel Group (с три марки), Starbucks, Intersport, Technopolis, New Yorker, CCC, Mango и Deichmann. Съдебен изпълнител пусна „Сити мол“ в Стара Загора за продажба", "date": "21.07.2017", "title": "Още един мол в София продаден. Този път за 156 млн. евро"}
{"url": "http://clubz.bg/56459-putin_bil_agent_platov", "text": "Владимир Путин ползвал псевдонима Платов, когато бил в школата за разузнавачи, предаде ТАСС. Това сподели днес самият руски президент по време на среща с деца в Сочи. Как Путин възкресява КГБ Днес обаче за него използването на никове, т.е. прякори в интернет, било  . Според него скриването зад измислено име си струвало в рамките на работата в разузнаването. Сега вече е обратното -  .", "date": "21.07.2017", "title": "Путин бил агент Платов"}
{"url": "http://clubz.bg/56460-govoritelqt_na_beliq_dom_hvyrli_ostavkata_si", "text": "Говорителят на Белия дом Шон Спайсър подаде оставка в петък сутрин.  Той е бил недоволен от назначаването на Антъни Скарамучи за шеф на отдела за комуникация на Белия дом. Според източник от администрацията, Доналд Тръмп помолил Шон да остане на поста си, но той категорично отказал. Спайсър смятал, че назначаването на Скарамучи е огромна грешка. Манекенка на бельо става говорителка на Тръмп? Шон Спайсър направи няколко гафа за краткото време, през което беше говорител. Още преди месеци се заговори, че той е пред уволнение и ще бъде сменен от бивша манекенка на бельо. Кимбърли Гилфойл (48 г.), бивша моделка на “Виктория Сикрет” и в момента водеща в телевизия “Фокс нюз”, гледана и харесвана от Тръмп, сама разпространи тогава новината. Дали обаче Тръмп наистина ще я назначи за говорител на Белия дом ще стане ясно другата седмица.", "date": "21.07.2017", "title": "Говорителят на Белия дом хвърли оставката си"}
{"url": "http://clubz.bg/56458-chistka_v_gerb_dobrich_zaradi_sudjukgejt", "text": "Председателят на ГЕРБ Бойко Борисов разпореди на заместник-председателя на партията Цветан Цветанов да предприеме незабавни действия за информиране на членовете на Изпълнителната комисия с предложението за освобождаване на всички членове на областното ръководство на ПП ГЕРБ – Добрич. Посканата чистка е заради аферата \"Суджукгейт\". Цацаров разказа за \"Суджукгейт\". Мълчи за разпит на Пеевски по КТБ Освен това председателят на ГЕРБ предлага на ИК да освободи общинския ръководител, общинския организационен секретар и членовете на общинското ръководство на ПП ГЕРБ – Добрич. Освен освобождаването на членовете на областното и общинското ръководство, предложението на Бойко Борисов включва още да бъдат утвърдени нови ръководства на областната и общинската структури. Решението на Изпълнителната комисия ще бъде гласувано и приведено в действие още в понеделник, съобщава \"Фокус\".", "date": "21.07.2017", "title": "Чистка в ГЕРБ-Добрич заради \"Суджукгейт\""}
{"url": "http://clubz.bg/56450-dsb_partizanshtina_i_lobizym_zastrashavat_energijnata_sigurnost", "text": "Партизанщина и лобизъм застрашават енергийната сигурност на България, а НЕК води към умишлена разруха предприятието си \"Водноелектрически централи\" (ВЕЦ), за да бъде разграбено на парче. Това се казва в позиция на ДСБ. На пресконференция по темата говориха председателят на ДСБ Атанас Атанасов, председателят на ДСБ Пловдив Йордан Иванов и енергийният експерт Драгомир Димитров. От партията уточниха, че е спряна всякаква модернизация на ВЕЦ и това застрашава сигурността на системата. От друга страна - дружеството е превърнато  в партийна хранилка, като в него се назначават се близки управляващите и се гонят експертите. ДСБ предупреждава, че случаят \"ВЕЦ\" напомня на класическа схема за обезкървяване на държавно предприятие, за да бъде разграбено на безценица. Още по-обезпокоителни са информациите за изразен икономически интерес на един от коалиционните партньори в управлението. ДСБ настоява министър-председателят Бойко Борисов и министърът на енергетиката Теменужка Петкова да поемат лично отговорност за спасяването на \"ВЕЦ\" и да не допуснат пореден случай на ощетяване на българската енергетика за сметка на сигурността и джобовете на българските граждани. От партията изтъкват, че водноелектрическите централи  изпълняват балансираща функция в енергийната система на България. При свръхпотребление или излишък на електроенергия именно те обезпечават работата на АЕЦ \"Козлодуй\". Надеждната и безаварийна работа на водните централи се гарантира от ежегодните планови ремонти. За 2016 г. са извършени само оглед, почистване и ревизия, но без подмяна на съществени части, залегнали в плановите ремонти. А за 2017 г. дори няма заявени материали за планови ремонти. Съоръженията в момента работят с изтекъл експлотационен ресурс и след изчерпването му ще започнат каскадни нарушения в работата на ВЕЦ. Това води до реалния риск да бъдат изведени от експлоатация огромни балансиращи мощности, което ще застраши енергийната система на България. Според ДСБ вместо да използва средства от Фонд \"Козлодуй\" за рехабилитация на  каскадата \"Белмекен-Сестримо-Момина клисура\" и ПАВЕЦ \"Чаира\", в продължение на две години НЕК води преговори с ясно изразен лобистки характер. Сега тепърва започва открита процедура. Има реален риск средствата да не бъдат усвоени в срок и най-важната хидроенергийна мощност да бъде изкарана от строя поради авария на основни съоръжения. От ДСБ заявиха, че в последните 3 години в предприятие \"Водноелектрически централи\" се  реализират основно партийни назначения на ГЕРБ и \"Обединени патриоти\", като системно се нарушават вътрешните правила. Структурата на предприятието е раздута с много спомагателни звена, които да осигурят постове за партийните членове. От предприятието бяха принудени да напуснат ценни специалисти. От партията искат и оставката на изпълнителния директор на НЕК Петър Илиев.", "date": "21.07.2017", "title": "ДСБ: Партизанщина и лобизъм застрашават енергийната сигурност"}
