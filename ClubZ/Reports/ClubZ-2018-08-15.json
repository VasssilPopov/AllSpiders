{"url": "http://clubz.bg/71923-erdogan_shte_zagubi_bitkata_s_trymp", "text": "Изминалият месец отбеляза най-ниската точка в отношенията между Турция и САЩ. Те претърпяха низходяща еволюция от нормални разногласия между двама съюзника в рамките на НАТО до налагане на санкции, съдебни производства срещу граждани на двете страни и конфронтация както на регионалната близкоизточна арена, така и в сферата на финансите. Така на 18 юли Вашингтон очакваше освобождаването на пастора Андрю Брансън. Американските власти дори изпратиха специален самолет за транспортирането му до родината след като бе прекарал 21 месеца в турски затвор. Очакваното освобождаване на Брансън бе част от постигнатата сделка между Тръмп и Ердоган за размяна на пастора срещу освобождаването от страна на Израел на задържаната турска гражданка Абру Йозкан. Последната наистина бе освободена и се завърна в Турция същия ден. Тръмп обаче бе изненадан, че вместо да освободят в замяна Брансън, турският съд разпореди да бъде изпратен в затвор за още четири месеца – причината е, че именно след четири месеца, т.е. през октомври, въпросният съд ще проведе поредното си заседание по случая. Турция: 120% мито на американските коли и 140% на алкохола Ердоган обаче направи грешка. И този път грешката има тежка цена за икономиката, отбраната и политиката на Турция. САЩ си затвориха очите, когато турският президент хвърли в затворите журналисти, потъпка демократичните свободи и подкрепи ислямските екстремисти. Сега обаче Ердоган сам падна в капан, конфронтирайки се с администрацията на Тръмп, Конгреса на САЩ, общественото мнение и евангелистките общности, към които принадлежи пасторът Брансън. Задържането на свещеника и повдигнатите срещу него обвинения не са пример за върховенство на закона, а за подчиняването му на политическата конюнктура. Очевидно е, че Анкара предприема репресивни, а не правосъдни мерки срещу Брансън. Сред имената на евентуалните кандидати за размяна с пастора е и това на Хакан Атила, приятеля-банкер на Ердоган, осъден от нюйоркски съд на 32 месеца затвор по обвинение, че е нарушил ембаргото срещу Иран. Ердоган обаче не усвои следния урок от последните десетилетия: всяка държава, която се е опълчила на САЩ, е понесла големи щети, чиито размер често не зависи от продължителността на противопоставянето. И че най-силното оръжие на Америка не е военната машина, а финансово-икономическите санкции. Турция не може да се мери по икономически капацитет нито с Германия, нито с Китай – двете държави, които предпочетоха да не влизат в търговска война с администрацията на Тръмп, като вместо това бяха принудени да направят отстъпки и да приложат дипломация. Друг пример е визитата на шефа на Европейската комисия Жан-Клод Юнкер във Вашингтон, който предпочете да забрави думите на господаря на Белия дом, че Европейският съюз е враг на Америка. Защо този конфликт между Вашингтон и Анкара избухна точно сега? Всички знаем, че от доста време насам отношенията между двете столици са в криза – така бе и при президента Обама, така е и сега. По всичко изглежда обаче, че онзи, когото величаят като султан на съвременна Турция, не е схванал съществената разлика между двете администрации във Вашингтон И по-конкретно решимостта на Тръмп да скъса с наследството на предшественика си, когото обвинява, че е бил мекушав. Новият господар на Белия дом е решен да не допусне други държави и лидери да отправят предизвикателства към САЩ в качеството си на единствената свръхсила в света. При това Вашингтон при Тръмп не забравя, че Турция бе държавата, която разтвори гостоприемно границите си за всички джихадисти – от Европа и останалите страни, попълнили редиците на \"Ислямска държава\" и че турската разузнавателна служба МИТ и лично шефът ѝ Хакан Фидан, организираха тази операция, предоставяйки логистична и финансова подкрепа на тази терористична групировка. За това Анкара бе предупредена, макар и с половин уста, от бившия американски вицепрезидент Джо Байдън. На първо място е прекратяването на търговията с Иран. Три са държавите, които поотделно или заедно биха могли да окажат сериозно влияние върху режима на айатолласите: Пакистан, Турция и Саудитска Арабия. И трите досега имаха много силни връзки със САЩ. Турция обаче е главният коридор за иранския износ, като освен това е и единствената мюсюлманска държава-членка на НАТО. Тя е и незаменим геополитически играч в контекста на засилващото се противопоставяне между САЩ и Русия и при едно подновяване на Студената война. Тръмп не толерира двойнствена позиция на Турция по конфликта в Сирия. За Вашингтон е неприемливо Анкара да закупува стратегическо оръжие от Русия, да поддържа търговски отношения въпреки американското ембарго на Иран и същевременно да бъде член на НАТО и да бъде считана за западен съюзник. В Европа не са доволни от американските санкции за Турция Все пак, кризата в отношенията между Вашингтон и Анкара не бива да се преувеличава. Въпреки медийния шум, Тръмп наложи ограничени санкции със символичен характер с единствената цел да окаже натиск върху Ердоган. Въпросните санкции касаят банковите сметки на двама турски министри, както и удвояването на митата за два типа турски стоки. Разбира се, ефектът от тези частични мерки е много сериозен в самата Турция, както и на световните пазари, където турската лира е в състояние на свободно падане. Причината за това обаче е политическа на първо място, което подхранва песимистични виждания за бъдещето на двустранните отношения. Тук трябва да отчетем и официалната турска пропаганда, според която САЩ продължават да дават убежище на известния религиозен предводител Гюлен, когото Анкара обвинява, че е организирал неуспешния опит за преврат от лятото на 2016 г. Както е известно, подобно твърдение послужи за основание за неутрализиране на политическите опоненти на Ердоган, както и за атаката срещу либералната преса. От своя страна, Тръмп обвързва вдигането на санкциите с освобождаването на американския пастор. Но това е на повърхността. Съществуват и други, по-съществени противоречия. Едно от тях касае ситуацията в Сирия. Друго – отношенията с Русия. Трето – търговско-икономическите връзки на Анкара с Техеран. Последното като че ли е най-важно от гледна точка на Тръмп, който продължава линията си на изолиране на Иран – държавата, за която Турция е главен търговски партньор. Въпреки големите негативни последствия и за САЩ от повишаването на митата на турския внос в САЩ на алуминий и стомана, Тръмп е в по-добра позиция. Не бива да се забравя, че в дисонанс с позицията на други американски политици, той все пак се съгласи да посредничи на Ердоган за освобождаването от Израел на арестуваната турска гражданка, обвинена, че е финансирала Хамас. Друга компромисна стъпка бе освобождаването на задържаните охранители на Ердоган, които бяха дали воля на юмруците си срещу демонстранти по време на посещението на турския президент във Вашингтон. Тръмп бе и сред първите държавници, поздравили Ердоган за изборната му победа през юни т.г. Отношенията между двете държави са добри, което прави още по-малко вероятна хипотезата на турския президент за американско участие в заговора. Турция не се счита за революционна държава от типа на Иран. За разлика от режима на айатолласите, Турция традиционно не е обвинявана в тероризъм, а статутът ѝ на държава-член на НАТО е още едно предимство пред Иран. Дали сегашните турски власти ще се решат на конфронтация със САЩ? Това едва ли е възможно при положение, че Турция се гордее с икономическите си постижения и с търговията си със Запада, докато връзките ѝ с Иран и с арабите имат несравнимо по-малко значение. Турция не би могла да продължава да игнорира санкциите на Вашингтон за бизнеса си с Иран. Това бе възможно при Обама, но новата американска администрация отправи сериозни предупреждения към всички, които имат вземане-даване с Техеран, че ще бъдат санкционирани. Така че периферен въпрос, като този за съдбата на един пастор, който междувременно бе освободен и оставен под домашен арест в Измир, не би трябвало да бъде причина за разрушаване на турската икономика. За Тръмп пък каузата с освобождаването на Брансън е коз в предизборната борба с демократите, която предстои през есента – наказването на Турция ще затвърди репутацията на господаря на Белия дом. Във всички случаи обаче Турция ще е губещият, ако кризата продължи. В Европа не са доволни от американските санкции за Турция", "date": "2018.08.15", "title": "Ердоган ще загуби битката с Тръмп"}
{"url": "http://clubz.bg/71927-severna_koreq_nelegalno_tyrguva_chrez_rusiq_i_kitaj", "text": "Въпреки забраните, наложени й в съответствие със санкциите, наложени от Съвета за сигурност на ООН, Северна Корея продължава да прави бизнес с други страни, като при това е създала около 250 смесени дружества с Китай и Русия. Това съобщи днес японският вестник \"Санкей\", позовавайки се на междинния отчет на комитета, следящ спазването на санкциите срещу Пхенян, предаде ТАСС. В документа се казва, че основната част от този бизнес е с Китай. Става дума за най-малко 215 смесени дружества с различни сфери на дейност, включително с участието на индивидуални предприемачи.  Според японския вестник в списъка има също около 30 руско-севернокорейски компании и още няколко фирми, създадени съвместно със Сингапур и Австралия. От севернокорейска страна в подобни проекти участват главно компании и хора, на които Съветът за сигурност на ООН вече е наложил санкции.  Икономиката на Северна Корея с най-голям спад от 20 години Пълният списък със смесени дружества ще бъде официално представен в най-скоро време в доклад на световната организация, пише \"Санкей\". По отношение на Северна Корея действа най-строгият съществуващ днес санкционен режим, предвиждащ по-конкретно финансови санкции, оръжейно ембарго, забрана за доставки на ракетно гориво, оборудване и материали с двойно предназначение, а също износа на въглища, желязо, олово, морски стоки и други продукти. За последен път санкциите бяха затегнати на 22 декември миналата година. Тогава Съветът за сигурност на ООН въведе нови ограничения за доставките на суров петрол и петролни продукти за Северна Корея, а също изиска от всички страни да изгонят севернокорейските трудови мигранти в срок до 24 месеца, припомня ТАСС.", "date": "2018.08.15", "title": "Северна Корея нелегално търгува чрез Русия и Китай"}
{"url": "http://clubz.bg/71932-vlastta_obeshta_do_kraq_na_noemvri_haskovo_da_pie_chista_voda", "text": "Заместник-министърът на регионалното развитие и благоустройството Малина Крумова обеща до края на ноември да бъдат решени проблемите с питейната вода в Хасково, където преди повече от година бяха открити превишаващи нормата стойности на уран. Това стана ясно след днешната й среща с представители на инициативния комитет \"Да спасим Хасково\". Водата в Хасково пак със забрана за пиене Последно: водата в Хасково става за пиене И зам.-министър Крумова обеща в срок до ноември да бъдат дублирани осем кладенеца в три вододайни зони на Хасково. За четири от кладенците в северната зона предстои подаването на искане за въвеждане в експлоатация. За другите четири кладенеца в източна зона и зона \"Узунджово-2\" текат процедури по осигуряване на разрешения за водовземане, предаде БНР. В процес на изграждане са два водопровода, а ВиК-Хасково изпълнява мерки за намаляване на загубите на вода в разпределителната мрежа. Разработена е пътна карта с мерки за трайно разрешаване на проблема с качеството на питейната вода в града. В периода май-юли тази година са взети 17 проби на водата, като при повечето от тях количеството уран е в нормите и отговаря на допустимите стойности. \"Воля\": Има укрита информация за водата в Хасково Пътната карта бе изготвена по настояване на Федерацията на потребителите, за да бъдат записани конкретните мерки и срокове за решаване на проблемите с водата в Хасково. Преди два дни изпълнителният секретар на Федерацията заплаши: Той огласи наскоро и резултатите от изследванията на водата от сертифицирана лаборатория, поръчана от Федерацията на потребителите. Съдържанието на естествен уран в питейната вода е в норма, на алфа активност показва превишение 3 и 7 пъти. Пробите са взети от две места. Предстои вземането на още проби от различни райони на Хасково. Последно: водата в Хасково става за пиене \"Воля\": Има укрита информация за водата в Хасково", "date": "2018.08.15", "title": "Властта обеща до края на ноември Хасково да пие чиста вода"}
{"url": "http://clubz.bg/71936-simeonov_oprovergava_siderov_zakonyt_e_spazvan_tova_sa_dolni_lyji", "text": "Сблъсъкът в малката управляваща коалиция на \"Обединените патриоти\" продължава - вицепремиерът Валери Симеонов публикува във Фейсбук профила си 8 точки, с които опровергава твърденията на лидера на \"Атака\" Волен Сидеров. Сидеров намеква за Симеонов: Опъва чадър над олигарси, корумпиран е Вчера Сидеров обвини лидерът на НФСБ в опъване на чадър над бизнеса на братя Диневи, терор над определени фирми от туристическия бранш с цел бизнесът им да бъде завзет от \"други олигарси\", корупция, натиск над институции със заплаха за уволнения и \"клатене\" на стабилността на правителството. Тогава пропусна да го спомене поименно, но днес потвърди пред Клуб Z, че е говорил за действията на Симеонов при неговата акция срещу шума по летните курорти. Симеонов отбелязва, че при спирането на заведенията \"Какаов плаж“ в Слънчев бряг и „Хедон“ на плаж Каваците в Созопол са спазени всичките законови разпоредби и е извършена изрядна документация. Проверките били извършени не от \"шпиц-команди\" и \"маскирани тежковъоръжени полицаи\", а от \"ограничени екипи на РЗИ и органите на реда\". Всички проверки били на базата на неанонимни сигнали на тел. 112, а заведенията не са обжалвали заповедите, напротив, заели са се да работят за намаляване на шума. И добавя, че критиките към държавните институции и МВР-Бургас \"уронват престижа на държавата и изпълнителната власт\". Твърдението, че е роднина с с началника на РЗИ Бургас определя като  Сидеров: Явно е, че Валери Симеонов преговаря с костовистите Вицепремиерът не коментира днешната теза на Сидеров, че обсъжда явяване на изборите с извънпарламентарните десни сили. \n\t Сидеров: Явно е, че Валери Симеонов преговаря с костовистите", "date": "2018.08.15", "title": "Симеонов опровергава Сидеров: Законът е спазван, това са долни лъжи"}
{"url": "http://clubz.bg/71930-firmata_poddyrjashta_tyrgovskiq_registyr_imame_kolektiven_duh_i_tvorchesko_mislene", "text": "Днес на първата си пресконференция след срива на Търговския регистър в края на миналата седмица директорката на Агенцията по вписвания Зорница Даскалова спомена публичната тайна - коя е фирмата, която поддържа регистъра - \"Лирекс БГ\" ООД. По думите й все още няма доклад от \"Лирекс БГ\", която неизменно поддържа технически регистъра от 2012 г. само с една година прекъсване - миналата. Но пък паралелно от IT компанията пуснаха съобщение до медиите. В което не се обяснява нищо по същество за срива на системата, освен вече оповестеното от ресорния вицепремиер Томислав Дончев - \"дефектирали дискови устройства, или както казват хората - изгорели.\" Но пък от \"Лирекс БГ\" държат да посочат, че вършат работата си \"уповавайки се на петте ни ценности: колективен дух, инициативност, творческо мислене, коректно отношение, и обучение и споделяне на опит\". Агенцията по вписванията: Случват се такива неща Ето какво гласи цялото съобщение: Кой взе парите, за да не \"гърми\" Търговският регистър Иначе според обявените днес от Зорница Даскалова данни компанията получава около 90 000 лв. на година за поддръжка на Търговския регистър. Самите контракти не са публични, попадат в т.нар. графа \"секретно\". Такава се дава при поръчки с чувствителна информация, касаеща националната сигурност и минават през  получаване на специален достъп от ДАНС и Държавната комисия по сигурноста на информацията.  \"Лирекс БГ\" е получила и стотици обществени поръчки, работи традиционно с министерства, агенции, държавни учебни заведения, АЕЦ \"Козлодуй\" и т.н, в т.ч. и по \"секретни\" поръчки. Общите приходи от спечелените търгове надхвърлят 120 милиона лева. Фирмата е наследник на компания от групата \"Натурела\", чийто собственик Кристиян Маслев бе разстрелян пред дома му през 2000 година. Убийството се води неразкрито.  Управителите на \"Лирекс БГ\" Манол Илиев и Димитринка Илиеви са бивши съдружници с покойния вече бизнесмен. Кой взе парите, за да не \"гърми\" Търговският регистър", "date": "2018.08.15", "title": "Фирмата, поддържаща Търговския регистър: Имаме колективен дух и творческо мислене"}
{"url": "http://clubz.bg/71935-upravlqvashtite_specheliha%C2%A0vsichki_deputatski_mesta%C2%A0v_kambodja", "text": "Управляващата Камбоджанска народна партия на премиера Хун Сен е спечелила всичките 125 депутатски места на произведените общи избори, предадоха Асошиейтед прес и Ройтерс. Хун Сен, бившият червен кхмер, който управлява Камбоджа Списък, публикуван днес от Националната избирателна комисия, показва че Камбоджанската народна партия е спечелила убедително изборите. Това означава, че Хун Сен, който управлява от 33 години, ще получи още един 5-годишен мандат. Опозицията оспорва както легитимността, така и резултатите от изборите. Според противниците на Хун Сен изборите на 29 юли не са били честни, защото Камбоджанската партия за национално спасение, единствената реална опозиционна сила, беше разпусната миналата година със съдебна заповед след иск на правителството. Опозиционните лидери изпитват и съмнения дали обявената висока избирателна активност от 83 на сто е реална, отбелязва АП.", "date": "2018.08.15", "title": "Управляващите спечелиха всички депутатски места в Камбоджа"}
{"url": "http://clubz.bg/71921-germaniq_vyvede_tretiq_pol_oficialno", "text": "Германското правителство одобри днес въвеждането на трети пол в официалните регистри, като човек ще има възможност да се вписва като \"различен\", предаде Асошиейтед прес. През ноември Федералният конституционен съд постанови, че трябва да се разреши хора да бъдат вписвани в регистрите нито като жени, нито като мъже, и нареди на властите или да въведат възможност за посочване на трети пол, или изобщо да премахнат графата \"пол\". Аман от тия джендъри! Решението беше по дело, заведено от ищец, чието искане в данните за него в регистъра на ражданията полът му да бъде променен от \"женски\" на \"интерсексуален/различен\" или \"различен\" не било удовлетворено.  Досега единствената друга възможност беше квадратчето за пол да се остави празно, отбелязва АП. Днешното решение да бъде добавено квадратче за трети пол с формулировката \"различен\" в регистъра на ражданията изисква и парламентарно одобрение. Министърът по въпросите на семейството Франциска Гифай, която е представител на левоцентристите - по-малкия партньор на консерваторите в управляващата коалиция - заяви, че това е \"важна стъпка напред в правното признаване на хората, чиято полова идентичност не е нито мъжка, нито женска\". В съседна Австрия Конституционният съд постанови през юни, че властите трябва да позволят в официалните регистри да бъдат вписвани хора като лица с различен от мъжкия и женския пол, ако желанието им е такова. Той обаче постанови и че няма нужда да се променя съществуващото законодателство, защото в него не е изрично упоменато, че полът на хората трябва да бъде мъжки или женски, отбелязва БТА.", "date": "2018.08.15", "title": "Германия въведе третия пол. Официално"}
{"url": "http://clubz.bg/71934-siderov_qvno_e_che_valeri_simeonov_pregovarq_s_kostovistite", "text": "Лидерът на БЗНС Николай Ненчев \"реагира вместо\" вицепремиера Валери Симеонов с нападки. Това заяви лидерът на \"Атака\" Волен Сидеров пред Клуб Z.  БЗНС: Волен Сидеров e износен популист, кланя се на Кремъл Той поиска право на отговор, след като днес БЗНС излезе с декларация по негов адрес, според която Сидеров е \"обществено неприемлива фигура с компрометиран политически морал\" и трябва да отговаря за срива на Търговския регистър, тъй като настоящата директорка Зорница Даскалова е негово назначение. В тези нападки Сидеров видя подкрепа за вицепремиера Валери Симеонов от страна на Ненчев и другите десни формации - \"ДСБ на Атанасов и другите разклонения на костовистите\". Според него те са си общували с лидера на НФСБ за възможно съвместно явяване на следващите избори. Сидеров намеква за Симеонов: Опъва чадър над олигарси, корумпиран е Сидеров заяви вчера, без да назовава Симеонов, че вицепремиерът е корумпиран, опъва политически чадър над бизнеса на братя Диневи, подлага на терор определени фирми от туристическия бранш с цел бизнесът им да бъде завзет от \"други олигарси\", и оказва натиск над институции със заплаха за уволнения. Пред Клуб Z потвърди, че е говорил именно за него. И отбеляза, че очаква сега и Радан Кънев и Атанас Атанасов да защитят Симеонов, което разкривало \"задкулисието\". Ето и пълното изявление на Волен Сидеров: Сидеров намеква за Симеонов: Опъва чадър над олигарси, корумпиран е", "date": "2018.08.15", "title": "Сидеров: Явно е, че Валери Симеонов преговаря с костовистите"}
{"url": "http://clubz.bg/71925-bzns_volen_siderov_e_iznosen_populist_klanq_se_na_kremyl", "text": "БЗНС с лидер Николай Ненчев оповести специална декларация по повод лидера на \"Атака\" Волен Сидеров. В декларацията се казва, че Сидеров е обществено неприемлива фигура с компрометиран политически морал, символ на двоен стандарт, продажност и преориентация според конюнктурата. Според декларацията Сидеров е пряко отговорен за срива в Търговския регистър, но вместо да си носи отговорността той се опитва да отклони общественото внимание от себе си. Ето пълния текст на декларацията:", "date": "2018.08.15", "title": "БЗНС: Волен Сидеров e износен популист, кланя се на Кремъл"}
{"url": "http://clubz.bg/71933-kapitanyt_na_beroe_nqma_da_hodi_v_levski", "text": "Трансфер на капитана на \"Берое\" и национал Мартин Райнов в \"Левски\" няма да има, обяви старозагорският клуб в официално съобщение на сайта си. През миналата седмица \"Дарик радио\" обяви, че халфът почти сигурно ще премине на \"Герена\". Днес обаче стана ясно, че до сделка няма да се стигне, тъй като футболистът е взел решение да остане в \"Берое\". \"Левски\" ще опита да привлече поне 2-3-ма играчи до есента. За това е помолил новият старрши треньор Славиша Стоянович. Пред раздяла със \"сините\" е Жорди Гомес и се търси негов заместник в средата на терена. \"Левски\" също така има нужда от нападател.", "date": "2018.08.15", "title": "Капитанът на \"Берое\" няма да ходи в \"Левски\""}
{"url": "http://clubz.bg/71926-agenciqta_po_vpisvaniqta_sluchvat_se_takiva_neshta", "text": "От 5.40 ч тази сутрин е възстановена възможността за справки по актуално състояние в Търговския регистър (ТР). Най-късно утре се очаква да заработят и справките по ЕГН. Също утре трябва да бъде възстановена връзката на регистъра с \"Реджикс\" – държавния канал за обмен на информация, през който администрациите теглят данни и така спестяват на гражданите разнасянето им от една служба до друга. Това каза на първата си пресконференция след срива на Търговския регистър в края на миналата седмица директорката на Агенцията по вписвания Зорница Даскалова. Оттук нататък за всяка една поетапно възстановена функционалност хората ще бъдат \"своевременно информирани с прессъобщения\". Даскалова също така поднесе извинения \"на всички - на абсолютно всички!\" и каза, че има добри новини за ТР \"на този хубав празник\", явно визирайки Голяма Богородица. Бойко Борисов за Търговския регистър: Ниски цени, калпави дискове Четирите диска са дефектирали, заяви още шефката, но отказа да уточни колко общо дискове работят и съхраняват данните от ТР. Тя изобщо бе крайно пестелива на конкретни данни -  само с една година прекъсване - миналата. Що се отнася до това - като има бекъп, колко често той се е обновявал Даскалова заяви, че това са технически въпроси и още не може да им отговори. А запитана - като тя не може, защо не е взела и поне едно техническо лице на брифинга, директорката заяви, че те нямат право да дават изявления, а и в момента много работят. Даскалова заяви, че от края на миналата седмица не са спали специалистите, а само някои \"си позволяват по няколко часа\". До тях бдят ДАНС и ГДБОП, за да не манипулират данните. Иначе фирма \"Лирекс\" работела всяка година с договори за по около 90 000 лв., а самите контракти не са публични, защото хората вътре трябва да получават специален достъп от ДАНС и Държавната комисия по сигурноста на информацията. На въпрос - кога ще е наясно с доклада им, Даскалова каза само, че им е поставила срок \"незабавно\". Тя обеща, че до петък ще има доклад в Агенцията по електронно управление. Кой взе парите, за да не \"гърми\" Търговският регистър Даскалова разграничи написаното за текущите обществени поръчки - включително и с евросредства -   на регистъра с дейността и договорите които нямали нищо общо. Но се оказа, че на \"Телелинк\" все пак са платени пари за доставка на ново оборудване. А на въпрос на Клуб Z: защо по дейностите по единия договор излиза фирма на фризьорка - ЕТ  , тя отговори, че основната работа там е от \"Сиенсис\" АД\". \"А въпросният ЕТ е ангажиран за изработване за рекламни материали, тъй като по изискванията на евросредствата има част, която е свързана с информация. Така се правят банери и се правят информационни материали – тази част от договора е била за 2000 лв. Но не е изпълнен и съм платила частична сума по него – мисля, че изработката на банери.\" Тя каза, че тепърва ще работят за доверието на гражданите. Даскалова отговори и дали ще си подаде оставката: Кой взе парите, за да не \"гърми\" Търговският регистър", "date": "2018.08.15", "title": "Агенцията по вписванията: Случват се такива неща"}
{"url": "http://clubz.bg/71916-obshtinarqt_na_mito_ochite_toj_li_ne_se_krie_ili_nikoj_ne_go_tyrsi", "text": "Пет месеца са прилагани СРС спрямо несебърския общинар Пейко Янков, документирана е ролята му в палежа на казино в Слънчев бряг, както и в изнудване на съдружник да се откаже от дяловете си във фирма „Хермес“. И всичко това - в полза на организираната престъпна група на Митьо Очите. Това стана ясно днес от думите на прокурор Детелина Ганчева в специализирания съд, където се гледа мярката за неотклонение на Янков. Янков е в ареста, след като на 1 август прокуратурата удари групата на Очите край морето, неколцина, сред които и той, се укриха, а на 13 август – в понеделник, се предаде. Общинарят Бенчев, задържан с Митьо Очите, не бил партиец в БСП От думите на прокурорката стана ясно още, че Янков – който е син на застреляния през 2007 г. председател на ОС Несебър Димитър Янков, се е укривал извън страната. Тя обаче не уточни къде – само каза, че е в ЕС. Кой е общинският съветник от Несебър Пейко Янков Според адвоката му Росен Кожухаров обаче въобще не можело да се говори за укриване. Янков имал „лични мотивни съображения“ да не се яви конкретно в деня, в който получил призовка за свидетел. „На призоката пишеше, че е за свидетел. После научихме, че е обвиняем“, заяви адвокатът, като обеща да покаже призовката, която пък точно в момента не била у него. Последният от групата на Митьо Очите се е предал А на въпрос той ли го е посъветвал да се предаде, отговори, че „клиентъ му бил достатъчно интелигентен“ да избере какво процесуално поведение да предприеме. На изказванията му прокурор Ганчева контрира, че и на двете призовки до Янков, преди да се стигне до обявяването му за издирване и Европейската заповед за арест, пише, че е търсен именно като обвиняем. Той ще получи квалификации по НК за  Прави впечатление, че обвинение за наркотици пак липсва. Делото срещу бригадата на Очите – няма и дума за наркотици Както Клуб Z писа - на този етап и дума не става за наркоразпространение и при другите задържани от групата на Митьо Очите. В края на днешното заседание съдът постанови, че Янков остава в ареста. Акцентът в мотивите бе единствено обвинението за изнудване. Така седмина от групата вече са трайно зад решетките, а лидерът е в Истанбул, където се чака екстрадиционна процедура. Кой е общинският съветник от Несебър Пейко Янков Последният от групата на Митьо Очите се е предал Делото срещу бригадата на Очите – няма и дума за наркотици", "date": "2018.08.15", "title": "Общинарят на Митьо Очите: той ли не се крие или никой не го търси?"}
{"url": "http://clubz.bg/71918-211_mosta_se_nujdaqt_ot_remont_34_ot_tqh_po_magistralite", "text": "Вероятно провокиран от трагедията в Генуа, причинена от срутването на виадукт, при която над 40 души загинаха, а 16 бяха ранени премиерът Бойко Борисов повдига на днешното правителствено заседание въпроса със състоянието на българските мостове и техните ремонти. Това е видно от публикуваната от Министерския съвет стенограма. От изнесените от министъра на регионалното развитие и благоустройството Николай Нанков данни става ясно, че общо 211 моста се нуждаят от ремонт, по автомагистралите са 34, а 17 от тях (половината от тези 34), са в лошо състояние. Борисов разпорежда на Нанков и на министъра на транспорта Ивайло Московски да предложат спешен план за едновременно ремонтиране на мостовете по пътната и жп инфраструктура. По изчисления на премиера за целта ще са нужни 130 млн. лв. А Нанков отчита: Най-малко 35 са жертви на рухналия виадукт в Генуа (СНИМКИ) Намесва се и Московски, който настоява към съоръженията по пътната инфраструктура, \"да бъдат добавени по принцип съоръженията в транспортната инфраструктура, защото същият казус, който коментира колегата Нанков за виадуктите и мостовите в пътната инфраструктура, стои и в железопътната\". Нанков предлага до идната сряда да има изготвен план за спешни ремонти и финансиране, а Борисов настоява това да се случи още в понеделник, за да може в сряда, когато се провеждат редовните заседания на кабинета да се гласува с решение на МС. Първи версии за моста в Генуа - лоша поддръжка и конструктивен проблем Вицепремиерът \"патриот\" Валери Симеонов също решава да вземе отношение по темата, за да не остане някой с впечатление за \"катастрофичност\" на ситуацията: А Борисов отчита: Първи версии за моста в Генуа - лоша поддръжка и конструктивен проблем", "date": "2018.08.15", "title": "211 моста се нуждаят от ремонт, 34 от тях - по магистралите"}
{"url": "http://clubz.bg/71924-turski_syd_otkaza_da_osvobodi_amerikanskiq_pastor_brynsyn", "text": "Турски съд отхвърли искането на американския пастор Андрю Брънсън да бъде освободен от домашен арест по време на процеса срещу него по обвинения в тероризъм. Адвокатът на Брънсън - Исмаил Чем Халавурт, е подал искането на 14 август, около седмица след като предишната му жалба беше отхвърлена от турския съд в западната провинция Измир. Турция: 120% мито на американските коли и 140% на алкохола И второинстационният съд в Измир отхвърли днес жалбата му и я изпрати до по-горната инстанция. Брънсън, който живее в Турция от над две десетилетия, е обвинен, че е помагал на поддръжниците на живеещия в САЩ ислямски проповедник Фетуллах Гюлен. Турските власти сочат Гюлен за главния организатор на опита за преврат от 2016 г., при който бяха убити 250 души. В Европа не са доволни от американските санкции за Турция Той също така беше обвинен, че е оказвал подкрепа на поставената извън закона Кюрдска работническа партия (ПКК), определена като терористична организация от Турция и САЩ Продължителното задържане на Брънсън напрегна още повече отношенията между Турция и САЩ, допълнително изострено заради факта, че Турция подкрепи Иран и заяви, че няма да се съобрази със санкциите на Вашингтон срещу ислямската република. Това доведе до икономически и политически санкции от страна на САЩ на техен важен съюзник в НАТО. Пазарите чакат Ердоган да прояви здрав разум Пастор Брънсън беше освободен под домашен арест на 25 юли. Съдът му нареди да носи електрическа гривна по всяко време и му забрани да пътува извън страната. Следващото му изслушване като част от процеса е насрочено за 12 октомври. Парашут за лирата - или и €врозараза Президентът Доналд Тръмп е разочарован от факта, че Турция не е освободила пастор Брънсън, въпреки натиска върху Анкара да го освободи след две години задържане. От своя страна говорителят на турския президент Реджеп Тайип Ердоган заяви днес, че очаква проблемите с Съединените щати, които удариха силно по лирата, да бъдат решени, но Вашингтон трябва да спре с опитите си за намеса в турското правосъдие. Ибрахим Калън заяви на пресконференция, че президентът Ердоган ще разговаря на 15 август с германския канцлер Ангела Меркел и с френския президент Емануел Макрон - на 16 август, за актуалните проблеми в отношенията между Турция и САЩ Калън заяви, че Турция ще упражни правата си, ако САЩ не доставят джетовете F-35 джетове на Анкара. Турската централна банка налива пари заради слабата лира Лирата, която набра известна сила срещу долара днес, ще продължи да се възстановява, добави той. Курсът на лирата се движи между 6 - 6.14 за долар. \"Виждаме, че подобрението [в стойността на турската лира] е започнало благодарение на мерките, които е предприела нашата държава. Ние не поддържаме търговска война\". За днес е предвидена среща на президента Ердоган с емира на Катар Тамим бин Хамад ал-Тани - посещение, описано от Кълън като \"ясна подкрепа\" от страна на правителството на Катар за Турция в икономическата война със САЩ. В Европа не са доволни от американските санкции за Турция Пазарите чакат Ердоган да прояви здрав разум Парашут за лирата - или и €врозараза Турската централна банка налива пари заради слабата лира", "date": "2018.08.15", "title": "Турски съд отказа да освободи американския пастор Брънсън"}
{"url": "http://clubz.bg/71928-bsp_iska_ostavki_zaradi_tyrgovskiq_registyr", "text": "БСП настоява за оставката на правосъдния министър Цецка Цачева и на шефа на Агенцията по вписванията Зорница Даскалова заради срива на Търговския регистър. Това заяви зам.-шефът на партията Крум Зарков. Според него това е безпрецедентна криза с един от най-важните електронни регистри в страната не може да остане просто така.  Според него пряката отговорност е на Даскалова, която е допуснала това да се случи, а политическата отговорност е на Цачева, защото тя е била запозната с неакватността на управлението в агенцията и не е взела никакви мерки. Той поясни, че този текст от Кодекса на труда засяга неизпълнение на трудови задължения предвидени в закона. Според него настоящото ръководство на министерството и агенцията не може да разсее съмненията, които витаят в обществото. ", "date": "2018.08.15", "title": "БСП иска оставки заради Търговския регистър"}
{"url": "http://clubz.bg/71912-300_katolicheski_sveshtenici_nasilili_pone_1000_deca_v_sasht", "text": "Над 300 католически свещеници насилили поне 1000 деца в щата Пенсилвания през последните 70 години, а Църквата прикривала престъпленията. Това става ясно от доклад на разширения съдебен състав, който от 18 месеца разследва случаи на педофилия в щата. Свещениците са насилвали момичета и момчета от невръстна възраст, както и тийнейджъри. Причената е, че част от църковните документи са били изгубени, а жертвите се страхуваха да свидетелстват. Всички случаи са старателно прикривани от ръководствата на епархиите, които \"предпочели да защитят насилниците и институцията си\".  Ватикански съд осъди свещеник за детска порнография \"Вашингтон пост\" цитира главния прокурор на Пенсилвания Джош Шапиро, според когото в хода на 18-месечното разследване са били прегледани над два милиона документа, вкл. от тайните църковни архиви, в които са се държали в продължение на десетилетия съобщения за сексуални злоупотреби с деца.  Прокурорът обясни, че е ограничен от законодателството на щата, според което жертвите на сексуално посегателство като деца могат да внесат жалба по граждански иск до 30-годишната си възраст, а по криминален - до 50-годишна възраст. Най-възрастният човек, говорил пред съдебния състав, сега е на 83 години, пише \"Вашингтон пост\".  Педофилия: Аха папски нунций да застане на съд и... влезе в болница Много от жертвите твърдят, че били дрогирани и манипулирани. Някои си спомнят, че когато споделяли със семействата си, те не им вярвали и дори ги биели и наказвали. Мащабният скандал засяга шест епархии в щата Пенсилвания: Питсбърг, Скрантън, Ери, Алънтаун, Грийнсбърг и Харисбърг. За останалите две енории в щата данните бяха публикувани по-рано и разкриха сходни резултати. Според огласения вчера доклад на т.нар. голямо съдебно жури висшият клир в щата е убеждавал жертвите да не съобщават за стореното им, а също и правоохранителните органи да не разследват, пише \"Ню Йорк таймс\". Римокатолическата църква е разтърсвана от скандали, свързани със сексуални посегателства срещу малолетни от повече от 15 години, откакто през 2002 г. в Бостън бяха констатирани фрапиращи случаи. Въпреки че бяха изплатени милиарди долари за извънсъдебни споразумения и бяха въведени нови програми за превенция, скандалът не стихва и достига висши духовници, отбелязва нюйоркското издание. Вестникът припомня, че наскоро от поста си се оттегли кардинал Тиъдър МакКарик, архиепископ на Вашингтон, след обвинения в сексуални посегателства срещу млади свещеници, семинаристи и малолетни.  В доклада от 1400 страници се казва, че някои от уличените свещеници са били отстранявани от богослужението, но други са оставали клирици и даже са били повишавани, подчертава \"Ню Йорк таймс\".  Папата разследва сексуални посегателства срещу деца Действащият архиепископ на Вашингтон, кардинал Доналд Вюрл, е обвинен от разследващите в съучастие, защото е прикривал злоупотребите на свещениците, когато е бил епископ на Питсбърг. Той се защити публично с изявление, в което поиска и прошка за  \". Педофилия: Аха папски нунций да застане на съд и... влезе в болница Папата разследва сексуални посегателства срещу деца", "date": "2018.08.15", "title": "300 католически свещеници насилили поне 1000 деца в САЩ"}
{"url": "http://clubz.bg/71909-vlastta_povdigna_bednostta_s_27_leva", "text": "Линията на бедност в България през 2019 г. ще е 348 лева, реши днес правителството. Сумата е с 27 лева по-висока в сравнение с размера й през тази година. Новият размер е определен на база на методика, утвърдена от МС още преди 12 години, по време на тройната коалиция. Показателят се изчислява в зависимост от данните в изследването \"Наблюдение на домакинските бюджети в Република България\", което всяка година се провежда от Националния статистически институт. Според това изследване през 2017 г. линията на бедност общо за България e 351.08 лв. средномесечно на лице от домакинство. При този размер на линията под прага на бедност са били 1.66 милиона души, или 23.4% от населението на страната. В сравнение с 2016 г. относителният дял на бедното население се е увеличил с 0.5 процентни пункта. Въпреки това правителството не вдига размера й до 351 лева, а на малко по-нисък праг. Европейската статистика използва линията на бедност, за да измерва дела на бедните лица в дадена страна членка. В България тя се използва за някои социални плащания. В България, която е най-бедната страна от ЕС обаче, най-много са хората, които декларират и се осигуряват на минималната работна заплата. Според данни на Министерството на финансите, последните от които са за 2016 г., минималната работна заплата влиза в доходната категория между 250 и 600 лв. месечно, която включва над 1.13 млн. души през 2016 г. Тогава минималната работна заплата беше 420 лева.", "date": "2018.08.15", "title": "Властта \"повдигна\" бедността с 27 лева"}
{"url": "http://clubz.bg/71920-na_22_avgust_stava_qsno_ima_li_razvod_na_sinopticite_s_ban", "text": "Премиерът Бойко Борисов е дал срок до 22 август на Института по метеорология и хидрология и Българската академия на науките (БАН) да се разберат ще останат ли заедно или ще се \"разведат\".  Синоптиците след среща с премиера: Не сме крепостни селяни Борисов уточни днес, че правителството вече е отпуснало допълнителни средства на Академията и заради това е дал срок до другата седмица на спорещите страни да решат. \"Алфа рисърч\": Науката е \"слънце\" за 21% от българите Освен това правителството одобри днес 11 Национални научни програми за периода 2018-2022 г. Те са определени след постигнато съгласие между висшите училища и научните организации в България за съвместно изпълнение на заложените в тях цели, става ясно от съобщение на пресслужбата на МС. В рамките на отделните програми се планират изследвания на климата, водните ресурси, бедствията, цифровите технологии, технологии за електронно здравеопазване, разработване и въвеждане на методология за изследване на дарената кръв, изследвания в областта на здравословните храни и биотехнологиите, изследвания за добиване на нисковъглеродна енергия за транспорта и бита и др. Пробивите в науката и техниката, които очакваме през 2018-а Одобрените от Министерския съвет програми са: Национална научна програма „Информационни и комуникационни технологии за единен цифров пазар в науката, образованието и сигурността“; Национална научна програма „Нисковъглеродна енергия за транспорта и бита“ (ЕПЛЮС); Национална научна програма „Опазване на околната среда и намаляване на риска от неблагоприятни явления и природни бедствия“; Национална научна програма „Здравословни храни за силна биоикономика и качество на живот“; Национална научна програма „Културноисторическо наследство, национална памет и прогрес на обществото“; Национална научна програма “Електронно здравеопазване в България“; Национална научна програма „Репродуктивните биотехнологии в животновъдството в България“; Национална научна програма „Млади учени и постдокторанти“; Национална научна програма „Разработване на методология за въвеждане на NAT технология за диагностика на дарената кръв в трансфузионната система на Република България“; Национална научна програма “Върхови изследвания и хора за развитие на европейска наука“ (ВИХРЕН); Национална научна програма „Петър Берон. Наука и иновации с Европа“ (Петър Берон и НИЕ). Горанов за науката: Даваме 120 млн. повече, но разпределени според резултатите Министерският съвет отпусна и допълнителни 1.5 милиона лева за тази година за предоставяне на стипендии на студентите, докторантите и специализантите от държавните висши училища и научни организации на БАН. Стипендиите се предоставят на докторанти, които са български граждани и граждани на държави-членки на Европейския съюз и на Европейското икономическо пространство, приети във висши училища и научни организации в страната, субсидирани от държавата, с изключение на тези на свободна докторантура.  Програмите са на обща стойност 61 млн. лева, повечето дейности са със срок на изпълнение за 3 години. За тази година одобрените средства от бюджета са 18 млн. лева, съобщи просветният министър Красимир Вълчев. Целта е да се спре с \"изтичането на мозъци\" от страната, създаване на условия за връщане на учени от чужбина, както и наемане на чужденци в наши научни организации, каза Вълчев. \"Алфа рисърч\": Науката е \"слънце\" за 21% от българите Пробивите в науката и техниката, които очакваме през 2018-а Горанов за науката: Даваме 120 млн. повече, но разпределени според резултатите", "date": "2018.08.15", "title": "На 22 август става ясно има ли развод на синоптиците с БАН"}
{"url": "http://clubz.bg/71913-cska_sofiq_i_ludogorec_potegliha_s_optimizym_za_revanshite", "text": "\"Лудогорец\" и ЦСКА-София заминаха преди обед за реваншите от третия предварителен кръг на турнира Лига Европа утре. След 1:0 в Разград \"орлите\" гостуват на \"Зрински\" (Мостар) от 21 часа наше време. Двубоят е в Широки брег. По-рано - от 19:30 ч, ЦСКА-София се изправя срещу \"Копенхаген\", който спечели с 2:1 миналата седмица в София. Двата тима почти се засякоха на летище \"София\", полетът на \"червените\" бе с малко по-ранен час. Треньорът на ЦСКА-София Нестор Ел Маестро не може да разчита на контузените Жоржиньо, Жеферсон и Рафаел Енрике, Божидар Чорбаджийски е наказан, но се завръщат Николай Бодуров и Кристиян Малинов, а вероятно и получилия травма в първата среща Едвин Джеси. Той замина за Дания, както и възстановеният Станислав Манолев. ЦСКА-София организира гледане на мача на голяма видеостена на ст. \"Българска армия\". Тя ще бъде поставена пред сектор \"А\". Входът е свободен. Късно снощи стана ясно, че съперникът на \"Лудогорец\" - \"Зрински\", има нов треньор. Всъщност завърнал се - бившият национал на Югославия Блаж Слишкович. Той зае мястото на уволнения Анте Мише. Слишкович бе наставник на \"Зрински\" през миналия сезон. Единствената липса на основен играч в \"Лудогорец\" е на халфа Лукас Саша. Унгарският кошмар на \"Лудогорец\" е на крачка от Шампионската лига Бразилецът отказа да отговори на въпрос дали се притеснява за своя пост, ако \"Лудогорец\" отпадне и от Лига Европа, след като бе елиминиран от Шампионската лига.", "date": "2018.08.15", "title": "ЦСКА-София и \"Лудогорец\" потеглиха с оптимизъм за реваншите"}
{"url": "http://clubz.bg/71910-plajovete_moje_i_da_ne_sa_tova_koeto_vi_se_struva_che_sa", "text": "Казусът с изграждането на рибарско селище във варненския квартал \"Аспарухово\" извади наяве един прелюбопитен въпрос - може ли плажове, отразени като такива в кадастралната информационна система (КАИС) към Министерство на регионалното развитие и благоустройството (МРРБ), да бъдат заличени и в последствие застроени. И може ли да се окаже, че не са плажове изобщо. Краткият отговор е - може. По-дългият изисква да се проследи цялата сага с ивицата на \"Аспарухово\". Става въпрос за една малка ивица в местността Карантината, която сега се ползва за рибарско селище и за плаж. Наскоро община Варна обяви, че планира модернизиране на рибарското пристанище за малко над 16 милиона лева - с европейско съфинансиране. Дотук добре, но видимо от плана за въпросната модернизация плажът вече го няма. Справка в кадастъра показва, че единият ден е нанесен на картата, а на следващия е... изчезнал. По закон върху плажове не може да се строи. За \"изчезването\" му алармираха от неправителствената организация  . НПО-то не се ползва с добро име сред институциите, тъй като поставя въпроси като този за неактуваните като държавна собственост дюни на \"Корал\" например, понастоящем частна собственост и планирани за застрояване като курорт. Последваха статии в \"Дневник\" и тв репортажи. МРРБ влезе в обяснителен режим, твърдейки че това в Карантината изобщо не е плаж. Премиерът Бойко Борисов също не пропусна да коментира темата - на мястото имало само \"камъняци\" и ако варненци не искали ново хубаво рибарско пристанище, щяло да си остане така. Ето какво показва КАИС на 30 юли тази година: А ето какво показва КАИС 10 дни по-късно - на 9 август. Така е и до днес, видимо от данните в кадастралната система.  През 2013 година законодателят дава пълна дефиниция на това що е то \"морски плаж\". Това допълнение в Закона за устройство на Черноморското крайбрежие е обнародвано в \"Държавен вестник\" на 15 март 2013 година. И гласи: Спорният плаж е нанесен в   като скално образувание, т.е. по настоящия закон е \"морски плаж\". Картата е одобрена през февруари 2013 година, преди допълнения текст в ЗУЧК.  Въпреки че \"скални образувания\" днес попадат в дефиницията за морски плаж.   това така: \"Процедурата по издаването на разрешението за строеж е проведена по реда на Закона за морските пространства, вътрешните водни пътища и пристанищата на Република България и по реда на Закона за устройството на територията.  От ведомството на Николай Нанков дори изразяват мнение, че НПО-то може да е манипулирало картите: Медийният шум принуди строителното министерство пак да излезе със становище: Какво означава това в превод: \" \" припомня, че Кадастрално-информативната информационна система (КАИС), същата, която \"няма силата на удостоверителен документ\", бе изградена към Агенцията по геодезия, картография и кадастър срещу 500 000 лева по оперативна програма \"Административен капацитет\" през 2015 г. Припомня също така, че \"през последните години подобни проекти бяха реализирани по цялото Черноморие. Много скоро след откриването на рибарските пристанища в Сарафово, Поморие и Черноморец обаче се оказа, че в тях яхтите са повече от рибарските лодки. Процедурата, по която това е станало възможно е проста – собствениците на луксозни плавателни съдове стават членове на местните рибарски сдружения и така придобиват правото яхтите да домуват в пристанищата им. При това на чувствително по-ниски цени, отколкото в марините. Мащабното строителство на луксозни ваканционни комплекси в непосредствена близост до \"Морски плаж \"Аспарухово\" дава сериозни основания на подозренията, че точно това ще се случи и след приключването на проекта за модернизация и реконструкция на рибарско пристанище \"Карантината\".", "date": "2018.08.15", "title": "Плажовете може и да не са това, което ви се струва, че са"}
{"url": "http://clubz.bg/71876-rumyniq_sreshtu_kraq_na_borbata_s_korupciqta_a_u_nas_korupciq_nqma", "text": "Румънците обаче твърдят, че протестират срещу корупцията. И искат оставката на правителството. „По-напред” ли сме в това отношение? Това не са първите, нито ще бъдат последните масови протести в северната ни съседка. Според различни оценки демонстрантите през миналата седмица са били между 60 и 100 хиляди. Десетки хиляди румънци, които живеят в чужбина, се върнаха, за да участват в протеста. Присъединиха се и десетки хиляди жители на Букурещ, стигна се до сблъсъци, жандармерията използва сълзотворен газ, бяха ранени стотици. Управляващите обявиха, че е застрашен конституционният ред на страната. Бяха арестувани няколко провокатори. Не можем да гадаем за индивидуалната мотивация на събралите се десетки хиляди хора на площадите в Букурещ в петък. Ясно открояващите се искания обаче са прости: оставка на правителството на социалдемократите и борба с корупцията. Дълго време Румъния беше хвалена от Брюксел за постиженията ѝ в борбата с корупцията. Причината за това до голяма степен беше работата на Агенцията за борба с корупцията, създадена през 2002 г., когато на власт бяха отново социалдемократите, водени от Адриан Нъстасе. По-късно самият той е обвинен и осъден за злоупотреба с публични средства и корупция. От 2013 г., когато на власт е социалдемократическото правителство на Виктор Понта, Агенцията за борба с корупцията е оглавявана от Лаура Кьовеши. По закон председателят на антикорупционната прокуратура се предлага от министъра на правосъдието, утвърждава се от Висшия съвет на магистратите (аналог на българския ВСС) и указът за назначаването се подписва от президента. Под ръководството на Кьовеши атикорупционният орган разследва и повдига обвинения на десетки кметове (членове на управляващите и на опозицията), народни представители, бивши министри и на самия Виктор Понта. От тези, на които са повдигнати обвинения, 90% са осъдени, отчита самата тя. След няколко неуспешни опита на управляващите да я отстранят от поста ѝ през миналия месец указът за освобождаването на Кьовеши най-накрая беше подписан от президента Клаус Йоханис. Това стана, след като той се опита да блокира уволнението, но Конституционният съд постанови, че държавният глава няма право да се произнася. И беше заплашен от управляващите с импийчмънт. Уволнение за Кьовеши - шеф на антикорупционната прокуратура в Румъния Преди да успеят да се отърват от Кьовеши, социалдемократите гласуваха в парламента промени в Наказателния кодекс, които декриминализират редица закононарушения и предвиждат затвор за злоупотребата с власт само ако причинените щети надхвърлят 44 000 евро. Така лидерът на Социалдемократическата партия Ливиу Драгня, който е осъден за изборни измами и обвинен в злоупотреба със служебно положение, ще се спаси по основната точка от обвиненията срещу него за фиктивни назначения. Прокурорите по делото изчисляват щетите по случая на 24 000 евро, а присъдите в момента не му позволяват да бъде министър. Падналото през 2017 г. след масови проести правителство на Сорин Гриндяну искаше също да помилва около 2500 затворници, които излежават присъди до 5 години затвор. Други законови промени предвиждат орязани правомощия на Агенцията за борба с корупцията - тя да се постави под контрола на политически избрани институции, което на практика блокира работата ѝ. Политиците трябва да бъдат информирани, когато срещу тях започне разследване за корупция. Обвиняемите ще имат право да присъстват на разпитите на свидетели. Разследвания ще могат да бъдат прекратявани от прокурори, които не работят за агенцията. Висшият съвет на магистратите се обяви против промените, които според него премахват разделението между изпълнителна и съдебна власт. Според последния доклад за напредъка на Румъния по Механизма за сътрудничество и проверка управляващите уверено вървят назад и унищожават едно по едно постиженията в борбата с корупцията по високите етажи на властта. Еврокомисар призова Румъния да \"поправи\" закони заради протестите И без Брюксел да им намекне, румънците излязоха на площадите, за да покажат, че не им харесва управляващите да крадат публични средства, че и съвсем безцеремонно да уволняват тези, които се опитват да им пречат, и да отнемат властта на институциите, които трябва да ги пратят в затвора за това. У нас след дълго протакане с цел борба с корупцията беше създадена Комисията за противодейспие на корупцията и отнемане на незаконно придопитото имущество (КПКОНПИ). За неин председател с гласовете на ГЕРБ, „Обединени патриоти“ и ДПС парламентът избра прокурора Пламен Георгиев. Биографията му повдига немалко въпроси - например епизода с подслушването на покойния шеф на агенция „Митници” Ваньо Танов и унищожаването на записите след това. Някои от заместниците му също не могат да се похвалят с липса на скандали около имената си. КПКОНПИ набързо \"отработи\" и \"приключи\" Пеевски В краткото време, откакто функционира, КПКОНПИ може да се похвали с образувани проверки по няколко случая (повечето от които завършили, без да е установено нарушение). Безспорно най-емблематичен е случаят с кметицата на столичния квартал „Младост” Десислава Иванчева и заместничката ѝ Биляна Петрова. Те бяха арестувани с подкуп от 56 000 евро и оттогава периодично се разхождат оковани между болници и прокуратури. От работата на КПКОНПИ досега може да се направи заключението, че   Разбирайте - крадат само опозицията и дребните риби. Или поне мегаорганът за борба с корупцията само това открива. Антикорупционната комисия тихо помилва Волен Сидеров Румънците протестират, защото управляващите унищожиха всичко постигнато в борбата с корупцията - чрез законови промени осъдените излизат на свобода; правомощията на независимата антикорупционна прокуратура се орязват, а директорката ѝ, в чиято воля за прочистване на политиката от крадци румънците очевидно вярват, беше уволнена. У нас на теория съществува аналог на румънската Агенция за борба с корупцията, но на всички ни е ясно, че тя поначало не е независима от политическо влияние. Десетки хиляди румънци излязоха не за пръв път по улиците в петък, за да поискат оставката на правителството, отнело им гаранциите, че парите, които те внасят в държавния бюджет, няма да бъдат крадени. У нас такива гаранции никога не е имало. И очевидно сме свикнали с това... ---- „Генерация Z“ – с подкрепата на „Америка за България“ Еврокомисар призова Румъния да \"поправи\" закони заради протестите КПКОНПИ набързо \"отработи\" и \"приключи\" Пеевски Антикорупционната комисия тихо помилва Волен Сидеров „Генерация Z“ – с подкрепата на „Америка за България“", "date": "2018.08.15", "title": "Румъния срещу края на борбата с корупцията. А у нас корупция няма!"}
{"url": "http://clubz.bg/71911-za_pyrvite_6_meseca_byudjetyt_na_plyus_s_nad_2_miliarda", "text": "В края на първото полугодие правителството отчита излишък от 2.014 милиарда лева по бюджета. Това показва отчета за касовото изпълнение на държавния бюджет и на основните показатели на консолидираната фискална програма за първото полугодие на 2018 г., одобрен на заседанието на правителството днес. Бюджетната комисия прие по-висок акциз за бездимните цигари Салдото по консолидираната фискална програма (републиканския плюс общинските бюджети) на касова основа към юни 2018 г. е положително - в размер на 1 713.9 млн. лева (1.6% от прогнозния БВП) и се формира от излишък по националния бюджет в размер на 2 014.4 млн. лева и дефицит по европейските средства от 300.5 млн. лева. Постъпилите приходи и помощи по КФП към юни 2018 г. са 19 210.1 млн. лева или 50.3 % от годишните разчети. КНСБ иска над 1.6 милиарда от бюджет 2019 за заплати и издръжка Съпоставени със същия период на предходната година, данъчните и неданъчните приходи нарастват с 1 699.5 млн. лева (10.1%), а постъпленията от помощи са близки по размер (увеличение с 27.4 млн. лева или 4.1%). Общата сума на данъчните постъпления, вкл. приходите от осигурителни вноски, е 16 021 млн. лева, което представлява 51.4 % от планираните за годината приходи. В номинално изражение Министерството на финансите отчита ръст на данъчните постъпления спрямо юни 2017 г. с 10.2% (1 482,7 млн. лева). Властта пробва да задържи парите в частните пенсионни фондове Приходите от преки данъци са 3 113.9 млн. лева или 54.1% от предвидените - при тях увеличението е с 342.9 млн. лева (12.4%). Приходите от косвени данъци са за 7 646.2 млн. лева, което е 50.4 % от годишните разчети. Съпоставено с данните към юни 2017 г., постъпленията в групата растат с 536 млн. лева (7.5 %). Постъпленията от ДДС са 5 101.5 млн. лева или 52.2 % от планираните. Размерът на невъзстановения ДДС към 30 юни 2018 г. е 61.1 млн. лева. Приходите от акцизи са 2 408.4 млн. лв. (46.8% от разчетените за годината). Постъпленията от мита са 118.2 млн. лева или 62.2% от планираните. Новите правила за ТЕЛК режат хиляди пенсии Постъпленията от други данъци (вкл. имуществени данъци и др. данъци по ЗКПО) са в размер на 676.3 млн. лева или 61.6% изпълнение на годишните разчети. Приходите от социално и здравноосигурителни вноски са 4 584.6 млн. лева, което представлява 50.2% от плана. Съпоставено със същия период на предходната година, приходите от осигурителни вноски нарастват номинално с 13.8% (555.6 млн. лева). Неданъчните приходи са в размер на 2 491.2 млн. лева, което представлява 53% изпълнение на годишните разчети, а от помощи - 697.9 млн. лева. България предлага по-високи вноски в бюджета на ЕС Разходите по КФП (вкл. вноската на Република България в бюджета на ЕС) към юни 2018 г. възлизат на 17 496.1 млн. лв., което е 44.5 % от годишните разчети. За сравнение, разходите за същия период на предходната година са в размер на 15 737.3 млн. лева. Номиналното нарастване се дължи както на по-високия размер на разходите по националния бюджет, така и на нарастването на разходите по сметките за средствата от Европейския съюз. Ръстът на разходите по националния бюджет се дължи основно на по-високия размер на здравноосигурителните и социалните плащания (базов ефект при разходите за пенсии от увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), по-високите разходи за персонал - основно поради увеличението на заплатите на учителите в системата на средното образование и др., докато по сметките за средства от ЕС нарастват основно капиталовите разходи. Държавата дава бонуси за учителите в отдалечените райони България е платила частта от вноската си в бюджета на Общността, която е 576.3 млн. лева. Размерът на фискалния резерв към 30 юни е 10.83 млрд. лева, в т.ч. 9.87 млрд. лева депозити на фискалния резерв в БНБ и банки и вземания от фондовете на Европейския съюз за сертифицирани разходи, аванси и др. за 960 милиона лева.  КНСБ иска над 1.6 милиарда от бюджет 2019 за заплати и издръжка Властта пробва да задържи парите в частните пенсионни фондове Новите правила за ТЕЛК режат хиляди пенсии България предлага по-високи вноски в бюджета на ЕС Държавата дава бонуси за учителите в отдалечените райони", "date": "2018.08.15", "title": "За първите 6 месеца бюджетът на плюс с над 2 милиарда "}
{"url": "http://clubz.bg/71914-salvini_politikata_na_es_e_vinovna_za_ruhvaneto_na_mosta_v_genua", "text": "Финансовата политика на Европейския съюз е причината за рухването на виадукта \"Моранди\" в Генуа. Това заяви италианският министър на вътрешните работи Матео Салвини. Той разкритикува остро строгите правила на ЕС след след трагедията, отнела живота на десетки хора, предаде ДПА, цитирана от БТА. Първи версии за моста в Генуа - лоша поддръжка и конструктивен проблем Според него именно заради тях Италия не е безопасна. Той отбеляза, че \"постоянно трябва да се иска разрешение, за да се похарчат пари\".  Най-малко 35 са жертви на рухналия виадукт в Генуа (СНИМКИ) До момента е потвърдена смъртта на 42 души при рухването на моста вчера, заяви главният прокурор на Генуа Франческо Коци, цитиран от ДПА. Сред жертвите са трима непълнолетни. Броят на загиналите все още не е окончателен. Сред ранеите има и български гражданин. Анатомия на популизма. Как Салвини стана най-силният в Италия? По-рано днес италианският министър на транспорта Данило Тонинели обяви днес, че започва процедура по отмяна на концесията на магистралата след пропадането на моста и поиска оставката на ръководството компанията оператор \"Аутостраде пер л'Италия\" (Autostrade per l'Italia), подразделение на \"Атлантия груп\" (Atlantia group). Той заяви още, че ще настоява и за значителни санкции, които могат да достигнат 150 милиона евро, като увери, че правителството ще извърши проверка на стари мостове и тунели в страната.  Най-малко 35 са жертви на рухналия виадукт в Генуа (СНИМКИ) Анатомия на популизма. Как Салвини стана най-силният в Италия?", "date": "2018.08.15", "title": "Салвини: Политиката на ЕС е виновна за рухването на моста в Генуа"}
{"url": "http://clubz.bg/71915-nezavisen_prazniqt_polet_na_generala", "text": " Точно този ореол го следва от началото на политическата му кариера, която изненадващо достигна до звездни висоти през януари 2017 г. Той успя да спечели втория тур на президентските избори с почти шестдесет на сто от гласовете срещу 36% за Цецка Цачева, кандидат на управляващата партия ГЕРБ. Радев бе независим кандидат, подкрепен от Българската социалистическата партия (БСП), корените на която са произлизат от бившите комунисти. Запознати твърдят, че гражданите наказаха поведение на премиера Бойко Борисов, който, опиянен от властта, не се постара да номинира силна фигура за президенсткото кресло, очаквайки лице, което ще следва сляпо неговата политика. За разлика от него българите поискаха нещо ново и го получиха. Борисов по-късно се извини на поддръжниците си, признавайки, че е подценил противника. Той се среща няколко пъти с Радев, за когото изрича изключително достойни думи, що се отнася до професионалния му опит. Радев има докторска дисертация по военни науки в областта на тактическото обучение на самолети и симулация на въздушния бой. През 2003 г. завършва колеж по авиация в САЩ и получава титлата „Магистър по военни стратегии\". Една от ключовите точки в кампанията му за президент бе, че на България не бива да се позволява да става Мека за мигрантите, настоявайки Русия и САЩ да разрешат конфликта в Сирия. България, макар и в много по-малка степен от Македония, бе засегната от мигрантска вълна. Реторика, напомняща тази, използвана от неговия македонски колега г-н Георги Иванов, с когото се срещаха наскоро в София. Радев бе единственият български държавник сред мнозинството, който прие Иванов след напускането му на срещата с Никола Димитров и Зоран Заев. \"Ало, \"Позитано\", спри да слугуваш на Москва!\" Тези дни българският баща на нацията е във фокуса на интереса, защото се „нахвърли\" на македонския премиер заради изказване, че Илинденското въстание е българско. Той не прие извинението на Заев във „Фейсбук“ и поиска анекс към договора за добросъседство между Македония и България. Румен Радев ще остане на президентския пост поне до януари 2022 г. Дотогава обществеността, най-малкото в Македония, го моли да изгаси двигателите и да „лети\" мирно в президентската резиденция.", "date": "2018.08.15", "title": "\"Независен\": Празният полет на генерала"}
{"url": "http://clubz.bg/71815-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” вече е на пазара. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Тя е осигурена от   – пет продукта за отслабване и електронна книга с готварски рецепти. Серията продукти Slim Pasta включва   и   и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 септември 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.08.15", "title": "Започва новата игра на сп. „Клуб Z”"}
{"url": "http://clubz.bg/71907-pyrvi_versii_za_mosta_v_genua_losha_poddryjka_i_konstruktiven_problem", "text": "След като вчера виадуктът \"Моранди\" в Генуа рухна и уби поне 35 души, италианските власти започнаха разследване на причините за катастрофата. Всички специалисти уточняват, че все още е твърде рано да се посочват водещи версии за причината за откъсването на около 200 метра от магистралата и разпадането на една от носещите колони. Предположенията обаче са няколко. Най-малко 35 са жертви на рухналия виадукт в Генуа (СНИМКИ) Първоначално като причина бяха посочени силните дъждове и ветрове през последните дни. Метеоролозите обаче уточняват, че дъждовете все пак не са били достатъчно проливни, за да предизвикат такива щети. Вчера вечерта италианският премиер Джузепе Конте обяви, че се проверява версията \"структурен проблем\". Италианският министър на транспорта Данило Тонинели обяви днес, че започва процедура по отмяна на концесията на магистралата след пропадането на моста и поиска оставката на ръководството компанията оператор \"Аутостраде пер л'Италия\" (Autostrade per l'Italia), подразделение на \"Атлантия груп\" (Atlantia group). Той заяви още, че ще настоява и за значителни санкции, които могат да достигнат 150 милиона евро, като увери, че правителството ще извърши проверка на стари мостове и тунели в страната.  GenovaToday: Български шофьор на тир е паднал с камиона си от моста в Генуа Според Лорън Стюърт от университета в Джорджия, САЩ,   Компанията оператор \"Аутостраде\" посочи вчера, че от 2016 г. се провежда ремонт на моста, а в момента на аварията са се подсилвали основите му. Не е било възможно да се предвиди срутването на моста на магистралата в Генуа и е прекалено рано да се установи причината, заяви директор на акционерното дружество \"Аутостраде\", което управлява срутилата се магистрала. Местните обаче не смятат така. Според тях мостът е имал проблеми от години и често се появявали екипи, които го ремонтирали само частично. Жители на Генуа дори са подписали петиция за построяване на ново съоръжение, защото се страхували, че старото може да се срути, пише Си Ен Ен. \"Моранди\" е проектиран в началото на 60-те години и е строен между 1963 и 1967 г. Основната технология, използвана в проекта, е тази на предварително напрегнатия бетон, комбинирана със стоманени кабели за окачване на секциите на магистралата. Това е внушително за времето си съоръжение с дължина 1182 метра и централен отвор от 210 метра. Носещите кули се извисяват на 90 метра, а магистралата преминава на около 50 метра над речната долина. Според  , инженер и специалист по бетонни конструкции от Университета на Генуа, цитиран от \"Дневник\", проектантът Рикардо Морандо, чието име носи мостът, е сгрешил в изчисленията си за това как се износва подсиленият бетон. Според Бенчик по това време технологията за предварително напрегнат бетон не е подходяща за изработването на толкова големи конструкции. Сгрешените изчисления за бетонната смес са станали причина за чувствителни разминавания в хоризонталните нива за пътните секции и почти веднага започват корекции. Като фактор специалистите отчитат и многократно увеличения трафик в сравнение с 60-те години, когато е строен мостът. Италианската компания \"Атлантия\" (Atlantia), операторът на магистрала А10, където вчера се срути виадуктът в Генуа, е един от големите участници в управлението на магистрали и летища, информира Франс прес. Тя има амбицията да се превърне в \"оператор номер 1 в света на транспортните инфраструктури\". Наследник на държавната компания \"Аутостраде СпА\" (Autostrade SpA), приватизирана през 1999 година, \" \"Атлантия\" управлява над 5000 километра магистрали, най-вече в Италия, с 51 процента от мрежата на страната, сред които е и оста Милано - Болоня - Флоренция - Рим - Неапол, както и 51 процента от италианското сдружение за тунела \"Монблан\". Компанията е оператор на магистрали и в Бразилия, Чили, Индия и Полша. \"Атлантия\" показва в брошура, налична на сайта на компанията, че вече е похарчила 11,4 милиарда евро от 1997 година за подобрения на мрежата си в Италия в рамките на строителна програма за 24,4 милиарда евро за 923 километра магистрали. В брошурата се посочва, че се чака зелена светлина от властите, за да започне заобикалянето на Генуа. Италианската компания е представена също във въздушния сектор от 2013 година с двете летища на Рим - Фиумичино и Чампино (47 милиона пътници миналата година). \"Атлантия\" е реализирала през 2017 година чиста печалба от 1,17 милиарда евро и оборот от 5,97 милиарда (растеж с 4,5 и 8,9 процента спрямо миналата година). Капитализацията на \"Атлантия\", чиито акции загубиха над 10 процента на Миланската борса след срутването на моста в Генуа, надвишаваше 20,5 милиарда евро в понеделник вечерта. Акциите вчера в края на деня поевтиняха с 5,39 процента до 23,54 евро на италианския пазар, който отчете спад от 0,30 процента. GenovaToday: Български шофьор на тир е паднал с камиона си от моста в Генуа", "date": "2018.08.15", "title": "Първи версии за моста в Генуа - лоша поддръжка и конструктивен проблем"}
{"url": "http://clubz.bg/71897-ekipyt_na_bit_v_televiziqta_se_nastani_tishinata", "text": "В Би Ай Ти трайно се настани тишината. Това пишат в открито писмо журналистите в телевизия BiT, продадена в началото на годината. То е адресирано до медиите, премиер, президент, главен омбудсман, главен прокурор, СЕМ, и инспекцията по труда. Скоро след продажбата на телевизията на Мирослав Янев бяха спряни предаванията с тезата, че ще се прави пълно преработване на програмата. Сега обаче са спрени и новините, нюзруумът е затворен вече два дни заради \"технически проблем\", а журналистите от два месеца не са си получавали заплатите. Новият собственик е неоткриваем, разказват още те. И искат адекватни действия от ръководството и компетентните държавни органи. След \"рестарт\"-а в Би Ай Телевизия чакат заплати През февруари тази година българските емигранти в САЩ - братята Павел и Румен Вълневи - продадоха телевизията, която основаха през 2015 г. Обявиха го в обръщение до зрителите на канала. Собственик стана телевизионният продуцент Мирослав Янев. Той е работил по тв форматите \"Стани богат\", \"Семейни войни\" и \"Столът\", които бяха излъчвани по Нова телевизия. След 2010 г. той е изпълнителен директор на продуцентската компания MediaPro Entertainment, която е част от СМЕ (Central European Media Enterprises), собственик на бТВ. Янев спря всички предавания на телевизията първоначално с уговорката, че това ще е за \"около месец\". Голяма част от екипа на телевизията напусна, включително тогавашният програмен директор Сашо Диков. Новинарските емисии обаче продължиха да се излъчват доскоро. Ето и пълния текст на отвореното писмо:", "date": "2018.08.15", "title": "Екипът на BiT: В телевизията се настани тишината"}
{"url": "http://clubz.bg/71892-statukvoto_u_nas_ustrojva_moskva_i_ninova_nqma_shans_pred_borisov", "text": "Облаците на политическия небосклон се сгъстяват. И е неизбежно на някакъв етап да се активират стари схеми и матрици за насочване и управление на общественото съзнание. Вън от съмнение е, че проправителствените кръгове ще активират отново притчата, че правителството е обект на руски заговор, както направиха през 2013 година, за да получат подкрепа от проатлантическите и антикремълските сили. Факт е, че Русия търси всякакви поводи да дестабилизира България. Но нейните успехи не се дължат на супертактика или стратегии, а на корупцията и престъпността, които отварят огромни възможности за натиск и влияние. Именно в тези ниши работят и различните версии на руски „агенти на влияние“ – от Доган през Пеевски до Сидеров, Каракачанов и, разбира се, „съобразяващия“ се Борисов. Преборете корупцията, прекъснете връзката на престъпния свят с властта и  ще се окажете изведнъж имунизирани срещу руските хибридни атаки. \"НАТО трябва да спре руската дестабилизация на Балканите\" Версията за персоналните хибридни атаки на Кремъл срещу премиера, които уж го принуждават да прави АЕЦ „Белене“ и \"Турски поток\", са евтини номера, които доскоро му се прощаваха на Запад - и в Германия, и в САЩ. Но именно защото са твърде елементарни и повтарящи се - са изхабени. Истината е, че митът за руските опити за свалянето на Борисов в значителна степен е продукт на неговата собствена политическа кухня, елемент от стратегия за оцеляване и битки за надмощие в обкръжението му. Борисов никога не е прекъсвал контактите си на топ равнище с Кремъл. Решетников беше един от видимите признаци - покани го у нас, осигури му НСО охрана, прие го в Министерския съвет, договори се с него относно съхраняване на руския интерес /премахването на Плевнелиев, Митов и Ненчев, както и пасивността на президентските избори/. Именно с благословията на Кремъл се формира и циментира тандемът с Пеевски и Доган. Сега не е по-различно. Борисов може по-рядко да ходи в Москва, но многобройните му канали му за съгласуване на руски интереси са активни. Битките с Нинова за вниманието на Москва са само за да предотврати опасността Лукановият клан да вземе преднина пред неговия, Живковия. От гледна точка на Путин Москва винаги печели - Борисов или Нинова се конкурират кой да бъде по-полезен, като официалните агенти на влияние Доган и Пеевски контролират зад кадър при всеки изход. Корнелия Нинова vs Зоран Заев заради \"Илинденското въстание е македонско\" Нинова не може да промени нещата, защото в БСП така и не разбраха, че Путин не е идеолог, а бизнесмен. Прави сделки, печели и дава пари – така управлява и в страната, и в чужбина. В тази дисциплина БСП са направо чираци спрямо Борисов и Доган. Те двамата на практика доказват, че ревностно пазят интересите на Русия - монополът на \"Газпром\" и \"Лукойл\" е свещен въпреки усилията на Европейската комисия. \"Булгаргаз\" и \"Булгартрансгаз\" не допускат конкурент да припари нито през проучване и добив на нефт и газ, нито през търговия. Пък и плащат по високата тарифа за природния газ. Парламентът набързо прие лобистка поправка, която закрепи монопола на \"Лукойл\" при горивата, за сметка на малките и средните фирми в горивата. За какво да бъде недоволен Кремъл, след като \"Лукойл\" от десет години не отчита печалби у нас и не плаща данъци, за да ги плаща във федералния бюджет на Русия. Конкуренцията кой да направи АЕЦ „Белене“ или новите газопроводи между ГЕРБ и БСП е смешна, защото в Москва добре знаят, че нито едните, нито другите ще имат решаваща дума. Но са доволни от ГЕРБ – платиха за реактора /някой ден ще разкажа за тази срамна история/, готови са да дадат собствени държавни пари за изграждането на газопровод през България, продължение на \"Турския поток\". Какво е изложеното по-горе БСП могат да направят по-добре от гледна точка на руските интереси или с по-голям шанс за прокарване през Европейската комисия? Особено след като дезавуираха и Сергей Станишев и ПЕС? Затова именно Борисов си остава идеалният вариант за Москва – той се прави на прозападен политик, научил е всички европейски неологизми, покрива целия спектър на възможна „дясност“, „центричност“, „лявост“ – от либерал до консерватор, но преди всичко е популист, който успя на практика неусетно, бавно и тихо, да тикне България в източна посока, като премахна евроатлантиците в предишното правителство и реално дава пари на руски оръжейни фирми. Какво от това Нинова може да предложи в повече на Москва? Защо изобщо Кремъл да го сменя, след като всеки друг вариант крие рискове? Свикнете и запомнете – Борисов и днес, и утре ще бъде незаменим актив в руската външна политика на фона на силно обтегнатите и отношения на Москва с Румъния и Гърция. За това Путин ще пази Борисов и тандема му с Пеевски–Доган като зеницата на окото си. Това не значи, че няма да има размествания, но те няма да бъдат провокирани от усилията на Кремъл да дестабилизира властта на Борисов. Нищо чудно да активират престъпния свят, който е в тесни връзки с руската организирана престъпност, която се контролира от руските специални служби. За този процес можете да следите по новините за покушения, убийства и „самоубийства“, както и по размера на охраните на топ политиците и бизнесмени у нас. На някакъв етап Борисов със сигурност ще се опита да изиграе и този коз - заплахата, че ако го свалят, престъпният свят отново ще излезе на повърхността - ще се върнем към времената публичните разстрели, рекетите и т.н. Истината е, че те никога не са спирали, просто станаха политика, която се провежда през държавните институции. Корнелия Нинова vs Зоран Заев заради \"Илинденското въстание е македонско\"", "date": "2018.08.15", "title": "Статуквото у нас устройва Москва и Нинова няма шанс пред Борисов "}
{"url": "http://clubz.bg/71904-atanasov_hristo_ivanov_e_noviqt_dejuren_vinovnik_navremeto_beshe_kostov", "text": "Съпредседателят на \"Демократична България\" Атанас Атанасов сравни отношението на \"пропагандната машина на властта\" към другия съпредседател на коалицията Христо Иванов с отношението, което съществуваше към бившия премиер Иван Костов. Пред бТВ Атанасов коментира статия във в. \"Труд\", според която Иванов е отговорен за срива в Търговския регистър, защото като правосъден министър е оставил изградения резервен център неработещ. Кой взе парите, за да не \"гърми\" Търговският регистър Той припомни, че регистърът не работи от една седмица и това означава срив в търговския оборот на държавата. Атанасов изтъкна, че са публикувани данни за фирмите, които отговарят за регистъра, и \"там мирише на ГЕРБ отвсякъде\". Бойко Борисов за Търговския регистър: Ниски цени, калпави дискове Проблемите с Търговския регистър идват от поддръжката в момента, показва проверка на Клуб Z и нямат връзка със свършеното или несвършеното преди три години, когато Иванов бе министър на правосъдието. Самият Иванов заяви, че ще съди в. \"Труд\" заради тази публикация. Ето какво написа той във фейсбук:     Бойко Борисов за Търговския регистър: Ниски цени, калпави дискове", "date": "2018.08.15", "title": "Атанасов: Христо Иванов е новият дежурен виновник. Навремето беше Костов"}
{"url": "http://clubz.bg/71906-grigor_zapochva_zashtitata_na_titlata_si_v_sinsinati_sreshtu_mihail_zverev", "text": "Григор Димитров играе тази вечер срещу Михаил Зверев (Германия) във втория кръг на турнира от \"Мастърс 1000\" в Синсинати, САЩ. Гришо ще защитава титлата си от миналата година, когато не загуби сет в цялата надпревара. Двубоят трябва да започне около 22 часа наше време, трети в програмата е на централния корт, която започва с мача Александър Зверев - Робин Хаасе от 18 ч. След това има сблъсък при дамите. Кевин Андерсън се справи лесно с Григор Димитров Михаил Зверев се справи с Дамир Джумхур (Босна) в първия кръг - 6:3, 6:4. Напред продължава и Роджър Федерер, който преодоля Петер Гойовчик (Германия) - 6:4, 6:4. Във втория кръг вече е Давид Гофен (Белгия), справил се с гърка Стефанос Циципас, който стигна до финала в Торонто миналата неделя. Надал грабна титлата в Торонто, пропуска Синсинати Финалистът от 2017-а Ник Кириос (Австралия) не пропусна да направи шоу на зрителите. При излизането на корта за мача с Денис Кудла (САЩ) бе забравил маратонките си в съблекалнята и трябваше да му ги носят, тъй като беше обул баскетболни кецове. Кириос спечели много трудно с 6:7(2), 7:5, 7:6(9) за два часа, като спаси мачбол и имаше 6 на свое разположение. Новак Джокович също прескочи до втория рунд - 2:0 сета срещу Стив Джонсън (САЩ). Намиращата се в слаба форма Серина Уилямс загуби от Петра Квитова (Чехия) - 3:6, 6:2, 3:6. Надал грабна титлата в Торонто, пропуска Синсинати", "date": "2018.08.15", "title": "Григор започва защитата на титлата си в Синсинати срещу Михаил Зверев"}
{"url": "http://clubz.bg/71879-bez_shimichka_orban_nqmashe_da_e_premier_a_bez_orban_shimichka_miliarder", "text": "Премиерът на Унгария и противник на мигрантите Виктор Орбан, който постоянно затяга хватката си върху властта, откакто зае поста през 2010 г., се изправи през последните години пред един голям източник на опозиция - бившия си най-добър приятел, пише Шон Уокър от \"Гардиън\" в анализ за това как бившият съратник на Орбан - медийният магнат Лайош Шимичка днес е негов враг и е на път да загуби бизнеса си. Лайош Шимичка се познава с Орбан от ученическите им години. Той изгражда империя от бизнеси и медии, която помага на Орбан да постигне такъв здрав контрол върху Унгария, какъвто може би никой друг лидер в ЕС няма.  По-късно, преди три години, Орбан и Шимичка влизат в драматична остра публичен конфликт и бизнесменът започва да подкрепя опозиционни политици и медии.  Преди парламентарните избори през април либерално настроените унгарци не таяха големи надежди, че разединената демократична опозиция има някакъв шанс да свали Орбан, но с надежда очакваха, че Шимичка може да извади някое толкова мръсно бельо, че то да свали рейтинга на правителството.  Дългоочакваната \"атомна бомба\" така и не избухна. Орбан спечели трети пореден мандат като премиер и две трети мнозинство за своята партия ФИДЕС.  След като си осигури още четири години на власт, Орбан взе мерки да неутрализира заплахата от стария си приятел и през последните няколко седмици олигархът продаде всички свои компании. И най-важното за политическата сцена в Унгария -  Близък до Орбан пое контрола над влиятелна опозиционна телевизия Първи падна вестникът \"Модяр немзет\", приключил 80-годишната си история два дни след изборите. Радио \"Ланцид\" също бе закрито. След това дойде ред на \"Хети Валос\", независимо списание с консервативен уклон, което също прекрати дейността си. И накрая, по-рано този месец, телевизията \"Хир ТВ\", една от малкото критични към Орбан електронни медии, бе върната в проправителствения лагер след светкавична и безмилостна операция.  Балаж Ланг, продуцент на новинарското дискусионно шоу по \"Хир\" на популярната унгарска водеща Олга Калман, каза, че началници от проправителствени медии са пристигнали почти без предупреждение и са прочели  , вкл. Калман. Вечерта вместо дискусионното предаване каналът е излъчвал неколкократно последната реч на Орбан. Години наред . Обаче след победата на Орбан на изборите през 2014 г. двамата стари приятели започнаха да се карат. През 2015 г. конфликтът зрелищно избухна, когато странящият от публичност Шимичка, който години наред избягваше вниманието на медиите, даде поредица от интервюта, в които нарече Орбан \"geci\" - обидна унгарска дума, която буквално се превежда като \"сперма\". Заради използването на тази дума публичната раздяла стана известна като \"денят Г\" и изразът започна да се използва в унгарските политически и медийни среди.  Този път Виктор Орбан отиде твърде далеч Хора от обкръжението на Шимичка казват, че преди \"деня Г\" той е бил все по-обезпокоен от топлите отношения на Орбан с Кремъл на Владимир Путин - забележителен поврат в позицията на политически лидер, който стана известен с призивите си в края на 90-те години съветските войски да напуснат Унгария. \"Лайош имаше смелостта да обърне гръб на системата, защото се осъзна\", казва в интервю неговият отдавнашен приближен Шандор Чинталан. Други се присмиват на твърденията за такава принципна позиция и подозират, че спорът е бил далеч по-банален - за това кой да вземе по-голямо парче от баницата, след като нова група приятели са се завъртели около Орбан, за да печелят изгодни правителствени поръчки.  Но каквато и да е причината за раздялата, сега Шимичка в новото си превъплъщение стана най-голямата надежда на опозицията. Той предложи предизборна реклама на опозиционните партии и по-специално на \"Йоббик\" - крайнодясна партия, която се опитваше да се придвижи към центъра, докато Орбан приемаше много от своите антиимтрантски закони. Либералната опозиция гледаше с недоверие към новия си потенциален поддръжник, но бе доволна от лекия полъх на свеж въздух на медийния пазар. Сравниха Виктор Орбан с... Хенри Кисинджър Медиите на Шимичка, първоначално изкупени, за да са в услуга на ФИДЕС, предоставяха рядка възможност за публична критика към Орбан и неговата политика. Сега, след като Шимичка се предаде, изчезна и последната потенциална заплаха за Орбан на вътрешнополитическата в обозримо бъдеще. Очаква се правителството на Орбан да поднови своята неуморна антиимигрантска кампания преди европейските избори догодина, а неотдавна премиерът се зарече, че неговата последна изборна победа е  . Той каза, че това ще включва нови \"културни тенденции, колективна вяра и социални навици\", което кара някои да очакват тотална културна война срещу враговете на неговото популистко и традиционалистко правителство. Това си пролича вече миналата седмица, когато правителството предложи в унгарските университети да се забрани обучение по програми \"Джендър изследвания\". Орбан: Брюксел е умряла жаба Орбан тържествува и има план за постигане на \"немислими досега велики цели\". И дори политическата опозиция казва, че той трудно може да бъде спрян. Този път Виктор Орбан отиде твърде далеч Сравниха Виктор Орбан с... Хенри Кисинджър Орбан: Брюксел е умряла жаба", "date": "2018.08.15", "title": "Без Шимичка Орбан нямаше да е премиер, а без Орбан Шимичка - милиардер"}
{"url": "http://clubz.bg/71905-turciq_120_mito_na_amerikanskite_koli_i_140_na_alkohola", "text": "Турция рязко повиши митата върху някои внасяни от САЩ стоки, в това число пътнически автомобили, алкохол и тютюн, съобщи днес турският държавен вестник, цитиран от Ройтерс. С указ, подписан от президента Реджеп Тайип Ердоган, се повишава със 120 процента митото върху автомобилите, със 140 на сто - върху алкохолните напитки, а с 60 на сто - върху тютюна на листа. Увеличават се също митата и върху козметиката, ориза и въглищата. Турция повишава митата като реципрочна мярка в отговор на преднамерените атаки на американското правителство срещу нашата икономика, заяви днес в туитър турският вицепрезидент Фуат Октай. В петък президентът на САЩ Доналд Тръмп заяви, че е разпоредил увеличаване на митата върху вноса на алуминий и стомана от Турция на фона на нарастващо напрежение между двата съюзника от НАТО заради задържания от Анкара американски пастор и във връзка с други дипломатически въпроси. Дефицит на турски лири у нас - чейнджовете спряха да ги продават Тази сутрин доларът достигна нов 13-месечен максимум спрямо останалите световни валути, тъй като търсенето на сигурна инвестиция се засили на фона на продължаващите безпокойства около Турция, предаде Ройтерс.  Укрепването на щатската валута беше засилено и от спада на еврото, което е под натиск поради опасенията за експозицията на европейските банки към Турция. Единната европейска валута се разменяше днес за 1,1324 долара, след като достигна нов 13-месечен минимум от 1,1319 долара. Днес турската лира отново започна да спада, след като нарасна с над 8 процента през нощта. За кратко доларът се обменяше за 6,58 лири, след което лирата навакса част от загубите и достигна 6,45 лири за долар. В понеделник турската лира достигна исторически минимум спрямо долара от 7,24 лири. ", "date": "2018.08.15", "title": "Турция: 120% мито на американските коли и 140% на алкохола"}
{"url": "http://clubz.bg/71870-rusiq_otnovo_stypva_v_afrika", "text": "Инвестиции, оръжейни продажби, командировани \"съветници\" или наемници - след години на безразличие Русия започва мащабно завръщане на африканския континент, където става партньор и конкурент на европейците, а също и на Китай  Наемниците на Вагнер вземат добри пари, но ги третират като скотове Светлина върху действията на Москва в Африка хвърли на 30 юли убийството на трима руски журналисти в Централноафриканската република - те разследваха на място дейността на наемниците от всяващата страх руска частна военна компания \"Вагнер\", проявила се вече и в Сирия, пише Франс прес в свое разследване, преведено от БТА. От началото на годината Русия изпрати в ЦАР петима офицери и 170 цивилни инструктори  , достави оръжия на тамошната армия, след като си издейства изключение от ембаргото на ООН, и охранява сега президента Фостен-Арканж Туадера, чийто съветник по сигурността е руснак. Доставки на оръжия в Камерун за войната му срещу джихадистите от \"Боко харам\", военно партньорство с ДР Конго, Буркина Фасо, Уганда и Ангола, сътрудничество в сферата на   със Судан, в минната индустрия - със Зимбабве и в алуминия - с Гвинея: от три години насам Русия неспирно засилва позициите си в Африка и през последните месеци тенденцията, изглежда, се задълбочава.  \"Зелените човечета\" били от секретния отряд \"Вагнер\" Същевременно Русия разширява партньорските си връзки, които вече не се свеждат до традиционните Алжир, Мароко, Египет и Южна Африка - федерацията търси съюзници в Субсахарна Африка, където доскоро почти не присъстваше. Съветският съюз поддържа десетилетия наред много активно присъствие на континента в рамките на идеологическата си война със Запада, подкрепя африканските освободителни движения, а след деколонизацията изпраща на място десетки хиляди съветници. Покрай разпадането на СССР, икономическите трудности и вътрешнополитическите борби в Русия през 90-те Москва изоставя позициите си в Африка. По липса на средства се затварят все повече посолства и консулства, програмите за подпомагане се спират, отношенията се свиват като шагренова кожа.  Руските журналисти в Африка може да са убити заради „частната армия“ на Путин Едва през 2000 г. Кремъл започва да възстановява мрежите си; лека-полека се връща на континента, търсейки и нови партньори, доколкото идеологията е изместена от сделки и продажби на оръжия. През 2006 г. например президентът Владимир Путин прави посещения в Алжир, Южна Африка и Мароко. Три години по-късно приемникът му за един мандат Дмитрий Медведев с делегация, включваща 400 руски бизнесмени, подписва ред договори по време на обиколка из Египет, Ангола, Намибия и Нигерия. Русия казва, че журналистите в Африка са убити при обир И вече през март т. г. първият дипломат на Русия Сергей Лавров обикаля пет африкански държави, а през май многобройни представители на континента участват в Санктпетербургския икономически форум, традиционно място за срещи на руските делови среди. Русия се ръководи най-вече от икономически интереси, а стремежът на африканските държави е да се сдобият \"с още един партньор, сиреч нов канал за инвестиции и развитие, и с подкрепата на една могъща страна на международната сцена\", обяснява руският аналитик Евгений Корендясов, бивш посланик в няколко африкански страни. Какво прави една руска частна военна компания в Централна Африка? Русия не е колонизирала в миналото Африка, съответно се надява въпреки известното взаимно подценяване да се представи като алтернатива на европейските държави и Китай за африканските страни, мнозина от чиито лидери са следвали в съветски университети. И най-добър пример за това е ЦАР, защото никога не е била близка до Съветския съюз по време на студената война, но днес търси помощта на Русия, за да подсили войските си, трудно издържащи напора на въоръжените групировки. \"По-рано страните, с които Западът не искаше да сътрудничи, като Судан или Зимбабве, можеха да се обърнат само към Китай. Но Русия вече представлява сериозна алтернатива\", отбелязва той. По думите му \"преди нещата стояха другояче и това може осезаемо да промени геополитическия ред на (африканския) континент\". \"Зелените човечета\" били от секретния отряд \"Вагнер\" Руските журналисти в Африка може да са убити заради „частната армия“ на Путин Русия казва, че журналистите в Африка са убити при обир Какво прави една руска частна военна компания в Централна Африка?", "date": "2018.08.15", "title": "Русия отново стъпва в Африка"}
{"url": "http://clubz.bg/71902-bojko_borisov_za_tyrgovskiq_registyr_niski_ceni_kalpavi_diskove", "text": "Премиерът Бойко Борисов коментира за първи път срива в Търговския регистър преди заседанието на кабинета днес. Той даде мнение по идеята за създаване на единно държавно хранилище, където всеки държавен регистър ще трябва да прави копие на своята информация. Борисов обясни, че така на практика ще се направи един склад, в който да отива информацията от всеки регистър. Самата идея за единно държавно хранилище бе представена от вицепремиера Томислав Дончев. От днес - справки за актуално състояние. Целия регистър - след седмица Той обясни, че от 5,30 часа тази сутрин работят справките за актуалното състояние на фирмите и юридическите лица с нестопанска цел от Търговския регистър. Кой взе парите, за да не \"гърми\" Търговският регистър До някоко дни всички \"функционалности\" на регистъра би трябвал да бъдат достъпни за потребителите. И допълни, че сривът показвал \"колко крехка и уязвима е цялата система, когато мигрираме към решения от типа електронно управление\" Бившият съветник за електронно управление в кабинета на вицепремиера Румяна Бъчварова в предишното правителство Божидар Божинов коментира в профила си във фейсбук, че решение за държавно хранилище Министерският съвет вече е приемал. Кой взе парите, за да не \"гърми\" Търговският регистър", "date": "2018.08.15", "title": "Бойко Борисов за Търговския регистър: Ниски цени, калпави дискове"}
{"url": "http://clubz.bg/71908-kitaj_se_obyrna_kym_sto_zaradi_tyrgovskata_vojna_sys_sasht", "text": "Китай се обърна с иск пред Световната търговска организация (СТО) срещу Вашингтон, съобщи Министерството на търговията на Китайската народна република, цитирано от агенциите. Русия не успя да отмени европейските правила за газ Съдебната процедура е в отговор на митата от 30%, наложени от Съединените щати данъци върху вноса на фотоволтаици и слънчеви батерии, които не само навреждат на законните права и интереси на Китай, но също така оказват и сериозно влияние върху надеждността и строгостта на правилата и принципите на СТО, отбелязват от министерството. САЩ удариха Китай с 25% мита върху безжични технологии В заключение министерството призова властите на САЩ да предприемат конкретни действия, да зачитат и да спазват правилата на СТО и да не прибягват до погрешни действия, за да върнат отново нормалното ниво на търговските взаимоотношения. Тръмп е готов да наложи мита върху целия внос от Китай Напрежението между Съединените щати и Китай се засили в началото на 2018 г. Една от причините бе недоволството на американския президент Доналд Тръмп от високия търговски дефицит, след което той наложи протекционистки мерки за китайски стоки. И двете страни вече наложиха редица ограничения за вноса една към друга в размер на повече от $100 милиарда. През 2017 г. новоизграденият капацитет на слънчева фотоволтаична енергия в световен мащаб достигна 102 GW, нараствайки с 37% спрямо година по-рано, докато кумулативният инсталиран PV капацитет нарасна с 33.7% до 405 GW,според статистиката на China Photovoltaic Industry Association. В самия Китай инсталираният и кумулативен PV капацитет достигна съответно 53 GW и 130 GW, което представлява 51.8% и 32.2% от общото количество. По първия показател - на новоинсталирани мощности, страната заема първо място в световен мащаб в продължение на пет последователни години, а за втория - водеща позиция за последните три години. Износът на фотоволтаични модули е за 9.45 млрд. долара за първите 11 месеца на 2017 г., което е малко по-малко от година по-рано. Въпреки известния спад в стойността на експорта обемът на износа достигна 37.9 GW за цялата 2017 г., което е увеличение от 16.6 GW в сравнение с 21.3 GW за 2016 г. САЩ удариха Китай с 25% мита върху безжични технологии Тръмп е готов да наложи мита върху целия внос от Китай", "date": "2018.08.15", "title": "Китай се обърна към СТО заради търговската война със САЩ"}
{"url": "http://clubz.bg/71814-izteglihme_pobeditelite_v_igrata_na_sp_%E2%80%9Eklub_z%E2%80%9C_prez_yuli", "text": "Вече са ясни победителите играта на списание „Клуб Z“. През юли голямата награда е осигурена от   – пет продукта за отслабване и електронна книга с готварски рецепти. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Играта започва днес!", "date": "2018.08.15", "title": "Изтеглихме победителите в играта на сп. „Клуб Z“ през юли"}
{"url": "http://clubz.bg/71875-koreq_s_edin_izraz_na_yug_kazvash_na_kim_che_e_debel_na_sever_che_e_govedo", "text": "Когато работел с севернокорейци в индустриалния комплекс Кесон, преди той да бъде затворен през 2016 г., едно от най-трудните неща за южнокорейския бизнесмен Ким Йон-тхе било общуването на привидно еднаквия им език. Спомня си за неразбиращите погледи на севернокорейските работници, когато използвал думата \"контейнер\", произнасяща се в Южна Корея сходно с английската дума.  В Южна Корея все повече се използват международни термини, а в КНДР има политическа чувствителност по отношение на някои думи. Така разликите в езика се увеличават и затрудняват общата работа по съвместните културни и икономически начинания в условията на подобряващите се отношения между съседните държави. За да се избегне объркването и да се наблегне на чувството за единство, южнокорейското правителство работи заедно със Северна Корея по подновяване на академичен проект за създаването на речник на корейския език. В КНДР и Южна Корея се говори на един и същи език, който се изписва с помощта на азбуката хангъл. След десетилетия на разделение обаче само около 70 процента от думите се разбират и от двете страни на границата, казват експерти. Двете Кореи официално продължават да сочат обединението като цел. Всяка от тях обаче се развиваше по съвсем различен начин и мечтата за обща държава поизбледня. Правителството на Северна Корея поне официално запази строгия си контрол върху икономиката. Затова много севернокорейци не са запознати с термини от икономиката и бизнеса, които са широко разпространени в по-капиталистическата система на Юга. Избягалата в Южна Корея през 2002 г. Ким Йон-хи разказва, че е трябвало да усвои някои неупотребявани в КНДР термини от финансите, като например думите за акции и дялове. \"Що се отнася до основните термини, бих казал, че седем от 10 думи могат да бъдат разбрани от хората и в двете страни\", твърди лексикографът Ким. \"Когато се употребява жаргон или технически термини обаче, към настоящия момент вече съществува огромна разлика между двете версии на корейския.\" Заради културната и политическата изолация на КНДР севернокорейците използват и по-малък брой английски думи. Това пролича, когато хокеистите от Северна и Южна Корея играха като един отбор на Олимпийските игри. След срещата през април между севернокорейския лидер Ким Чен Ун и южнокорейския президент Мун Дже Ин двете страни стартираха няколко проекта за сътрудничество с цел заобикаляне на санкциите. Един от тях е започналият през 2006 г. и спрян през 2015 г. заради политическото напрежение проект за речника. Освен него бяха обсъдени също археологическите разкопки на дворец в Северна Корея, представленията на севернокорейска художествена трупа, борбата срещу насекомите вредители в КНДР и няколко спортни събития. Като символ на единството Северна Корея взе решение да е в една и съща часова зона с Юга. Министерството на националното обединение на Южна Корея заяви, че съхраняването и уеднаквяването на езика е необходимо условие за подготовка за евентуално обединение. Политиката обаче е навсякъде, включително и в досегашните обсъждания на общия речник с КНДР, по време на които става ясно, че някои термини трябва да бъдат използвани внимателно.  Авторите на речника например не трябваше да ползват една от формите за \"него\", традиционно употребявана за севернокорейските лидери, а САЩ не можеха да бъдат споменавани в примери, споделя лексикографът Ким. Представителите на двете страни спорили и за определението на думата \"дон-му\", която в Южна Корея значи приятел от детство, но в КНДР е придобила смисъл на другари, които заедно са преминали през комунистическата революция. Останалите дебати не били толкова сериозни. В Южна Корея използват глагола \"сал-чи-да\" , за да кажат \"хей, напълнял си\".", "date": "2018.08.15", "title": "Корея: С един израз на юг казваш на Ким, че е дебел, на север - че е говедо"}
{"url": "http://clubz.bg/71893-bezdushnite_ubijci_zaplashvat_syshtestvuvaneto_na_sveta", "text": "Предлагаме ви акценти от публикацията. Бойните системи все повече са автоматизирани. Безпилотни машини стартират и се приземяват самостоятелно. Роботи откриват и обезвреждат взривни устройства, алгоритми филтрират голям обем данни и са в състояние не само да посочват цели, но и да определят местата, откъдето най-ефективно може да се нанесе възможно най-точен удар. По време на предизборен митинг през 2013 г. Ангела Меркел се усмихна, когато изведнъж над трибуната се появи дрон. Телохранителите й бяха обзети от ужас. По време на публична проява през миналата седмица венецуелският диктатор Николас Мадуро беше атакуван от два дрона. Дали в близко време самоуправляващи се дронове убийци ще могат да набелязват жертвите си според своя вътрешна база данни, след което да поразяват точно определения обект? Точно от това се опасяват близо 4000 учени, инженери и предприемачи, изследващи изкуствения интелект. В свое открито писмо те поеха ангажимент да не участват в разработването, производството и търговията, нито да използват смъртоносно автономно оръжие. Сред подписалите се са компанията DeepMind, принадлещажа към Гугъл и работеща в сферата на изкуствения интелект, основателят на Tеsla Илон Маск и Лондонският университетски колеж. Едва ли може да се спре новият вид оръжейна надпревара. Редица държави инвестират при създаването на бойни роботи. Те ще стават все по-независими от човека и без негова помощ или намеса ще са в състояние да изпълняват конкретни задачи. Над 30 държави използват защитни системи срещу ракетни или артилерийски обстрел, които реагират така бързо, че хора се намесват единствено при изключителни обстоятелства. Така например израелският безпилотен “Нагру” е първият напълно автономен дрон, който на секундата може да се добере до излъчвания на вражески радиолокационни станции и да ги атакува без каквото и да било съгласуване. В Сирия руснаците за пръв път използват безпилотни бойни мащини. Такива са на въоръжение и на други 29 държави, други десет страни следват примера им и ги разработват. Изкуственият интелект е в състояние да превърне бойните системи в по-бързи, по-точни и по-умни. Нито един човек не би могъл да го направи за секунди – да анализира огромен обем данни, да прогнозира и идентифицира агресор или възможна цел. Все пак сега решението за живот или смърт взема човекът, а не машината. Но докога това ще е така? И какво лошо има в това в бъдеще изкуственият интелект да е в състяние сам да взема решения? Машината не изпитва ярост, не се уморява, точна е и е в състояние да предотврати големи беди. Дори за правителства на авторитарни държави става все по-трудно да оправдават пред населението жертви от войни. Този, който хварля бойна техника във война, се надява, че така ще защити собствените си войници. Забравя обаче, че новите технологии никога досега не са предотвратявали ужаса по време на война. Американският изтребител F-35 е първият боен самолет от пето поколение. Руснаците вече представиха концепция за боен летателен апарат от шесто поколение под названието “Охотник” (ловец – б. р.). Той ще е безпилотен и ще е в състояние сам да изпълнява всяка задача. Все пак това е бъдеще, а днес F-35 всъщност е летящ компютър с огромна памет данни. Ролята на втория пилот на борда се поема от системата Fusion – невидим асистент, който благодарение на алгоритми анализира данните от камери, радари и сензори, обработва данните и по този начин своевременно разпознава опасността. Един от новите проекти на американската военнопромишлена корпорация Lockheed Martin е новият безпилотен MQ-25, който ще може да излита от самолетоносач. Той ще е в състяние във въздуха да направлява F-35 и същевременно да го снабдява с нови ракети. Дори при модифицираната му версия той сам ще е в състояние да се превърне в безпилотна бойна машина. По отношение на подводници без екипаж ожесточената оръжейна надревара се води между големи държави. Преди няколко месеца руският президент Владимир Путин обяви разработването на автономна атомна подводница дрон, която ще е в състояние месеци наред да е под вода.     Китай вече изпробва собствени безпилотни бойни самолети. През 2016 г. китайците похитиха в Южнокитайско море американска безпилотна подводница явно с цел да откраднат технологията. Ядрените държави се опасяват, че автономните подводни дронове биха могли да се използват при флота и да осъществяват атаки при извънредни обстоятелства. От години експерти предупреждават за опасност новите роботи да нарушат стратегическото предимство на подводниците с ядрено снаряжение. Армиите на развитите промишлени държави изпитват недостиг от млади кадри заради проблема със застаряването на населението. Едно от решенията на проблема е автоматизацията. Така числеността на екипажите на германските фрегати от тип F-125 беше съкратена над два пъти. Според американски експерти след 10-15 години бойните подразделения ще са с численост не от по 1200, а по 250-300 войници, които ще управляват хиляди автоматични системи. Тенденцията за подобряване и поевтиняване на автоматичната техника в гражданската сфера е с нежелателен ефект във военната. Северна Корея и терористични организации все по-лесно се добират до опасни съвременни оръжия. Ислямистката групиравка \"Даеш\" или \"Хамас\" и сега купуват дронове за хиляди долари, като впоследствие ги снабдяват с оръжия. На 23 септември 1983 г. в тайния бункер \"Серпухов 15\" в Москва задейства алармената система. Сиганалът сочеше, че американците са изстреляли пет междуконтинентални ракети. Следвайки собствената си интуиция, подполковник Станислав Петров съобщава на военното ръководство, че тревогата е недостоверна. По-късно се установява, че облаци са отразили слънчевата светлина и така са предизвикали включване на алармата. Решението на Петров, взето по собствената му интуиция, спаси човечеството от ядрен апокалипсис. Как би постъпила машина в подобна ситуация? Проблемът би могъл да се реши програмно чрез математически способ. Възможно ли е обаче във формулата да се включи интуицията на Петров? Колкото по-абстрактна е задачата, толкова по-трудно ще е проблемът да се формулира на езика на математиката. Практически неразрешими са задачите, които могат да бъдат решени едиствено съвместно с човека, тъй като само той може да предвиди беди. Вече четири години държави водят неофициални преговори по използването на автономни бойни системи, а от 2017 г. официално се срещат експерти. Фронтовете са ясни. От едната страна са държави като Бразилия, Нигерия и Австрия, които настояват за забрана на автономни бойни системи съобразно международното право. От другата страна са страни начело с Русия, САЩ и Израел, които се обявяват против подобна забрана. В края на публикацията авторите цитират американския експерт по изкуствен интелект Педро Довингос: “Може би трябва да забраним не бойните роботи, а войниците.”", "date": "2018.08.15", "title": "Бездушните убийци заплашват съществуването на света"}
{"url": "http://clubz.bg/71894-iznenadite_na_misteriqta_na_bylgarskite_glasove_ne_spirat", "text": "По повод издадения нов албум и предстоящото турне на \"Мистерията на българските гласове\" в Германия две чуждоезични издания припомнят историята и успехите на световноизвестния вокален ансамбъл от България. Изданието припомня, че ансамбълът на Българското национално радио и телевизия е основан през 1952 година и дължи първия си успех най-вече на работата с швейцарския етномузиколог Марсел Селие. Той открива хора и съдейства за издаването на дебютния им албум “Le Mystere des Voix Bulgares”, който впоследствие дава името на състава. През 1986, 11 години след първото издание, известната британска звукозаписна компания 4AD ремастерира и преиздава албума, с което подсигурява световния успех на ансамбъла. Въпреки препълнените зали, разпродадените билети и многобройните фенове, сред които и британският певец Дейвид Бауи, след 1997 година настъпват трудни времена за хора, а участията постепенно намаляват. Тя посочва и трудностите, с които се сблъсква и днес в намирането на млади певици, които да се присъединят към ансамбъла. Точно поради тези трудности, както и поради липсата на финансови средства цели 20 години след последния студиен албум, ансамбълът едва сега може да сe похвали със своето ново издание “BooCheeMish”, реализирано от независимата компания Schubert Music Publishing. Под ръководството на Дора Христова хорът остава верен на традиционния български фолклор, но се стреми да постигне едно по-модерно звучене, доближаващо се до вкуса на съвременния слушател. За реализирането на записите, ансамбълът си сътрудничи с австралийското сопрано Лиза Джерард, позната на публиката от участието й в саундтрака към филма “Гладиатор”, композиран от Ханс Цимер. Вокалният й стил е повлиян от певческата техника  на “Мистерията на българските гласове”, споделя сопраното за Агенция Франс Прес. Освен Джерард, в албума участва и българският бийтбоксър Александър Деянов, с артистичното име “SkilleR”, който със своите вокални перкусии внася допълнителен елемент на модерност. По-голямата част от произведенията, включени в изданието, са написани от композитора Петър Дундаков и са базирани на народни песни и танци, които изобразяват характерните черти на българския фолклор: например типичните ритми в неравноделен размер са съчетани с преобладаващия за западноевропейската музика четири-четвърти такт. Композициите на Дундаков притежават развълнуван, меланхоличен, а понякога и мистериозен характер, посочва по-нататък ФАЦ. Сред другите особености на албума са повтарящите се текстове, които не са преведени, а са оставени да въздействат чрез своите вокални качества, а не със значението им: “хопа тропа, хопа тропа / рипа, рипа, рипа риги” се пее в песента “Тропаница”. Както текстът подсказва, това е една енергична творба, която се откроява сред останалите в компактдиска. Техниката на женското пеене, която представлява извличане на звук от ларинкса под определено напрежение, не е новост за слушателите, но все още предизвиква възхищение и се счита за ценност, четем още в изданието. Обогатяването с елементи от поп музиката и ритмичната основа не са задължителни за тази музика, но със сигурност допринасят за по-лесното възприемане на непознатите звуци, без това да води до принизяване на стойността на музиката. “Мистерията на българските гласове” достига до тази перфектност чрез своето несъвършенство. За разлика от основния музикален поток, съставът заема една интересна ниша, в която може да продължи да се развива. През есента “Мистерията на българските гласове” отново “тръгва на лов” - ансамбълът ще се отправи на турне в Германия, пише ФАЦ.", "date": "2018.08.15", "title": "Изненадите на \"Мистерията на българските гласове\" не спират"}
{"url": "http://clubz.bg/71900-shvejcarskite_kravi_sa_tvyrde_debeli", "text": "Прочутите швейцарски крави – запазената марка на алпийската държава, вече не са това, което са били в продължение на векове: наедрели са, натежали са и дори застрашават устойчивостта на планинските поляни, по които обикалят. Това сочат актуалните проучвания за кравешките габарити в Швейцария, предизвикани от загрижеността на животновъдите за опазване на съществувалия години наред баланс. Стремежът към рекорден млеконадой има, както се оказва, и обратна страна – когато кравите стигат ръст 1,60 м и тежат по над 800 кг, изправят стопаните си пред толкова сериозен проблем, че те вече копнеят за някакви нови по-дребни породи. Актуалните швейцарски крави ядат прекалено много, имат нужда от повече място в обора и се случва да нанесат щети по моравите с прекомерната си масивност. Поради всичко това в Швейцария наскоро е създадено дружество - изразител на интересите на фермерите - „Нова швейцарска крава“, с идеята да насърчи отглеждането на животни, които хем са по-малки, хем се задоволяват с по-малко, хем са по-добро здраве. Той обяснява, че обичайно се търсят бикове, чиито потомки да са с максимално големи вимета. Но това автоматично означава и по-големи размери на животните като цяло, т.е. на виметата би трябвало да започне да се придава по-малко значение, препоръчва експертът. Разследват мистериозно самоубийство на 12 крави в Швейцария Швейцарските крави (700 000 на брой) дават средно по 7500 литра мляко годишно, или двойно повече, отколкото през 60-те години. Има шампионки, които стигат и до 12 000 литра, изтъква Михаел Шварценбергер, един от инициаторите за създаването на дружеството „Нова швейцарска крава“. Затова от дружеството препоръчват за оплождането бикове, чието поколение би било по-дребничко, по-малко капризно и по-малко уязвимо в здравен план. Оптималното тегло е 500 до 600 кг при ръст от 1,40-1,45 м – за това мечтаят швейцарците. Защото повечето обори са строени преди 25-30 години съответно с тогавашната големина на животните и сега вече са им тесни, особено когато лежат. А това би могло да доведе до здравословни проблеми с кръвообращението или със ставите. Освен това по-големите крави имат нужда и от повече храна, която наличните тревни площи не смогват да предоставят. Да не говорим, че тежките животни представляват заплаха за крехките алпийски морави, тъй като изпотъпканите площи се възстановяват много трудно. Проблемът съществува и в Германия, и в Австрия, но в по-малки мащаби. Председателят на Съюза на германските млековъди Щефан Ман е на мнението, че в продължение на твърде дълго време от Канада, САЩ и другаде са се внасяли сперма и ембриони, предназначени за развъждането на колкото може по-големи крави. Междувременно размерите на оборите постепенно се адаптират към новите размери на кравите, които в Австрия и Германия не са непременно по-тежки, а „само“ по-големи. Михаел Пфафенбихлер, сътрудник на президента на австрийския Селскостопански съюз, очертава развитието по следния начин:", "date": "2018.08.15", "title": "Швейцарските крави са твърде дебели"}
{"url": "http://clubz.bg/71899-bylgarinyt_qde_po_35_litra_sladoled_godishno_otchita_evrostat", "text": "През миналата година страната ни е произвела около 26 млн. литра сладолед и по този показател се нарежда на 16-а позиция сред страните в ЕС, показват данни от анализ на Евростат за производството на сладолед в Евросъюза през миналата година. Така средната годишна консумация на сладолед у нас е била около 3,5 литра на човек, което е под средното за ЕС, където годишната консумация е била около 6 литра на европеец. Пазарът у нас на сладкото удоволствие, което в разгара на лятото е неизменна част в менюто на почти всяко домакинство, надхвърля около 100 млн. лева, показват данни на експерти в бранша. 25 т сладолед и 9 т майонеза отиват на боклука заради яйчената зараза Общо компаниите у нас, които произвеждат сладолед, са над 20, но само половината от тях формират около 90 на сто от производството и продажбите на сладолед. Три от компаниите в топ 10 пък формират около 70 на сто от производството и консумацията на сладкото удоволствие през лятото. Водещите компании по производство на сладолед са съсредоточени в София, Варна и Велико Търново, като почти всички инвестират в производството на все по-здравословни продукти /сладолед и сладоледени торти/ с намалена захар, мазнини, вредни съставки и т.н. Част от водещите производители вече са намерили пазари и в Румъния, Албания, Македония, Косово, Италия. Според експерти от бранша промишленото производство на сладолед у нас датира от около 70 години, но пикът на производството е бил през миналата година, като тенденциите са 2018 г. да достигне и да подобри този показател. Най-голям производител на сладолед в ЕС е Германия с годишно производство за 2017 г. от 517 млн. литра, или около 16,5 на сто от общото производство в ЕС-28. На втора позиция е Италия - 511 млн. литра, или 16 на сто от общото производство, и на трета позиция е Франция - 466 млн. литра, или 15 на сто. Като цяло общото производство на сладолед в ЕС приближава 3,2 млрд. литра, което означава, че един европеец консумира средно по 6 литра сладолед годишно, отчита европейската статистика. В първата десетка на водещите производители на сладолед в ЕС са още: Испания - номер 4 и 319 млн. литра; Великобритания - номер 5 и 288 млн. литра; Полша - номер 6 и 200 млн. литра; Белгия - номер 7 и 197 млн. литра; Холандия - номер 8 и 111 млн. литра; Румъния - номер 9 и 46 млн. литра, и Чехия - номер 10 и 44 млн. литра сладолед. Зад нас по производство на вкусното лятно удоволствие са страни като Дания, Австрия, Португалия, Малта, Кипър, показват данните на Евростат.", "date": "2018.08.15", "title": "Българинът яде по 3,5 литра сладолед годишно, отчита Евростат"}
{"url": "http://clubz.bg/71895-nov_opit_mvr_puska_dnes_tyrga_za_lichni_karti_s_chip", "text": "Министерството на вътрешните работи най-после ще обяви наново търг за издаване на нови български лични документи с чип - или т.нар. електронна идентификация. Подробностите около параметрите на обществената поръчка ще представи днес в ранния следобед зам.-министър Красимир Ципов. Пак той в края на 2016 г. обяви първия подобен търг, чиято цена бе малко под 500 млн. лв. Тогава обаче премиерът Бойко Борисов лично го спря - заради високата цена бе официалният мотив. Поръчката попадна в общ кюп с още няколко - като тази за един от етапите на строеж на магистрала \"Хемус\", спряна заради съмнения, че е нагласена за фирми, свързани с депутата от ДПС Делян Пеевски и шефа на \"Лукойл\" Валентин Златев.  Борисов: Някакви гадове казали, че съм спрял \"Хемус\" под натиск от чужди посолства. Лъжат. (ПЪЛЕН АУДИОЗАПИС) Този път се очаква прогнозната цена за цялата система за издаване на лични карти с чип да е по-ниска. Колко точно ще струва промяната ще се разбере по-късно, когато търгът бъде официално обявен. Срокът на поръчката е 10-годишен, като прогнозата на МВР е, че новите документи ще могат да започнат да се издават през 2020 г. (въпреки че и към момента по закон е заложено това да се случи от 2019 г., а този срок бе променян с изменения в нормативната уредба няколко пъти досега - всяка година с още една година - б.р.). В спряната през 2017 г. поръчка се предвиждаше и поддръжката, и консумативите за настоящата система за издаване на лични документи да влязат в сметката - преди новата да е напълно готова. Този път това перо е отделно. МВР през последните месеци вече обяви два други търга за документите - единият е за изработка и доставка на бланки за документите, а другият - за следгаранционна поддръжка на настоящата Централизирана автоматизирана информационна система с децентрализирано персонализиране на българските документи за самоличност. Първият   бе обявен на 12 юни 2018 г. и е с прогнозна цена от 48 млн. лв. Вторият   е от 9 май 2018 г. и стойността, записана в документацията, е малко над 36,3 млн. лв. Или общо над 84 млн. лв. Очаква се и новата обществена поръчка за лични карти с чип за електронна идентификация и по-висока степен на защита от фалшификации да е за срок от 10 години. В първия, тоест спрения вариант този срок бе 11 години и половина.  МВР съобщи, че готви поръчката, която ще бъде обявена днес, още през март. Лични карти с чип? Новият план е за 2020 година Тогава темата бе повдигната наново заради пропуснатите срокове по закон за работа по въвеждане на електронно гласуване и доклада на ЦИК до Народното събрание, в който се припомня, че без система за електронна идентификация електроннен вот не може да се реализира. В момента по закон издаването на лични карти с електронен чип с информация трябва да е факт от 1 януари 2019 г. Преди това срокът бе отлаган няколко пъти и е твърде вероятно това да се случи отново с нова дата за 2020 г. Плановете на МВР сега са това да е датата, в която системата да е готова. Тя съвпада и с плановата голяма подмяна на български лични документи - личните карти са със срок на валидност от 10 години, а предишната мащабна вълна на смяната им бе през 2010 г.  ЦИК към парламента: Отложете електронното гласуване Първоначално процесът трябваше да стартира през 2016 г., но това не се случи заради несъстояли се административни и законодателни промени. През февруари 2016 г. МВР обяви обществена поръчка за \"изграждане, поддръжка и експлоатация на централизирана система за персонализиране на български лични документи\" с прогнозна цена от 484 223 300 лв. Причината за голямата сума - ставаше дума за пълна подмяна на системите, машините, софтуера и т.н. по издаването на български лични документи. Този търг обаче бе спрян по искане лично на премиера Бойко Борисов - поръчката на МВР \"изгоря\" покрай още няколко мащабни търга като този за два от лотовете на магистрала \"Хемус\" и други. Официалният мотив: \"големите\" процедури да се повторят отново, но по правилата на новия Закон за обществените поръчки, който се приемаше тогава. Неофициалният - високата цена, а и заради магистралата и строежа й Борисов \"се застрахова\", твърдейки, че се правят внушения за фирмите, които печелят. При \"Хемус\" намеците стигаха до депутата от ДПС Делян Пеевски. Борисов пък заяви, че иска пълна прозрачност. През май 2016 г. беше приет дългоочакваният Закон за електронната идентификация. По лично настояване на зам.-шефа на ГЕРБ Цветан Цветанов обаче от него отпадна разпоредбата за вграждане на чипове в личните карти, въпреки че тогавашният вътрешен министър Румяна Бъчварова настояваше да няма отлагане. Обещанието на ГЕРБ, че промяната ще се случи през ремонт на Закона за българските лични документи, се реализира чак през декември 2016 г. В текстовете бе заложен срок поетапното въвеждане на електронни лични документи да започне от началото на 2018 г.  С оглед на новия законов срок през май 2017 г. МВР обяви нов търг - за 13 181 000 лв. без ДДС, с предмет \"Реализиране на национална схема за електронна идентификация“. Историята и на тази обществена поръчка приключи с прекратяването й през ноември 2017 г. Мотивът - \"поради установяване на нарушения при откриването й, които не могат да бъдат отстранени, без това да промени условията, при които е обявена процедурата\". Така срокът в закона за издаване на лични документи с чип бе променен на 2019 г. Ако сега бъде обявен нов търг, вероятността той да приключи с победител и изградена система, която да функционира от 1 януари догодина, не е голяма - ако има обжалване например. Лични карти с чип? Новият план е за 2020 година ЦИК към парламента: Отложете електронното гласуване", "date": "2018.08.15", "title": "Нов опит: МВР пуска днес търга за лични карти с чип"}
{"url": "http://clubz.bg/71896-putin_iska_sreshta_s_kim_chen_un", "text": "Руският президент Владимир Путин е изразил готовност да се срещне лично с лидера на Северна Корея Ким Чен Ун, съобщи държавната агенция КЦТА, цитирана от ТАСС. Путин заявява това в телеграма до Ким по случай отбелязваното на 15 август освобождение на двете Кореи през Втората световна война. В нея Путин заявява още, че отношенията между Русия и КНДР са с \"приятелски и конструктивен характер\" и изразява увереност, че Москва и Пхенян ще могат \"да развиват взаимноизгодно сътрудничество, включително осъществяване на тристранни програми с участието на Русия, КНДР и Република Корея\". Има ли някакви резултати от срещата между Тръмп и Ким? По-рано Путин отправи покана към Ким да посети Русия. Според руския президент лидерът на КНДР може да дойде на Източния икономически форум през септември във Владивосток, но може да направи и отделна визита.", "date": "2018.08.15", "title": "Путин иска среща с Ким Чен Ун"}
{"url": "http://clubz.bg/71898-bkpbsp_kominterna_makedonskiqt_vypros_i_nacionalnoto_predatelstvo_koeto_prodyljava", "text": "БКП има безспорна и доказана историческа вина за националното предателство, извършено от нейните ръководители и функционери срещу българския народ, чрез т.нар. македонизация на Пиринския край. Не ми е известно в световната история да има друг подобен пример, когато една партия взема решение да отроди, да отдели, да отхвърли част от собствената си нация и да предаде доброволно изконна своя територия на чужда и враждебна държава. Не ми е известно в световната история една партия да \"взема на въоръжение\" чужда, вража антинационална теза и да използва срещу собствения си народ. Не ми е известно в световната история да има друга партия, която да бие, мачка, изселва, затваря, избива собствените си граждани, част от собствената си хилядолетна нация, за да ги накара да се самоопределят като други, като принадлежащи на някаква измислена нация. Това е предателство. Това е срам. Това е позор. Нинова се оплака в ЕП, че Джамбазки ще я подлага на разстрел по македонския въпрос БСП се обяви за приемник на БКП. БСП никога не се извини за това национално предателство. Никога. Нито за избиването на стотици български родолюбци, които отказаха да признаят това национално предателство и да се нарекат по друг начин освен българи. Затова никой от ръководството на БСП няма никакво морално право да задава въпроси по темата \"Македония\", камо ли да критикува или изисква поведение. Защото темата \"Македония\" за нас, българите, е външнополитическа именно заради БКП/БСП и тяхната историческа вина. Защото тяхната загриженост е лицемерна, фалшива, лъжлива. Те следваха антибългарската \"македонистка\" линия на Коминтерна, те колаборираха с гръцката и сръбската комунистическа партия срещу България и българския национален интерес. Всъщност днес ръководството на БКП/БСП прави абсолютно същото. Следва позорната антибългарска линия на Коминтерна по \"македонския въпрос\". Ръководството на БКП/БСП в съюз със старите си дружки в Гърция и Сърбия прави всичко възможно, за да провали договора за добросъседство. Да развали отново отношенията между България и Македония. Да скара отново България и Македония. Да издигне отново зида, построен от Груевски и разрушен от сегашните правителства на България и Македония. На ръководството на БСП е поставена задача, отново от Коминтерна, да провали този договор с всички сили и средства. Дежа вю. Вече видяно, вече живяно. Корнелия Нинова vs Зоран Заев заради \"Илинденското въстание е македонско\" На ръководството на БСП/БКП е поставена задача. Да провокира, да измисля, да създава напрежение между България и Македония. Да пречи. Да истеризира. Да си измисля проблеми. За тази цел, за провалянето на договора за добросъседство между България и Македония, освен ръководството на БСП са мобилизирани всички агенти, всички провокатори, всички негодници на Балканите, от пенсионирани бивши доносници – политически неудачници, през политически трупове и еднодневки, та до последния готов на всичко нечистоплътен ренегат – бъдещия им коалиционен партньор Костя Копейката  Защо им е важно провалянето на този договор? Защото изпълняват чужд, външен, враждебен план. Същия план, начертан и осъществен още през 1912 година от съюзниците разбойници и техните покровители срещу България. Затова и реакцията на ръководството на БСП/БКП е толкова истерична. Затова се опитват да се скрият зад измислицата за \"разстрела на всички социалисти\". Прочее, това е стар техен навик. Когато ги уловят в беля, се крият зад гърбовете на \"всички социалисти\"*. Познато. И подло. Никой не иска да разстрелва всички социалисти. Никой няма да разстреля всички социалисти. Много интересен рефлекс на ръководството на БСП/БКП – посочваш им историческата им вина и те веднага привиждат стадиони, бесилки и масови екзекуции. Може би защото имат гузна съвест. Може би защото са гузни. Може би защото имат в гардероба си скелетите на масови екзекуции и избиване на невинни учители, търговци, свещеници, офицери, общественици, избити само защото са българи. Вина, която ръководството на БСП/БКП още не е признало.  Искаме от тях, от ръководството на БСП/БКП, да спрат да се крият, да излязат, да признаят историческата вина на БКП за \"македонизацията\" и да замълчат. На втория пленум на ЦК на БКП, състоял се през 1929 г., се говори за национално освобождение на \"поробените от България македонски и тракийски области\". Затова БКП трябва да се бори за самоопределение на македонците и тракийците, включително до тяхното отделяне от България. Борисов към Заев: Като дойде време за ЕС, ще си спомним \"македонското\" въстание (СНИМКИ) \"Резолюция на Коминтерна по Македонския въпрос\" е официален политически документ на Коминтерна от януари 1934 година, с който за първи път в историята авторитетна международна организация дава насока за признаване съществуването на отделен македонски народ и македонски език. На 25 септември 1944 г. БРП(к) преговарят с ЮКП по македонския въпрос. Българската държава се задължава да популяризира създаването на македонска държава в Югославия, а в Пиринска Македония да се провежда разяснителна работа за развитието на \"македонско национално съзнание\". Освен това българските комунисти в лицето на ЦК признават правото на населението от този край да се присъедини към НР Македония. През 1945 г. правителството взема решение около 17 000 български бежанци от Егейска Македония да бъдат изпратени от България във Вардарска Македония. На 5 юни 1946 г. Сталин критикува Георги Димитров в лична среща и смята, че трябва да се даде културна автономия на Пиринския край в рамките на България. На 7 срещу 8 юни 1946 г. по лични указания на комунистическия лидер Георги Димитров е наредено през лятото на 1946 година да бъдат ликвидирани без особена публичност дейци на ВМРО, сред които е и Кирил Дрангов, като изпълнението на задачата е възложено на полковник Лев Главинчев. През същата тази нощ близо 200 родолюбиви македонски българи от цяла България – ръководители, членове или привърженици на организацията, потънаха в неизвестността. Сред тях са Жоро Настев, Страхил Развигоров, Владо Куртев, Йосиф Марков, Коста Ризов, Гошо Атанасов, Михаил Карайорданов, Евтим Орлето, Атанас Пашков и др. Съпругите и децата им бяха изселени, интернирани или просто изхвърлени от домовете им и оставени на произвола на съдбата. И днес още може да питате техните деца – живи свидетели на тази злокобна нощ. На X пленум на БРП(к) е подготвена резолюция лично от Вълко Червенков, в която се изтъква, че \"македонците\" се третират като отделна националност. \n\tЕдва след X пленум областните функционери на БРП(к) разбрали, че трябва по всички линии да се разширява македонизацията, т.е. най-напред да се промени етническата принадлежност на българското население в Пиринския край и след това да му се създават изкуствени културни, образователни и други институции. Зоран Заев: Илинденското въстание е част от общата ни история с България На конференцията в Блед на 30 юли - 1 август 1946 г. българската страна се задължава да организира и реализира редица културно-просветни инициативи като македонски театър, македонска книжарница, а също така изучаването на македонски език и история на македонския народ в българските училища. През декември 1946 г. в Горна Джумая пристигат македонски театър и македонски хор. Посетителите на събитията са българи, отбелязани в списък, а присъствието им е било задължително. Произнесени са речи от Кр. Стойчев, инж. Г. Мадолев, които възхваляват културното сближаване на македонския народ от двете страни на границата и предстоящото обединение. На 7 октомври 1946 г. Централното ръководство на БРП(к) разрешава костите на Гоце Делчев да бъдат преместени от София в Скопие. Населението е задължено да се абонира за скопски вестници и списания. В края на 1946 г. е извършено преброяването. На 21 декември 1946 г.  Областният комитет на БРП(к) провежда специално заседание, на което Кр. Стойчев изказва партийната позиция, че Централният комитет на партията е съгласен населението в Пиринския край да се запише по националност \"македонско\". След XVI пленум на партията Вл. Поптомов заявява, че е \"допуснато известно увлечение\". \"Преброяването на населението от този край не бе доброволно, а преброяването се ръководеше от нашата партия, от наши местни деятели. Не може да се получат 98 процента македонци в Петричко, ако нямаше насилие.\" Областното и партийното ръководство приемат с охота идеята в Пиринския край да дойдат учители от Скопие и това се случва на 1 декември 1947 г. Председателят на Областния комитет на ОФ критикува ЦК на БРП(к), че трябва да променят учебниците по история и география, защото там се твърди, че Пиринският край е български. През 1950 г. Политбюро решава в Пиринския край да се издава вестник \"Пиринско дело\", като неговата задача е: \"да се бори енергично за изграждането на македонска национална култура със социалистическо съдържание и за издигане на националното самосъзнание на македонското население в Пиринския край\". Промяна в българските позиции настъпва едва сред разрива между Сталин и Тито. Така че - да, ръководството на БКП/БСП дължи извинение на българите. Изобщо не разбирам защо пишат на ЕП Антонио Таяни. Та той е председател на \"лошия ЕП\" на \"лошия ЕС\". Защо не пишат на Коминтерна? Корнелия Нинова vs Зоран Заев заради \"Илинденското въстание е македонско\" Борисов към Заев: Като дойде време за ЕС, ще си спомним \"македонското\" въстание (СНИМКИ) Зоран Заев: Илинденското въстание е част от общата ни история с България", "date": "2018.08.15", "title": "БКП/БСП, Коминтерна, \"македонският въпрос\" и националното предателство. Което продължава"}
{"url": "http://clubz.bg/71903-ot_dnes_spravki_za_aktualno_systoqnie_celiq_registyr_sled_sedmica", "text": "Не шестия ден след срива в системата на Търговския регистър работата бе възстановена само частично. От тази сутрин вече могат да се правят дистанционно по електронен път справки за актуално състояние на фирмите и юридическите лица с нестопанска цел, съобщи Агенцията по вписванията. Кой взе парите, за да не \"гърми\" Търговският регистър Сайтът на Търговския регистър продължава да е блокиран, като кратко съобщение пренасочва директно към   - единствената, която работи. Агенцията по вписванията информира още, че продължава работата по възобновяване на достъпа до останалите функционалности на регистъра. Причината за срива отново не е съобщена, но Агенцията отрича да е имало злонамерена външна намеса и уверява, че няма рискове за данните:", "date": "2018.08.15", "title": "От днес - справки за актуално състояние. Целия регистър - след седмица"}
{"url": "http://clubz.bg/71901-ungarskiqt_koshmar_na_ludogorec_e_na_krachka_ot_shampionskata_liga", "text": "Унгарският \"Мол Види\", елиминирал \"Лудогорец\" в квалификациите на Шампионската лига, стигна до заключителния плейоф за груповата фаза на турнира. Любимият тим на премиера Виктор Орбан отбор изхвърли шведския \"Малмьо\" след 1:1 и 0:0 на реванша снощи в градчето Фелчут. \"Види\" продължава напред благодарение на гола си на чужд терен. На последната права маджарите срещат АЕК (Атина), който се справи със \"Селтик\" - 2:1 и 1:1. В снощните плейофи имаше българско участие или поне българска връзка. Азарбайджанският \"Карабах\" с национала Симеон Славчев (игра като титуляр и бе заменен в края) отпадна \"БАТЕ Борисов\" (Беларус) - 1:0 и 1:1. Без Ивелин Попов, който остана резерва, \"Спартак\" (Москва) претърпя провал срещу ПАОК. Преди седмица солунският гранд стигна до 3:2 след страхотен обрат, а в ответната среща си осигури 0:0. В руската столица \"Спартак\" рано остана с човек по-малко заради червен картон. На ПАОК предстои труден тест срещу \"Бенфика\", оцелял след 1:0 и 1:1 с \"Фенербахче\". \"Спартак\" (Търнава), бившият отбор на треньора на ЦСКА-София Нестор Ел Маестро, бе близо да елиминира \"Цървена звезда\", но в крайна сметка отстъпи - 1:1 и 1:2 след продължения. След равенства в двете срещи изходът бе решен с две допълнителни части по 15 минути, в началото на които сърбите вкараха гол, класирал ги напред. \"Звезда\" ще играе с \"Ред Бул\" (Залцбург), който не срещна трудности с македонския \"Шкендия\". В групите на Шампионската лига няма да играе казахстанският \"Астана\", начело на който доскоро беше Станимир Стоилов. Тимът отстъпи на \"Динамо\" (Загреб) - 0:2 и 0:1. На последната квалификация се класираха също \"Аякс\" и \"Динамо\" (Киев). Отпадналите отбори продъжават в Лига Европа.", "date": "2018.08.15", "title": "Унгарският кошмар на \"Лудогорец\" е на крачка от Шампионската лига"}
