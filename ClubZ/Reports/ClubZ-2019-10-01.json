{"url": "https://clubz.bg/88527-radev_razdelenieto_na_vlastite_erozira_kogato_parlamentyt_e_zavisim_ot_pravitelstvoto", "text": "Достатъчно демократични и правови ли са устоите на държавата, има ли реално разделение на властите, доколко гражданите са овластени и оказват влияние върху управлението и неговия контрол - това са част от \"истинските въпроси на прехода\", обяви президентът Румен Радев в словото си на форума „30 години от промяната“, организирана по повод 25-ата годишнина на Фондация „Фридрих Еберт“ в България.  Според държавния глава обаче отговорите не би трябвало да се търсят в числата и икономическите разчети, а  . Румен Радев повтори отново, че разделението на властите ерозира, когато парламентът е зависим от правителството и не може да го контролира, така както е заложено в конституцията. Президентът: Или апатията ще продължи да опразва България, или улицата ще помете статуквото Държавният глава изтъкна, че през последните 30 години е свършено и немалко – България е приела демократична конституция, направен е преход от планова към пазарна икономика, страната е постигнала две стратегически цели – членство в НАТО и ЕС. Румен Радев: Държавата да провери добре желаещите да строят \"Белене\" Президентът подчерта, цитиран от прессекретариата си, че за да се превърне България в нормална европейска държава с висок стандарт и качество на живот, сигурност на българските граждани, качество на обществените услуги, трябва да се осигури необратимост на демократичния процес. Нужни са силни, но прозрачни, отчетни и отговорни български институции и най-вече силно, свободно и инициативно гражданско общество, което да бъде овластено и да може да участва и в управлението, и в контрола, заяви той. Румен Радев: Държавата да провери добре желаещите да строят \"Белене\"", "date": "2019.10.01", "title": "Радев: Разделението на властите ерозира, когато парламентът е зависим от правителството"}
{"url": "https://clubz.bg/88526-komunisticheski_kitaj_e_naj_dobroto_dokazatelstvo%C2%A0za_prevyzhodstvoto_na_kapitalizma", "text": "Днес Китай празнува. Цялата страна е на крак за честванията на 70 годишнината от създаването на Китайската народна република, социалистическият тигър на световната сцена. Огромен военен парад показа най-новите достижения на местната военна индустрия и технологичен сектор. В чест на датата на злополучния площад \"Тянанмън\" бяха изстреляни 70 топовни залпа. Властта подари 620 000 телевизора на бедното население, за да следи тържествата.  Днес Китай е втората най-голяма икономика в света, първият най-голям износител и вторият най-голям вносител на стоки. Т.нар. \"държавен капитализъм\" издърпа страната от шокиращата бедност и я направи един от трите най-влиятелни играча в геополитиката. Толкова много \"най\" неминуемо повдигат въпросите \"Как?\" и \"Накъде сега?\" Светът смята, че познава историята на китайската експанзия, но всъщност никога не успя да вникне в истинските причини за \"чудото\". Общо взето, популярната приказка гласи, че преди смъртта на Мао Цзедун, върховният лидер и баща на нацията, китайската икономика е пред колапс. Безработицата е фрапираща, заплащането потресаващо, населението е гладно и болно, а нивата на образованост са съизмерими с тези в най-изостаналите африкански републики.   поема властта и изрича бесмъртната реплика:\"  \". Китай празнува 70 години комунизъм (СНИМКИ) На преден план излиза младо поколение икономисти, които трябва да измислят как страната да продължи напред.  \", измислят те. Всичко започва с деколективизацията на селското стопанство, отварянето на страната към чуждестранни инвестиции и позволяването на частни предприемачи да работят. Следва втори етап - приватизация на голяма част от държавната индустрия и премахването на контрола върху цените. В резултат частният сектор нараства забележително, цялата икономика започва да бележи безпрецентни растежи. Огромната човешка сила на Китай започва да бълва евтина продукция, която залива останалия свят. Европа и САЩ не спират да купуват, Китай не спира да расте. Междувременно хватката на правителството върху всички сфери на обществения живот, с малки колебания, никога не е отпускана. Китайската народна република облече силата на свободните пазари и капитализма в дрехите на социализма.  70 години от революцията: Китай подарява 620 000 телевизора за парада По време на последния икономически форум от 2018 година, един документ мина покрай ушите на повечето медии и анализатори, но показва със страшна сила коя е истинската причина за невероятния възход на Китай, особено през последните години. Частният сектор в страната се е възстановил с изключителни темпове от световната икономическа криза от 2008 г. и в момента играе ролята на основен двигател за икономическия растеж.  Експертите често използват следната комбинация от числа, за да покажат истинската мощ на частните предприемачи 60% от БВП на Китай се генерира от частния сектор. Той е отговорен за 70% от иновациите, за 80% от градската заетост и осигурява 90% от новите работни места. Средните изчисления показват - почти 2/3 от гигантския износ на страната се дължи именно на частната инициатива.  Капитализмът се основава на два големи стълба - свободен пазар и частна инициатива. Капитализмът е несъвместим с държавна икономика, в която компаниите са държавна собственост и органите за планиране определят какво се произвежда. Следователно няма такова нещо като \"държавен капитализъм\", твърди още икономистът. Най-голямата манифестация и военен парад за 70 години Китай Колкото и китайските лидери да продължават да твърдят, че републиката им е комунистическа, тя остава такава само що се отнася до репресиите, липсата на свобода на словото, правото на изразяване и отскоро - ограничаването на личния живот. Икономиката на страната обаче е ясно ориентирана. Китай се възползва от изградения път на западните държави, които измислиха, надградиха и опитомиха свободния пазар. Поднебесната империя просто се възползва от това.  По думите му причината за икономическия успех на Китай не се крие във факта, че това е планова икономика, а точно обратното.  В този смисъл, тълкуването, предлагано от социалистическите политици, включително от лидера на Британската лейбъристка партия Джеръми Корбин, е абсурдно. Той твърди, че историята на икономическия възход на Китай демонстрира превъзходството на социализма над капитализма. Всъщност излиза, че е точно обратното. Спокойно можем да разделим новата история на страната на две фази: тоталната катастрофа по времето на Мао и тази след него - с реформите, пазарната икономика и свободния пазар.  Привържениците на китайския начин винаги са били много, особено в твърде левите кръгове на обществата на Европа и САЩ. Много от десните пък виждат в системата на Народната република заплаха за демокрацията. В основата си обаче и двете гледни точни са неправилно тълкуване на движещите сили на китайското икономическо чудо. Истината е, че Поднебесната империя работи много отдавна с капиталистическите инструменти, подкрепени от огромната работна сила на страната и смазващото работно време за хората. Единствената социалистическа страна на китайската икономика отнема човешкото достойство на работещите в нея. Иначе Китай е просто поредната страна, която откри бисерите на свободната търговия.  Засега всички предвещават продължаване на безветрените времена за Китай, въпреки тежката търговска война, която страната води с другия световен икономически хегемон - САЩ. Насрочените преговори за 10 октомври във Вашингтон дават светлина в тунела и повечето анализатори смятат, че Си и Тръмп ще успеят да сключат сделка. С това обаче проблемите пред бъдещето на Китай не спират. Властите не мога да продължават да крият вечно репресивния апарат на държавата срещу всички инакомислещи. Един от най-важните центрове на китайската икономика - Хонгконг \"гори\" от протести вече няколко месеца и хората там като че ли не смятат да спират. Международните гласове срещу експанзивния план \" , който страната използва за да прокарва политическо влияние чрез икономически инжекции в трети държави, са все повече. Технилогичната революция неминуемо носи след себе си \"риска\" от освобождаването на младите китайци от \"информационните белезници\", които властите са им поставили. И ако засега никой не се противопоставя на страната за огромното замърсяване, което нейните индустриални центрове произвеждат, то това време идва. А зелените политики струват пари. Много пари.   - стогодишнината от революцията. Предизвикателствата обаче са твърде много. А диктатурите имат навика да се сриват, когато най-малко го очакваме.  Междувременно светът трябва да е наясно -    70 години от революцията: Китай подарява 620 000 телевизора за парада Най-голямата манифестация и военен парад за 70 години Китай", "date": "2019.10.01", "title": "Комунистически Китай е най-доброто доказателство за превъзходството на капитализма"}
{"url": "https://clubz.bg/88528-policiqta_na_vatikana_obiskira_slujbi_na_svetiq_prestol", "text": "Пилицията на Ватикана нахлу днес в офисите на Държавния секретариат и на Финансовата информационна служба и иззе документи и електронни устройства, се казва в съобщение, цитирано от агенция Ройтерс. Операцията е твърде необикновена, защото Държавният секретариат е нервният център на ватиканската бюрокрация и дипломация, Финансовата информационна служба контролира всички департаменти на Ватикана.  на Ватикана не даде подробности, освен че операцията следва жалби, подадени през лятото от Ватиканската банка и от Службата на главния одитор и свързани с “финансови операции извършени с течение на времето\". Висш източник от Ватикана каза, че смята, че операцията, наредена според него от ватиканските прокурори, има връзка със сделки с недвижими имоти.  В съобщението се казва, че шефовете на департаментите са били информирани за операцията.", "date": "2019.10.01", "title": "Полицията на Ватикана обискира служби на Светия престол"}
{"url": "https://clubz.bg/88521-fandykova_s_digitalizaciqta_shte_imame_po_leka_i_efektivna_administraciq", "text": "Това каза днес Йорданка Фандъкова, кандидат за кмет на София от коалиция ГЕРБ-СДС при представяне на стратегията за дигитализация пред създателите на най-успешното училище за IT специалисти SoftUni Светлин Наков и Христо Тенчев. Фандъкова им благодари за подкрепата и за готовността да участват с кадри, обучения и връзки с всички компании, с които работят. Той подчерта, че са впечатлени от добрата работа по стратегията, направена по начина, по който работи бизнеса. „Още преди 2 години кметът Фандъкова ни възложи да работим за дигитална трансформация на София. Започнахме с проект по методология на Европейската комисия. Изготвихме пътната карта как това да се случи. Нашата цел е София и държавата да се възползва от десетките успешни IT компании за успешна дигитализация. Целта ни е по-малко административна тежест и затова електронната община е много важна“, каза Владимир Данаилов, кандидат за общински съветник от коалиция ГЕРБ – СДС и директор на Софийската агенция за инвестиции. Фандъкова обясни, че целта е София да не чака промяна на законодателството, а да работи успоредно с него. „Талантът го имаме и затова използването на българските IT компании ще увеличи скоростта“, каза Светлин Наков. ", "date": "2019.10.01", "title": "Фандъкова: С дигитализацията ще имаме по-лека и ефективна администрация"}
{"url": "https://clubz.bg/88524-%E2%80%9Ekumgejtovete%E2%80%9C_politicheski_vodevil_chijto_kraj_uvisva", "text": "Точно преди две години нашата малка държава беше разтресена от поредния маскарлък. Днес позабравен, но останал известен в аналите на политическите водевили като „Кумгейт“. С няколко думи „Кумгейт“ беше драматургия в няколко действия, която разкрива интимни връзки между политиката и роднинските отношения в една малка община. Всичко обаче бързо се забрави. А тогавашните герои днес са кандидати за нови постове в местната власт. Само за няколко месеца от есента на 2017 г. шуробаджанашките сюжети в политическия естаблишмънт се разгърнаха като истории с неочакван край. В тях се надиплиха политици от управляващата партия, представители на местната власт и общинари. Заговори се отново какво работи комисията за разкриване на конфликт на интереси, как така семейните фирми на един или друг кмет се оказват единствени доставчици за строителните материали за ремонтите и проектите на общината. „Кумгейт“ трябваше да бъде началото на големия публичен разговор за т.нар „местен феодализъм“, в който кметът е най-големият работодател, благодетел на тези, които са му се врекли, строител на всякакви форми на естествени монополи. \"Кумгейт\" се пренесе в новия политически сезон В рамките на няколко батални сцени между ГЕРБ и БСП наяве излязоха грозни истини за това как се управляват малки населени места в България. Хасково и Батак очертаха ясна фронтова линия между двете водещи политически сили, които започнаха да мерят мускули коя по-успешно развива своя модел на „шуробаджанащина “. В едната община фамилията на бившия депутат депутата Делян Добрев била единствена компетентна да ръководи местната администрация, а в Батак – фамилната фирма на кмета през годините се превърнала в „естествен монополист“. Тогава сам кметът Петър Паунов – сменил за няколко мандата всички цветове на червеното, разказа, че „Престиж Паунов“, управлявана от сина му, притежава единствения бетонов възел в региона, снабдява изпълнителите на обществени поръчки с техника и материали, „храни 32 семейства“. В края на октомври 2017 г. спецпрокуратурата повдигна обвинение на Петър Паунов заради продажба на държавен имот. ГЕРБ бързо поиска оставката му, но той отказа да я подаде. В крайна сметка през юли тази година спецсъдът оправда Паунов, а в края на делото той обяви: „все пак в България има правосъдие“. Валери Симеонов: \"Кумгейт\" превъзбужда обществото с низки страсти Всъщност „кумгейтовете“ като класически политически водевил приключват както обикновено става у нас – без финал. Защото краят увисва по средата. За времето до днешните местни избори хасковският депутат на ГЕРБ Делян Добрев напусна парламента след няколко опита – единият, от които пародиен – желанието му да се гласува неговата оставка стигна до Конституционния съд. Елена Йончева – острието на БСП, което поде кампанията срещу шуробаджанаците в политиката и местната власт, днес е тих глас на левицата в Европейския парламент. \n\t„Дриймтиймът“ – както наричаше своите хора в община Хасково Делян Добрев, днес са отново кандидати за общински съветници. Случаят от хасковската община влезе и в спецпрокуратурата в средата на миналата година. Кандидат за общинар е и Бенчо Бенчев от Бургас. През август 2018 г. той беше заловен в един хотел с бившия депутат на ДПС Несрин Узун и лидера на Организирана престъпна група (ОПГ) - Димитър Желязков (Митьо Очите). Според разследващите двамата се опитали да осигурят бягството на Желязков. Тогава БСП се разграничи от своя дарител, който се хвалеше със скъпия си ролс-ройс. Днес и Бенчев, и представителят на ДПС се държат все едно нищо не е станало. Бенчев дори се видя като жертва, определяйки процеса срещу себе си като „политически“. А случаят разкри едно - връзките между политиката и различни форми на престъпност. Бенчо Бенчев се появи на работа в бургаския общински съвет От години вниманието към недъзите сред управляващите, безличната опозиция, съмненията за злоупотреби, срастванията между бизнес и политика, нагласени обществени поръчки, корупция и всякакви други форми на схеми и безвластие поддържат високи нива на обществено възмущение. За мнозина е видимо, че нещата не са по-различни на местно ниво, напротив – дори са по-видими.   Но това обществено възмущение изпуска само пара. Липсва силна критична маса, чиято колективна памет не е от ден до пладне, която може  да пребори този откровен политически гьонсуратлък. Но като че ли обезверяването е довело съпротивителните сили до безпомощност. Бенчовците и „дриймтиймът“ на големите партии се готвят отново да управляват в местната власт. И да се готвим за нови „гейтове“ с нежни имена. А това ще е така, докато гражданите не осъзнаят, че промяна без зор няма да дойде.    \n\t  Валери Симеонов: \"Кумгейт\" превъзбужда обществото с низки страсти Бенчо Бенчев се появи на работа в бургаския общински съвет", "date": "2019.10.01", "title": "„Кумгейтовете“ - политически водевил, чийто край увисва "}
{"url": "https://clubz.bg/88519-chovekyt_na_ataka_kym_syyuza_na_sydiite_koi_ste_vie", "text": "Във ВСС днес имаше пламенни страсти по казуса \"Полфрийман\": изказвания на Вероника Имова в качеството й на \"една българска майка\" по адрес на освободения, който \"пролял българска кръв\"... Имаше и въпроси от страна на Лозан Панов - как така Съдийската колегия, без да има точка в дневния ред и без гласуване, даде на Инспектората съдиите, постановил предсрочното освобождаване на австралиеца. Имаше и някои  опити да се \"преведе\" една позиция на Съдийската колегия, смятана от доста наблюдатели за позорна. Така премина обсъждането в Съдийската колегия на ВСС по повод изпратено до тях писмо от Съюза на съдиите в България (ССБ) за тяхната позиция от понеделник за нападките срещу съдиите покрай Джок Полфрийман. А Боян Новански - адвокат, пратен във ВСС от парламентарната квота по лично предложение на Волен Сидеров, откровено се провикна по адрес на УС на Съюза на съдиите: ВСС се развълнува от Полфрийман - дава съдебния състав на Инспектората Както Клуб Z писа, след като патриотичните формации в унисон с прокуратурата и кафявите медии подеха акция срещу двама от състава на САС , младежката ВМРО сезира Висшия съдебен съвет за повод постановеното решение. Писмо до ВСС: Българският съдия получи от вас знак, че ще бъде обругаван, охулван, преследван Именно тогава съдийската колегия в понеделник мълниеносно, без да има заседание, излезе с въпросната позиция, в която между другото се казва, че: Получи се отговор от Съюза на съдиите, че с посланието си членовете на Съдийската колегия на ВСС са отправили до магистратите сигнал, че може да бъдат обругавани, преследвани и плашени и няма кой да ги защити. Накрая в него се посочва като изход - оставка. Представляващият Съвета и член на съдийската колегия Боян Магдалинчев веднага днес си направи отвод, тъй като във въпросния съдебен състав е и дъщеря му. А завърналият се от командировка в чужбина Лозан Панов и Атанаска Дишева опитаха да научат какво означава, когато висшият орган на съдебната власт се изкаже, че съдебният състав е \"нарушил баланса между правото и справедливостта\". И как се е взело решението за тази позиция и пращането на магистрати на Инспектората от името на цялата колегията: Той даде пример със самия себе си - че когато го дадоха на Инспектората вследствие на писмото на съдии от Апелативиня спецсъд, това стана чрез законно гласуване на Съдийската колегия в рамките на редовно открито заседание. Цветинка Пашкунова опита да излезе от ситуацията, че те (подписалите) с думите си не правели оценка на решението на съдебния състав, а искали да кажат, че \"невинаги, когато се прилагат определени правни норми, те покриват представите на гражданите и разбиранията за справедливост. Още повече за близките\". Това значели думите им и тя подписала. В никой случаи обаче не били изразили отношение по съмия съдебен акт... Атанаска Дишева, която, както обикновено, бе критична към \"здравите сили\", отвори Тълковния речник, и напомни на подписалите се нейни колеги, че   с твърдението, че е нарушен балансът. Някои от кадровиците се забавляваха откровено и пред включени микрофони с писмото на ССБ. Например, когато се обсъждаше просто да го \"приемат за сведение\" - което в крайна сметка и стана - Георги Чолаков отбеляза: Най-забележителната реч обаче дръпна Вероника Имова, която е в Съвета по предложение на ГЕРБ. Направи го, точно когато страстите а-ха да утихнат и критичното писмо да замине в тъмната зона на \"прието за сведение\". Заседателната маса реагира с: \"Оооооо!\", а Атанаска Дишева я попита как е направена преценката, че един съдебен акт е скандален? \"Скандален е, защото има отзвук в общството\", включи се Кояджиков  ). Тя каза още, че те са застанали... Накрая стана ясно, че тя всъщност е за дебат за промени в законодателството - нещо което в момента мълниеносно се прави в паламента, така или иначе. Панов отбеляза, че казаното от нея няма нищо общо с казаното по-рано от другите й колеги, подписали декларацията. В края на забележителния наратив някой от залата попита - в качеството на каква прави тези квалификации в момента. Случаят така си остана приет \"за сведение\". Писмо до ВСС: Българският съдия получи от вас знак, че ще бъде обругаван, охулван, преследван", "date": "2019.10.01", "title": "Човекът на \"Атака\" към Съюза на съдиите: Кои сте вие?!"}
{"url": "https://clubz.bg/88516-shesti_blok_na_aec_kozloduj_e_s_udyljen_srok_za_eksploataciq_do_2029_godina", "text": "Председателят на Агенцията за ядрено регулиране (АЯР) Лъчезар Костов връчи на изпълнителния директор на АЕЦ \"Козлодуй\" Наско Михов лицензия за удължаване срока на експлоатация на VI блок на атомната централа, предава БТА. По този начин се продължава животът на блока, чиито проектен ресурс изтичаше в края на тази година. САЩ спряха завинаги реактор, връстник на първи блок на АЕЦ Козлодуй Костов посочи, че максималният срок на новата лицензия е 10 години или до 2029 година. След това той може да бъде продължен. Агенцията е извършила обстойна проверка на VI блок, която е показала, че енергоблокът може да бъде експлоатиран за голям срок от време.  Михов заяви, че за подновяването на лицензията е била извършена огромна по обем работа. Предприети са били над 200 мерки.  Министърът на енергетиката Теменужка Петкова каза, че  . По думите й централата предоставя чиста енергия на достъпни цени. Според нея издаването на лицензията доказва, че АЕЦ \"Козлодуй\" работи при спазването на най-високите стандарти за сигурност и безопасност. По този начин централата можела да се сравнява с най-сигурните ядрени централи по света. С издаването на лицензията българското правителство днес е изпълнило един от основните приоритети в енергийния сектор - продължаването на срока на експлоатация на V и VI блок на АЕЦ \"Козлодуй\".  Петкова припомни, че преди две години е бил продължен животът и на V блок на централата. Според нея по този начин през следващото десетилетие е гарантирана енергийната сигурност на страната.", "date": "2019.10.01", "title": "Шести блок на АЕЦ \"Козлодуй\" е с удължен срок за експлоатация до 2029 година"}
{"url": "https://clubz.bg/88522-gerb_gotova_da_otstypi_za_sykratenoto_sledstvie_no_samo_za_ubijstvata", "text": "ГЕРБ е готова да отстъпи от първоначално заявените си законови изменения, засягащи т.нар. съкратено следствие, но само по отношение на убийствата, не и на останалите видове тежки престъпления. Това се разбра днес от думите на председателката на Комисията по правни въпроси в Народното събрание Анна Александрова (ГЕРБ). Днес комисията обедини формално трите проекта за изменения в Наказателно-процесуалния кодекс (НПК) - на БСП, ВМРО и \"Воля\", които предлагат да отпадне възможността за съкратено съдебно следствие при направени самопризнания от подсъдимия, ако делото е за умишлено убийство или тежка телесна повреда. По-рано в залата обаче бе приет и проект на ГЕРБ - за изменения в Наказателния кодекс (НК), според който съкратеното следствие остава, но да се предвижда по преценка на съда и намалението на наказанието да е с 1/5, а не с 1/3, както е сега. Депутатите почти отмениха съкратеното производство Съкратено дело vs безкрайни дела? Очаква се сроковете за приемане на обединените проекти да бъдат съкратени до максимум три дни - за приемане на предложения между двете четения; следващият вторник да бъде насрочено ново извънредно заседание на правната комисия, а в сряда да влезе в пленарна зала за окончателно приемане. Депутатът от БСП Крум зарков пък постави и днес въпроса с проекта на ГЕРБ, който все още не е оттеглен, а срокът за приемане на предложения по него изтича утре. Съкратено дело vs безкрайни дела?", "date": "2019.10.01", "title": "ГЕРБ готова да отстъпи за съкратеното следствие, но само за убийствата"}
{"url": "https://clubz.bg/88520-kraj_na_sagata_red_enimyls_pridobi_emblemata_na_cska", "text": "Казусът с активите на фалиралото дружество ПФК ЦСКА АД, сред които - и клубната емблема, приключи. Фенската организация \"Ред енимълс\", собственик на която е Искра Григорова, главен счетоводител на Гриша Ганчев, придоби заложените марки на \"червените\", за които още миналата година бяха преведени 8 милиона лева от Ганчев и неговия бизнес партньор на \"Българска армия\" Юлиян Инджов. Софийски градски съд е постановил следното с решение от 30 септември, пише \"Топ спорт\":   Реалното получаване на активите се забави с година заради съдебно дело за имот край морето - той също е сред активите на ПФК ЦСКА АД. Феновете на ЦСКА-София: Кучетата може и да спрат да лаят. А нататък? \"Ред енимълс\" участва в търга покрай фалита на старото дружество и го спечели с офертата от 8 милиона лева. Тогава организацията беше представлявана от лидера на сектор Г Иван Велчев-Кюстендилеца. През миналата година \"Ред енимълс\" бе прехвърлена на Искра Григорова. Така ЦСКА-София реално притежава марките на ЦСКА и вече може да ги използва законно. Алтернативният ЦСКА 1948, който е напът влезе в елитната ни Лига, също играе с емблема, много наподобяваща на оригиналната, но най-вероятно ще се принуди да прекрати това.", "date": "2019.10.01", "title": "Край на сагата: \"Ред енимълс\" придоби емблемата на ЦСКА"}
{"url": "https://clubz.bg/88507-byudjetniqt_izlishyk_se_svi_do_12_mlrd_leva_za_septemvri", "text": "На база на предварителни данни и оценки към септември 2019 г. се очаква превишението на приходите над разходите по консолидираната фискална програма (КФП) да бъде в размер на 1 266,6 млн. лв. (1,1 % от прогнозния БВП), съобщава в публикация на своя сайт Министерството на финансите.   КФП съдържа  разходите на публичната власт за едногодишен период. Наред с републиканския бюджет, в консолидираната фискална програма влизат още бюджетът на съдебната власт, бюджетите на общините, бюджетът на социалното осигуряване, НЗОК, висшите учебни заведения, БАН, БНР, БНТ, както и приходите и разходите на извънбюджетните сметки и фондове, създадени към министерства и ведомства (вкл. европейските средства). Борисов обеща: Ръст с 10% на доходите в Бюджет 2020 Очаканията на министерството са, че приходите и помощите към края на този месец ще бъдат в размер на почти 33 млрд. лв., което е близо 75% от годишния разчет на ведомството. Отчита се нарастване на данъчните и неданъчните приходи, както и при постъпленията частта на помощите и даренията, където постъпват основно грантовете по програмите и фондовете на ЕС. Всички разходи по консолидираната фискална програма, включително и вноската на България към бюджета на ЕС са в размер на 31,5 млрд. лв. Сравнението със същия период на миналата година показва повишение с близо 5 млрд. лв. Според доклада на МФ това се дължи най-вече на увеличението на капиталовите разходи - основно поради придобиването на американските самолет F-16, увеличението на заплатите с 10% на хората, заети в бюджетния сектор и по-високите социални и здравноосигурителни плащания.  4 пъти скок на бюджетния дефицит заради сделката за F-16 Относно вноската на България към бюджета на ЕС - към септември страната ни е направила плащания за 9997 млн. лв. от общо 1,2 млрд. Тоест до края на година държавата трябва да преведе още малко над 200 млн. към Брюксел.  Club Z припомня, че оставянето на огромни бюджетни излишъци е стара практика на управляващите. Това означава, че в края на всяка година, когато се създава бюджетът за следващата, властта винаги залага по-малко реални приходи, отколкото наистина очаква. Така накрая се образува буфер, който не е залегнал в закона за държавния бюджет и който не е разпределен предварително. Правителството може да се разпорежда с него, както реши.  4 пъти скок на бюджетния дефицит заради сделката за F-16", "date": "2019.10.01", "title": "Бюджетният излишък се сви до 1,2 млрд. лева за септември"}
{"url": "https://clubz.bg/88513-fenovete_na_cska_sofiq_kuchetata_moje_i_da_sprat_da_laqt_a_natatyk", "text": "Запалянковци на ЦСКА-София, обединени като фенклуб Сектор Г, излязоха с гневна позиция заради кризата в клуба. В неделя \"червените\" паднаха безславно с 1:2 от \"Берое\" и след едва 11 кръга изостават вече на осем точки от \"Лудогорец\", което превръща преследването на титлата почти в мираж - за поредна година. \"Берое\" подложи крак на ЦСКА-София  Феновете от сектор Г яростно нападат Стойчо Стоилов, който се води мениджър в клуба и на практика го управлява в чисто футболните дейности. Бившият играч е най-приближеният човек на \"Българска армия\" на собственика Гриша Ганчев. Така бе още от времето в \"Литекс\". \"Червените\" искат също така оставката на треньора Люпко Петрович. Пред няколко спортни медии вчера Ганчев заяви, че сърбинът остава.  Позицията на запалянковците свършва по доста любопитен начин:        ", "date": "2019.10.01", "title": "Феновете на ЦСКА-София: Кучетата може и да спрат да лаят. А нататък?"}
{"url": "https://clubz.bg/88514-sled_zelenski_trymp_se_obajdal_i_na_avstralijskiq_premier_iskal_pomosht_za_mylyr", "text": "Президентът на САЩ Доналд Тръмп е разговарял с австралийския премиер Скот Морисън, искайки помощ във връзка с Робърт Мълър, специален прокурор,  който водеше анкета срещу Тръмп за заговор с руснаците да се намесят в негова полза в американските избори. Това потвърдиха официални източници от Австралия, съобщава Би Би Си. Мълър потвърди: Докладът не оневинява Тръмп Според медийни публикации щатският лидер е искал от Морисън да намери доказателства, които да помогнат да се дискредитира разследването на Мълър. То трябваше да установи дали по време на президентските избори в САЩ през 2016 г. Тръмп е имал връзки с Русия. Приключи през април тази година, като не установи, че в кампанията на Тръмп е имало престъпен заговор с Русия да повлияе на изборните резултати. Разследването вбеси Тръмп, който говореше за \"лов на вещици\". През май американският президент реши да отвърне на удара, съобщавайки, че главният прокурор на САЩ Уилям Бар ще проверява как е започнало всичко и откъде са тръгнали тези съмнения за връзки с Русия. Такъв разговор се е състоял, а Морисън се е съгласил да помогне, потвърдиха австралийските власти във вторник. Тръмп изнудвал Зеленски по телефона В момента Тръмп е заплашен от импийчмънт заради телефонен разговор с друг държавен лидер. На 25 юли американският президент говори с украинския си колега. По време на разговора, чиято стенограма Белият дом разпространи, изглежда, че иска от Володимр Зеленски да разследва сина на Байдън, Хънтър, който е бил член на борда на украинска газова компания, докато баща му е бил вицепрезидент в администрацията на президента Барак Обама. Демократите, които контролират долната камара на американския Конгрес, инициираха разследване за импийчмънт на Тръмп след публиктуването на стенограмата. Готви се разследване за импийчмънт срещу Тръмп Наскоро \"Вашингтон пост\" съобщи, че Бар е провел частни срещи с представители на италианските и британските разузнавателни служби като е поискал от тях помощ за разследване срещу Мълър. Според източник на медията Бар е посетил миналата седмица Италия и това не била първата му визита там. Стенограмата на разговора между Морисън и Тръмп е била ограничена за достъп - само за много малък брой хора от президентските сътрудници - обратно на протокола, който обичайно се следва, отбелязва още Би Би Си. Подобни ограничения е имало и при телефония разговор със Зеленски. Това повдига въпроси и притеснения, че администрацията на Белия дом се опитва да прикрива съдържанието на разговори на американския президент с някои лидери на други държави. Едно от основните обвинения, които доведоха до задвижване на процедурата за импийчмънт, беше, че Тръмп по време на разговора е дал да се разбере, че Киев ще получи обещаната военна помщ от САЩ в размер на 400 млн. долара, ако \"съдейства\" по въпроса с Байдън-син. Подобни условия не са били поставяни при разговора с Морисън. Освен това, докато украинският разговор е свързан с потенциално влияние върху предстоящите президентски избори, австралийският се отнася до събития, свързани с миналите избори. Австралийският посланик в САЩ Джо Хоки е изпратил писмо до Белия дом като предложил помощ, съобщават още австралийските медии. В изявление от вторник на австралийското правителство се казва, че \"то винаги е било готово да предложи помощ и сътрудничество, за да се хвърли повече светлина по въпроси, които се разследват\". \"Премиерът потвърждава тази си готовност отново\", пише още в позицията на кабинета. Консервативният лидер на Австралия е сред най-близките международни съюзници на Тръмп и миналата седмица получи рядката чест на държавна вечеря в Белия дом, припомня Би Би Си. Според \"Ню Йорк таймс\" телефонният разговор между двамата се е състоял малко преди тази визита. В някаква степен разследването на отношенията Тръмп-Русия се задейства след споделени притеснения от австралийски официални лица на източници във ФБР. Александър Даунър, по това време висшият представител на Австралия във Великобритания, съобщава, че бившият съветник на Тръмп Джордж Пападопулус му доверил през май 2016 г., че Москва стои в основата на атаките спрямо Хилъри Клинтън. \"Той каза, че руснаците могат да реализират някаква информация, която може да навреди на Хилъри Клинтън\", разказа по-късно Даунър пред медии. Пападопулус от своя страна отрича някога да е обсъждал подобни въпроси . Той излежа присъда от две седмици в затвора през 2018 г., след като се призна за виновен в лъжесвидетелстване пред ФБР. Тръмп изнудвал Зеленски по телефона Готви се разследване за импийчмънт срещу Тръмп", "date": "2019.10.01", "title": "След Зеленски, Тръмп се обаждал и на австралийския премиер  - искал помощ за Мълър"}
{"url": "https://clubz.bg/88492-izkustvo_nadjivqlo_saddam_i_idil_sybrano_v_izlojba_v_london", "text": "Изкуство, надживяло режима на Саддам Хюсеин и културния вандализъм на ИДИЛ, ще бъде показано в галерия в Лондон тази седмица. Иракско-кюрдските артисти създават картини и инсталации от полу-разрушени артефакти, включително асирийски останки от 700 г. пр. Хр., надупчени от куршуми, както и писмата на доброволци до близките им, писани преди да бъдат нелегално прекарани до контролирания от „Ислямска държава“ Мосул. Изложбата е част от серия събития, които ще отбележат 10 години от създаването на „Гулан“, благотворителна организация във Великобритания, промотираща кюдската култура. „Пътят до Кюрдистан“ ще бъде показана в галерия „P21“. Един от артистите, които ще бъдат представени, е Хемн Хамид, който в продължение на близо четири години рискува живота си, не само като прекарва нелегално медицинска помощ и храна в Мосул, но и като описва в изкуството си живота под опресивното управление на ИДИЛ. Всяка сутрин той прекарва по един доброволец до Мосул, за да доставят най-необходимите медицински материали и пакети с храна. Всяка сутрин, преди да тръгнат по пътя за града, доброволецът и Хамид оставят бележки до съпругите и децата си, в случай, че бъдат заловени и застреляни от „Ислямска държава“. Бележките им днес са събрани от Хамид в инсталация. Ричард Уайлдинг, куратор на изложбата заедно с кюрдския артист Мариван Джалал, описва творбата на Хамид като „забележително артистично представяне на това да казваш „сбогом“ на близките си всеки ден“.   В експозицията ще може да се видят още фотографии на древни книги, спасени от отец Наджиб. Час и половина преди да влязат войниците на ИДИЛ в християнски град близо до Мосул, Наджиб натоварил колата си с книгите и ги транспортирал до безопасно място. По-късно, когато пристигат ислямистите, църквата е изгорена до основи, а въглените са използвани от лондонския артист Пиърс Секунда, за да нарисува картини на асирийски останки, потрошени от ИДИЛ. Сред 18-те артисти, представени в „Пътят към Кюрдистан“, е и Ребвар Саед, бивш боец от кюрдските военни части „Пешмерга“, превърнал се в международен артист. Текстовете и рисунките на Саед подробно описват ужаситие на химическата война и геноцида, по време на който по заповед на Саддам Хюсеин са убити десетки хиляди кюрди.  „Пътят към Кюрдистан“ се открива на 2 октомври и ще остане в галерия „Р21“ в Лондон до 26 октомври.", "date": "2019.10.01", "title": "Изкуство, надживяло Саддам и ИДИЛ, събрано в изложба в Лондон"}
{"url": "https://clubz.bg/88501-trqbva_li_da_se_otkajete_ot_pyrjolite_i_kyufteta", "text": "Консумацията на червено месо се свързва с рак и сърдечносъдови заболявания, но достатъчно висок ли е рискът, за да се откажат хората от любимите си бургери и пържоли? Отговорът на международен екип от учени е \"Вероятно не\", съобщиха Асошиейтед прес и Франс прес, цитирани от БТА. Пържолите и сиренето са полезни за сърцето и дълголетието Подобно заключение противоречи на наложени схващания, че консумацията на червени меса трябва да бъде ограничена. Твърдението си независимите експерти от седем страни основават на повторен анализ на 12 изследвания. Според тях потенциалният риск е незначителен, а доказателствата - неубедителни. Заключенията на специалистите бяха атакувани от група видни американски учени, които предприеха необичайна мярка, опитвайки се да осуетят публикуването на статията до изясняването на въпроса. От сп. \"Годишник по вътрешна медицина\" (\"Annals of Internal Medicine\") отказаха да спрат публикацията. Направеният анализ не показва, че червеното месо и преработените меса като хотдог и бекон са здравословни, или че хората трябва да консумират по-големи количества от тях. Прегледът като цяло подкрепя връзката с рака, сърдечносъдовите заболявания, диабета и други здравословни проблеми. Според авторите обаче доказателствата са неубедителните и не може да се каже със сигурност дали червеното месо е действителният виновник, тъй като е възможно роля да играят други фактори, свързани с начина на живот и хранене. Анализът показва, че ограничаването на консумацията на червено месо е свързана само със седем смъртни случая на хиляда по-малко, което според авторите му е незначително понижение.", "date": "2019.10.01", "title": "Трябва ли да се откажете от пържолите и кюфтета? "}
{"url": "https://clubz.bg/88509-bezdimnoto_ustrojstvo_iqos_s_nova_versiq_3_duo", "text": "Нов модел на своето устройство за нагряване на тютюн представи \"Филип Морис Интернешънъл\" - IQOS 3 DUO. Ако подобренията от първата световно разпространена версия 2.4 към 3.0 бяха основно по отношение на дизайна и ергономията (с малки подобрения на батерията), новият модел обръща нещата - той изглежда почти идентичен на досегашния последен модел, но има сериозни хардуерни подобрения. Струва ли си новият IQOS 3.0? Досега след всяка употреба т.нар. холдър - малкото устройство, което нагрява стиковете с тютюн Heets - трябваше да се върне в голямото, за да се презареди и да може да се ползва отново (което отнема около 3-4 минути). Сега холдърът ще може да нагрее два стика, преди да има нужда от презареждане. В добавка, презареждането ще става много по-бързо, твърдят от компанията. Малката разлика са двете светлинки на холдъра - които дават индикация за двата заряда.   Струва ли си новият IQOS 3.0? По информация на компанията вече 8 милиона пълнолетни пушачи са се отказали от обикновените цигари и са минали напълно към IQOS. Още няколко милиона употребяват паралелно IQOS и обикновените цигари. Цел на ФМИ е до 2025 г. поне 40 млн. души, употребяващи техните марки конвенционални тютюневи продукти да преминат към такива с нагряване. IQOS 3 DUO вече се предлага в Япония, където бездимните устройства са най-популярни и се продават още от 2014 г, а преди края на 2019 г. ще бъде представен и в България. Струва ли си новият IQOS 3.0?", "date": "2019.10.01", "title": "Бездимното устройство IQOS с нова версия - 3 DUO"}
{"url": "https://clubz.bg/88505-mariq_gabriel_s_edinodushno_odobrenie_za_evrokomisar", "text": "Мария Габриел получава единодушното одобрение на комисиите на Европейския парламент по култура и образование, и по индустрия, изследвания и енергетика. Това каза председателят на групата на Европейската народна партия в ЕП Манфред Вебер, съобщи БТА. Тази сутрин ръководствата на двете парламентарни комисии обсъдиха на закрито заседание снощното изслушване на Габриел, предложена за еврокомисар по младежта и иновациите в Европейската комисия под председателството на Урсула фон дер Лайен. Още след изслушването снощи председателите на двете парламентарни комисии изразиха задоволство от представянето на българския еврокомисар. На 17 октомври се очаква общата оценка на ЕП за кандидатите за еврокомисари. Предвижда се на 23 октомври целият състав на новата ЕК да бъде гласуван от евродепутатите в Страсбург.", "date": "2019.10.01", "title": "Мария Габриел с единодушно одобрение за еврокомисар"}
{"url": "https://clubz.bg/88511-mvnr_nosete_si_pasport_ako_pytuvate_vyv_velikobritaniq", "text": "Министерството на външните работи (МвнР) препоръчва на българските граждани, които планират пътувания във Великобритания през 2020 г., да притежават и носят със себе си валиден международен паспорт с биометрични данни. Британското правителство планира постепенно да ограничи възможността за пътуване от и за Великобритания с лични карти през 2020 година, ако страната напусне Европейския съюз без споразумение, т.нар. Брекзит без сделка, съобщават от пресцентъра на МвнР. Все още не е обявено от кога ще влязат в сила новите изисквания. Във връзка с това е препоръчително нашите сънародници, планиращи пътуване за и от Великобритания, да бъдат подготвени достатъчно отрано като се снабдят с биометричен паспорт, в случай че не разполагат с такъв до момента, посочват от външното министерство. Актуална информация, свързана с Brexit, може да бъде намерена и на сайта на МВнР в раздел \"Какво трябва да знаем за Brexit?\", както и на сайта на българското посолство в Лондон  При необходимост от съдействие българските граждани могат да се свържат с посолството ни в Лондон на тел.:  , както и на дежурен телефон в извънработно време:  .", "date": "2019.10.01", "title": "МВнР: Носете си паспорт, ако пътувате във Великобритания"}
{"url": "https://clubz.bg/88504-patriotichni_rokadi_v_parlamenta_izkarvat_ataka_i_ot_komisiite", "text": "Серия от проекторешения за промени в състава на различни парламентарни комисии предлагат депутати от ВМРО и НФСБ, след като на практика от групата \"Обединени патриоти\" (ОП) излязоха представителите на \"Атака\". Идеята е да се запълнят квотите на ОП в комисиите, но без депутатите на Волен Сидеров. Това се случва на фона на искането на Сидеров до председателя на парламента Цвета Караянчева да се разпусне цялата група на \"патриотите\", обявявайки я за нелегитимна. Валентин Касабов (НФСБ) и Искрен Веселинов (ВМРО) са внесли общо осем проекта за решения.  \"Атака\" вън от Обединени патриоти, Сидеров - и от парламентарната група  Едното е за освобождаване на Христиан Митев (НФСБ) от комисията за наблюдение на приходните агенции и борба със сивата икономика. Митев е предложен с друг проект за член на комисията по култура и медии - на мястото на депутата от \"Атака\" Станислав Станилов. Според правилника на Народното събрание един народен представител може да участва в две постоянни комисии, като сега Митев е и член на правната и е неин заместник-председател. Александър Сиди (ВМРО) пък излиза от комисията за взаимодействие с неправителствените организации и гражданите, на която в момента е заместник-председател. От НФСБ и ВМРО настояват още от комисията по вътрешна сигурност и обществен ред да излязат лидера на \"Атака\" Волен Сидеров и заместникът му в партията Десислав Чуколов, като вместо тях в нея влезе Сиди. Двамата депутати искат и Павел Шопов (\"Атака\") да напусне социалната комисия. Там обаче остават Калин Поповски и Сиди от \"воеводите\". Предлагат се промени и в състава на бюджетната комисия, една от най-важните - депутатката на Сидеров Маргарита Николова, която сега е редови член, да бъде заменена от Александър Сабанов (ВМРО), но вече като зам.-председател. Всички от \"Атака\" напуснаха Обединените патриоти Касабов и Веселинов предлагат още Петър Петров (НФСБ) да излезе от състава на комисията по околната среда и да влезе в тази по икономическа политика и туризъм. От която пък да бъдат освободени Сабанов и лидерът на НФСБ Валери Симеонов, който сега е зам.-председател. За тези рокади разговори с \"Атака\" не са водени, заяви пред Клуб Z Искрен Веселинов. По думите му измененията са логични след изключването на хората на Сидеров от групата на \"Обединени патриоти\".  Кулминацията на \"патриотичните\" пререкания, с които лидерите на трите партии от ОП и техните депутати занимаваха обществеността две години поред, бе това лято, когато ВМРО и НФСБ промениха правилника за дейността на групата и така стана възможно изключването на депутати от нея без гласовете на атакистите. Малко по-късно Сидеров, Чуколов и Шопов бяха изключени. Заседание на коалицията пък направо изключи \"Атака\" от малката коалиция ОП.  Партньорите на Сидеров открехват вратата и за изключване на \"Атака\" от ПГ В началото на септември и останалите депутати на Сидеров напуснаха парламентарната група, с което на практика хората на Сидеров станаха независими. ВМРО и НФСБ имат достатъчно депутати, за да не се разпадне групата - минимумът е 10. Сидеров обаче обжалва пред Караянчева решенията на партньорите си с мотива, че е нарушено коалиционното споразумение. Поиска намесата и на премиера Бойко Борисов, но от ГЕРБ отказват да се ангажират с \"патриотичните\" драми. Борисов даде само публична заявка, че смята Сидеров за част от управлението. Факт - \"Атака\" все още има министър в правителството - Емил Караниколов, министър на икономиката. Все пак, според правилника на парламента \"при напускане на парламентарна група или изключване от състава ѝ народният представител губи мястото си в постоянните комисии като представител на съответната парламентарна група, в делегациите на Народното събрание и други изборни длъжности в Народното събрание\". Всички от \"Атака\" напуснаха Обединените патриоти Партньорите на Сидеров открехват вратата и за изключване на \"Атака\" от ПГ", "date": "2019.10.01", "title": "\"Патриотични\" рокади в парламента - изкарват \"Атака\" и от комисиите"}
{"url": "https://clubz.bg/88508-svetovnata_tyrgovska_organizaciq_poniji_seriozno_prognozite_si_za_rastej", "text": "Световната търговска организация (СТО) понижи отново, при това много рязко, прогнозите си за растежа на глобалната търговия през тази и следващата година, визирайки растящото търговско напрежение главно по оста САЩ - Китай, предава БНР. Новите актуализирани данни на организацията предсказват увеличаване на обема на световната търговия с едва 1,2% за тази година и с 2,7% през следващата 2020 г. Резултатите рисуват рязка низходяща крива сравнение с предишната прогноза от април, която показваше увеличаване на международната търговия с 2,6% през 2019 г. и с цели 3% за другата.  Както обикновено, освен търговските войни, отрицателно влияние върху растежа оказват продължаващата несигурносто около излизането на Великобритания от Европейския съюз както и тенденцията към разхвабване на паричната и лихвена политика в развитите икономики.  Търговската война между двете най-големите икономики в света предизвиква най-много притеснения, смятат експертите. Такова мнение неколкократно е споделяно от бъдещият почти сигурен шеф на Европейската централна банка Кристин Лагард, както и от новият директор на Международния валутен фонд - българката Кристалина Георгиева.  САЩ с нови санкции срещу руски компании и бизнесмени През последните месеци двете страни не спират да си разменят нови и все по-високи мита за вносните стоки. Въпреки наблюдаваното през последната седмица разведряване на обстановката, малко преди края на петъчната борсова сесия, американски медии съобщиха, че САЩ имат намерение да блокират всички американски инвестиции за Китай. Това на практика означава, че администрацията търси начин да премахне всички китайски компании от американските фондови борси.  Следващият кръг от преговори между двата гиганта е насрочен за 10 октомври във Вашингтон. ", "date": "2019.10.01", "title": "Световната търговска организация понижи сериозно прогнозите си за растеж"}
{"url": "https://clubz.bg/88506-ajsberg_s_teglo_315_miliarda_tona_se_otkysna_ot_antarktika", "text": "Поредно огромно парче лед се откъсна от бялата шапка на Антарктика, съобщи Би Би Си. Става дума за D28, айсберг с тегло над 315 млрд. тона и площ от 1636 кв. км. Това е най-голямото парче лед за последните 50 години, откъснало се от Амери, един от трите шелфа от южната ледена покривка. Шелфовете са продължение на леда върху водата, и отвреме-навреме от тях се откъсват парчета, за да се поддържа балансът спрямо натрупалия се сняг. Огромен айсберг \"акостира\" до гренландско село Процесът на откъсване продължава дълго, така че учените, които наблюдават Антарктика със сателити, знаят отдавна, че предстои.  Интересното е обаче, че фокусът им е бил малко по на изток от сегашното откъсване. Това е сегмент от Амери с прякор \"разхлабеното зъбче\". То също е сериозно разклатено, но се държи, а вместо това се откъсва D28, който е значително по-голям. През 2002 г. проф. Хелън Фрикър от Института по океанография \"Скрипс\" прави прогноза, че \"разхлабеното зъбче\" ще се откъсне между 2010 и 2015 г. и сега е изненадана от неочакваното откъсване. Учените ще продължат да наблюдават Амери внимателно. Има съмнение, че подобна загуба на лед може да промени стресовата геометрия по цялата част на шелфа и да повлие на стабилността на \"разхлабеното зъбче\" и други пукнатини. Гигантски айсберг се отдели от Антарктида Само преди две години айсбергът А68 се откъсна от друг шелф - Ларсен С. Той беше около три пъти по-голям от D28. Гигантски айсберг се отдели от Антарктида", "date": "2019.10.01", "title": "Айсберг с тегло 315 милиарда тона се откъсна от Антарктика"}
{"url": "https://clubz.bg/88512-iran_osydi_na_smyrt_predpolagaem_shpionin_na_cru", "text": "Един мъж е осъден на смърт, а други двама на по 10 години затвор за шпиониране в полза на ЦРУ в Иран. Четвърти пък е получил десет години лишаване от свобода, но по обвинение в шпионаж за Великобритания. Съобщението е публикувано на сайта на иранското министерство на правосъдието, цитирано от Ройтерс.  Все още не е ясно дали осъдените са част от 17-те човека, които бяха обвинени от Техеран в шпионаж за американската разузнавателна агенция през юли. Тогава служител на Министерството на разузнаването прочете обвинението по държавната телевизия, в което твърдеше, че \"заподозрените са вербувани в чувствителни и жизненоважни центрове на частния сектор в икономическата, ядрената, инфраструктурната и военните сфери, откъдето са събирали класифицирана информация\". Другите двама мъже, идентифицирани като Али Нефрийе и Махамад Али Бабапур, са получили окончателни присъди от по 10 години и са задължени да върнат 55 000 долара, които според иранците са получили за шпионската си дейност.  Иран обяви максимална степен на тревога в петролния сектор Все още няма информация каква е националността на осъденият на смърт, но иранските власти напоследък често преследват хората с двойно гражданство в страната. След като президентът на САЩ Доналд Тръмп оттегли САЩ от ядреното споразумение с Иран, сключено при предшественика му Барак Обама през 2015 г., отношенията между двете страни са сериозно обтегнати. Американската администрация наложи драконовски икономически рестрикции на Техеран, които предизвикаха невиждана от десетилетия инфлация.  Освен това САЩ обвинява Иран в опити за дестабилизация на региона в Персийския залив и в подпомагане на йеменската бунтовническа организация на хутите, които водят кръвопролитна война със Саудитска Арабия. Тръмп е категоричен, че Иран стои и зад атаката срещу саудитски петролни кладенци, която отряза цели 5% от световните доставки на петрол и повиши цената на течното злато на световните пазари. ", "date": "2019.10.01", "title": "Иран осъди на смърт предполагаем шпионин на ЦРУ"}
{"url": "https://clubz.bg/88518-vyoryjen_sys_sabq_rani_9_i_ubi_edin_chovek_vyv_finlandiq", "text": "Един човек е бил убит, а 10 - ранени, при нападение в търговски център в Куопио, Източна Финландия, предаде Ройтерс, като се позова на полицията. Двама от пострадалите са в тежко състояние. Нападателят е бил задържан. Той е бил ранен. Атаката е станала в професионално училище, което се намира в мола. Според местни медии, цитирани от Франс прес, нападателят е бил въоръжен със сабя. При ареста е бил ранен.", "date": "2019.10.01", "title": "Въоръжен със сабя рани 9 и уби един човек във Финландия"}
{"url": "https://clubz.bg/88498-3_falita_na_aviokompanii_za_edin_den%C2%A0", "text": "Цели три европейски авиокомпании фалираха само за ден. Това са френската нискотарифна фирма Екс Ел Еъруейз (XL Airways\"), словенската Адрия Еъруейз(Adria Airways), и холандското подразделение на \"Томас Кук\". Френската нискотарифна авиокомпания \"Екс Ел еъруейз\" обяви днес, че анулира всички полети, два дни преди очаквано решение на френски съд за възможно възобновяване или ликвидиране, предава БТА. Превозвачът заявява категорично, че това се дължи на нелоялна, според него, конкуренция, предаде АФП. Това решение бе взето три дни, след като търговски съд обявяви края на друга френска компания \"Егл азюр\" (Aigle Azur). Причината - липса на достатъчно солидно решение за възстановяване на тази компания. Защо умират гигантите: причините за фалита на \"Томас Кук\" \"Екс Ел еъруейз\", основана през 1995 година, даваше работа на 570 души и през 2018 година е превозила около 730 000 пътници с четири Ербъса A330, всички взети на лизинг. Полетите й бяха основно до Северна Америка, по-специално САЩ, Западната Индия и Реюнион, но също и до Китай, допълни АФП. Словенската \"Адриа Еъруейз\" пък още вчера е подала молба за ликвидация, след като през миналата седмица отложи повечето си полети заради финансови проблеми.  Съд в словенския град Кран ще вземе решение по молбата в рамките на следващите три дни, съобщи словенската агенция СТА. Превозвачът посочи, че молбата е внесена заради неплатежоспособност. Moody's: Фалитът на \"Томас Кук\" ще доведе до загуби за България Изявлението бе направено часове, след като словенският министър на икономическото развитие и технологиите Здравко Почивалшек заяви, че ликвидацията е единственият изход за компанията. \n\tБившият словенски национален авиопревозвач бе продаден през 2016 г. на германския инвестиционен фонд 4K Invest. Почивалшек критикува германския собственик на компанията, като посочи, че загубите на \"Адрия Еъруейз\" са по-големи от очакваното. Той добави, че вероятно авиокомпанията ще има нужда от 28 милиона евро, за да започне отново да работи нормално. Министърът на икономическото развитие каза още, че правителството не може да се намеси, за да помогне на Адрия Еъруейз, тъй като компанията е частна и има голям дълг. Един по един филиалите на \"Томас Кук\" по света обявяват фалит Холандският клон на британската компания Томас Кук (Thomas Cook) обяви днес неплатежоспособност след неуспешен опит да продължи да работи независимо или съвместно с други европейски клонове на компанията майка, предаде ДПА. Фирмата ще бъде продадена или като цяло, или на парче. Компанията уточни, че има редица заинтересовани купувачи. Британският туроператор Томас Кук обяви фалит миналата седмица. Холандският му клон, в който работят 200 души, отмени всички резервирани почивки. Това е поредното фалирало подразделение на банкрутиралия британските гигант. Миналата седмица с подобни съобщения излязоха дивизиите в Австрия, Германия и Полша  Moody's: Фалитът на \"Томас Кук\" ще доведе до загуби за България Един по един филиалите на \"Томас Кук\" по света обявяват фалит", "date": "2019.10.01", "title": "3 фалита на авиокомпании за един ден "}
{"url": "https://clubz.bg/88497-ivanka_silata_i_izmamata", "text": "Дъщерята на американския президент Доналд Тръмп – Иванка усети от първа ръка критиките срещу семейството ѝ. В Туитър тя пусна идилична семейна снимка и цитира сагата “Междузвездни войни”, но получи язвителен коментар от Марк Хамил, изиграл Люк Скайуокър. Иванка публикува снимка на семейството си – съпругът ѝ Джаред Къшнър и тя са облечени във вечерно облекло, а пред тях си играят децата им. Едно от момчетата е облечено като сторм трупър – известните войници на Империята в “Междузвездни войни”.     Коментарът на президентската дъщеря е: \"Силата е могъща в нашето семейство\" – фраза, която се използва многократно във филмите от сагата. Актьорът Марк Хамил, който изигра главната роля на Люк Скайуокър в поредицата, реагира на това пиар заиграване на Иванка. Той сподели снимката, но написа: “Сгрешили сте думата “измама”. (т.е. Измамата е могъща в нашето семейство)     Хамил не крие неодобрението си към политиката на президента Доналд Тръмп и неведнъж публично е критикувам администрацията на Белия дом. Актьорът е добавил и хаштаг #GoForceYourself, перифразирайки популярен нецензурен израз на английски език. Коментарът му беше споделен над 70 хил. пъти и получи около 400 хил. харесвания за броени часове.", "date": "2019.10.01", "title": "Иванка, Силата и Измамата"}
{"url": "https://clubz.bg/88499-borisov_ni_hvali_pred_jordanska_princesa_treti_sme_po_broj_artefakti_v_evropa", "text": "Йордания е изключително важен и желан партньор за България. Ние оценяваме ролята и влиянието на Кралството в регионален и глобален план затова целта пред България е да развиваме взаимноизгодни отношения в области от стратегическа важност за двете страни. Това заяви министър-председателят Бойко Борисов по време на срещата си с принцесата на Йордания - Нейно кралско височество Дана Фираз, съобщава правителственият пресцентър. Принцеса Фираз е посланик на добра воля на ЮНЕСКО и председател на „Петра нешънъл тръст“ - най-старата национална неправителствена организация в областта на опазването и съхраняването на наследството на Йордания.  Българско откритие в топ 10 на археологическите находки Борисов подчерта, че свидетелство за категоричната воля за издигането на равнището на връзките между двете държави е активизирането на двустранното сътрудничество в редица ключови сфери. \n\tФокус на разговора бе развитието на културно-историческия туризъм, както и на програми за внедряване на обучението за съхранение на културното наследство от най-ранна възраст.  Той подчерта, че туризмът като икономически сектор, въпреки голямата международна конкуренция, все повече утвърждава България като разпознаваема и предпочитана дестинация. Във връзка с това  и заедно със съпътстващите го индустрии е част от устойчивото развитие на икономиката на България.  Бойко Борисов и археологията (СНИМКИ) В рамките на посещението на принцеса Дана Фираз у нас бе договорена пилотна инициатива за обучение на подрастващите в съхранение и опазване на културното наследство, като се ползва опитът на “Петра нешънъл тръст“ за представяне на историческите паметници по подходящ и автентичен начин. За целите на инициативата бе договорено подписването на Меморандум за сътрудничество между Министерство на туризма на България и „Петра нешънъл тръст“.  В хода на разговора министър-председателят изтъкна отдадеността й по отношение на работата й децата от най-ранна възраст да бъдат обучавани за ценността на културното наследство. Бойко Борисов и археологията (СНИМКИ)", "date": "2019.10.01", "title": "Борисов ни хвали пред йорданска принцеса: Трети сме по брой артефакти в Европа"}
{"url": "https://clubz.bg/88489-rusko_turskiqt_potok_prez_bylgariq_smetkata_maj_e_bez_krychmarq", "text": "Съществува опасност руско-турският поток да се превърне в генератор на загуби.  Шпионският скандал беше елементарно отвличане на вниманието, за да могат София и Москва да работят „на сянка” по Руско-турския поток и по АЕЦ „Белене”.  В тези условия българските власти набързо подписаха договора за изграждане на руско-турския поток на стойност 2,15 млрд. лева. Крайните разходи ще са значително по-високи, защото в тази сметка не са включени лихвите по кредитите, разходите за поддръжка и разходите за изграждане на нужните компресорни станции. Подписано: \"Турски поток\" през България ще се строи от \"Аркад\" Какви са проблемите: Рискове за националната сигурност: зависимост от Русия, \"Турски поток\", \"Белене\"... Разумните алтернативи са:   Рискове за националната сигурност: зависимост от Русия, \"Турски поток\", \"Белене\"...", "date": "2019.10.01", "title": "\"Руско-турският поток\" през България - сметката май е  без кръчмаря"}
{"url": "https://clubz.bg/88496-bijtyls_s_nov_klip_sled_50_godini_video", "text": "„Отне половин век. Но по-добре късно, отколкото никога. Точно 50 години след излизането на „Abbey Road“ на „Бийтълс” излезе и първото официално видео на „Here Comes the Sun“, съобщава OpenCulture.com. Това е една от двете песни на Джордж Харисън, с който той вече почти се изравнява като композитор с Ленън и Маккартни – и в следващия момент групата се разпада. По повод кръглата годишнина, според търговските правила и за радост на най-запалените фенове, вече се появи и специалното юбилейно издание на един от най-легендарните им албуми (повечето от тях са такива). Новият клип, пише NME, „свързва композицията на Харисън с красиво осветеното от изгряващото слънце Второ студио в „Аби Роуд“, където е записана по-голямата част от песните в албума“. „Abbey Road“ е лебедовата песен на „Бийтълс“, техният последен записан албум и макар „Let It Be“ да излиза след него, всъщност е записан по-рано. Когато „Бийтълс“ издават „Abbey Road“ на 26 септември 1969 г., хай-фи революцията все още не е завладяла света. Повечето хора са го чули на евтини преносими плейъри с пластмасови тонколонки или чрез олющени конзолни стереосистеми. Това означава, че въпреки че албумът е записан с най-добрата технология на онова време (това е първият албум на „Бийтълс”, при чийто запис са използвани осемпистови магнетофони), Джордж Мартин и екипът му са били принудени да спазват много от ограниченията, налагани от по-изостаналото оборудване за възпроизвеждане по това време. От 1969-а насам „Abbey Road“ е преиздаван многократно (последния път получихме ремастерирана версия за 40-годишнината през 2009-а), като всеки път се използват най-новите технологии за подобряване и изчистване на това, което Джон, Пол, Джордж и Ринго са записали на лента между февруари и август 1969 г. За 50-годишнината на албума Джайлс Мартин, синът на Джордж, получи правото да обнови „Abbey Road“, използвайки оригиналните изходни материали. Премиерата на тази най-нова версия – със сигурност най-ясната и най-добре звучаща досега – се състоя на специална слушателска сесия в Студио 2, стаята в „Аби Роуд“, където „Бийтълс” направи повечето от своята магия.", "date": "2019.10.01", "title": "\"Бийтълс\" с нов клип след 50 години (ВИДЕО)"}
{"url": "https://clubz.bg/88503-kak_trymp_vleze_v_kmetskiq_debat_za_veliko_tyrnovo", "text": "Дали Велико Търново е „градът на петстотинте лева“, кой има амбицията да го прави \"отново велик“ по примера на президента на САЩ Доналд Тръмп, как да се развие основният поминък – туризма, и има ли инструменти общината да повиши доходите на великотърновци. Това бяха някои от акцентите в предизборния дебат за кметската надпревара между Даниел Панов от ГЕРБ, Весела Лечева от БСП и Милен Михов от ВМРО.  По-късно в разговора обаче стана известно, че мотото на кампанията на Весела Лечева е „Да направим Велико Търново отново велико“.  Панов обеща да продължи проектите, които са започнали с неговия екип за промяна и развитие на града. Весела Лечева заяви, че градът има нужда от ново управление и нова енергия. „От управление с воля, размах и характер, което не зависи от корпоративни и лобистки интереси, не е зависимо от партийни централи.“, добави тя. Милен Михов отбеляза, че ВМРО има трайно и съществено присъствие в общинската власт, познава добре града, няма нужда да се учи на местно самоуправление“ и за него ще огромно предизвикателство да спечели гласовете на хората“. Весела Лечева отбеляза, че местните наричали Велико Търното – „градът на петстотинте лева“, заради ниските доходи. Според нея причина за това било сегашното управление.  Трябва ясно да бъдат определени предимствата на града, които могат да дадат икономическа перспектива. Основният поминък на великотърновци е туризмът. Но според нея е важно да има и научна обосновка за това как да развие този поминък.  Тя коментира, че общината няма изградена стратегия за развитие на туризма и се работи на парче. \"Дишай!\" - кандидати за кмет на София в дебат за чистия въздух  Панов обаче изрази несъгласие с казаното от Лечева.  Панов уточни, че ако някой отиде в ресторант ще остави не по-малко от 30 лв. за вечеря. Едно легло е не по-малко от 40 лв. в тризвезден хотел в града. Затова статистиката й била неточна.  И припомни, че минималната заплата е 560 лв., а за 2017 г. средната заплата във Велико Търново е била 870 лв. А в момента в общината тя е 1062 лв.  Кметът разказа, че тази година са планирали да завършат улиците в стария град и ремонтите на историческите обекти. И всяка година правят по още един проект.  По време на дебата се оказа, че в Габрово средната заплата е по-висока от тази във Велико Търново. Михов се включи по темата с уточнението, че кметът не може да увеличава заплатите в частния сектор. Според него не само туризмът трябва да заслужи внимание, но и ИТ сектора. По думите му без усилията на общината много компании вече оперират там. Той препоръча да се направят и зона за иновации, да се използва потенциала на университета и струткурите на БАН в града.  Михов каза, че ако бъде избран, ще въведе безплатни детски градини.  Лечева посочи, че от БСП предлагат специален социален пакет, който да подпомага младите родители и всяко новородено дете. Тя обеща отпадане на таксите по подоходен критерий за млади семейства с повече от две деца, които ще бъдат давани от общината.  В края на дебата Панов попита Лечева къде е адресната й регистрация. Тя отговори, че няма да доказва дали е в великотърновка, защото е почетна гражданка на града.   \n\t ", "date": "2019.10.01", "title": "Как Тръмп влезе в кметския дебат за Велико Търново"}
{"url": "https://clubz.bg/88490-nasajdaneto_na_omraza_i_nenavist_kym_magistrati_e_vryshtane_kym_pozabraveni_epohi", "text": "Така Лозан Панов коментира днес двете публични изявления на Съдийската колегия на ВСС  изразени през миналата седмица по повод случая със съдебното решение за Джок Полфрийман.  ВСС се развълнува от Полфрийман - дава съдебния състав на Инспектората Както Клуб Z писа, на 24 септември Съдийската колегия - без да има заседание, излезе с първата \"позиция\", реагирайки на сигнал на младежкото ВМРО. Тя безпрецедентно прати съдебния състав, постановил условното предсрочно освобождаване на Полфрийман, на Инспектората по съмнение, че е нарушил... кодекса за етично поведение. А вътре се казваше, че кадровиците споделяли усещането  Другата бе от 27 септември, и макар че уж бе по-\"щадяща\" към съдебния състав, вътре се казваше включително, че  Калин Калпакчиев: ВСС се провали с отказа да разследва „Янева-гейт” и „ЦУМ-гейт” Пробив: дадоха Лозан Панов на Инспектората Иначе на журналистически въпроси за самото дело \"Полфрийман\", той напомни, че то е висящо пред ВКС и няма как да коментира. Цацаров поиска ВКС да спре предсрочното освобождаване на Полфрийман Но направи следния коментар по принцип: Панов допълни още, че на сайта на ВКС са публично достъпни съдебните актове, свързани с Джок Полфрийман.  Той изтъкна, че отговорност и на съда, и на самите медии е да помагат за правната култура на обществото. Калин Калпакчиев: ВСС се провали с отказа да разследва „Янева-гейт” и „ЦУМ-гейт” Пробив: дадоха Лозан Панов на Инспектората Цацаров поиска ВКС да спре предсрочното освобождаване на Полфрийман", "date": "2019.10.01", "title": "\"Насаждането на омраза и ненавист към магистрати е връщане към позабравени епохи\""}
{"url": "https://clubz.bg/88493-vss_osvobojdava_plamen_georgiev_kato_prokuror_za_da_stane_konsul", "text": "Бившият шeф нa антикорупционната комисия Πлaмeн Гeopгиeв зaминaвa ĸaтo ĸoнcyл във Baлeнcия в cpeдaтa нa oĸтoмвpи. Cъглacyвaтeлнaтa пpoцeдypa c Иcпaния e пpиĸлючилa= Toвa ĸaзa caмият Гeopгиeв днec, зaceчeн нa влизaнe в cгpaдaтa нa Висшия cъдeбен cъвeт, съобщи правният сайт \" \". Πoвoдът зa пoceщeниeтo мy бe дa дeпoзиpa нoвa мoлбa зa ocвoбoждaвaнeтo си ĸaтo пpoĸypop, дoĸaтo paбoти ĸaтo диплoмaт - каквото е задължителното изискване. Гeopгиeв изнeнaдвaщo пoдaдe ocтaвĸa ĸaтo шeф нa KΠKOHΠИ нa 31 юли, в пocлeдния пpeдвaĸaнциoнeн paбoтeн дeн нa пapлaмeнтa - и тя бe глacyвaнa в cъщия дeн, бeз дeбaти, мaĸap caмият тoй дa бe извиĸaн в Hародното събрание. Toгaвa Георгиев oбяcни дoбpoвoлнoтo нaпycĸaнe нa пocтa cъc cĸaндaлитe oĸoлo нeгoвaтa тepaca, на която бяха установени незаконни постройки  , която Георгиев не бе декларирал с обяснението, че е обща част - но оказа се, само той и семейството му имат достъп до нея. Антикорупционният шеф подаде оставка на дaтaтa , на която пpиĸлючи пpoĸypopcĸaтa пpoвepĸa, мотивирайки се с това, че е искал името му да бъде напълно изчистено преди да си тръгне. И НАП и държавното обвинение го направиха. Сертификатът от \"Никанор\" на Пламен Георгиев - с грешки Oщe нa 5 aвгycт нa извънpeднo зaceдaниe Πpoĸypopcĸaтa ĸoлeгия нa BCC гo възcтaнoви ĸaтo oбвинитeл в cпeцпpoĸypaтypaтa, cчитaнo oт 1 aвгycт.  Maлĸo пo-ĸъcнo дoйдe дpyгa гpъмĸa нoвинa – Mиниcтepcĸият cъвeт гo нaзнaчaвa зa ĸoнcyл във Baлeнcия. Πocлeдвaxa пpoтecти нa бългapитe в иcпaнcĸия гpaд и обществено недоволство в България. Покрай решението на правителството стана ясно и че нивото на владеене на испански език на Георгиев е базово. После пък в публичното пространство се появи недекларирана от него при избирането му от парламента диплома за завършен курс на по-високо ниво. Която пък се оказа пълна с правописни грешки. Борисов: Пламен Георгиев е с образования, награди, милиарди конфискувани средства, няколко езика... Правителството обаче така и не се отказа от намерението си да го изпрати на дипломатически мандат и последните седмици Георгиев е прекарал из коридорите на сградата на българското Министерство на външните работи, споделят служители от ведомството.  Πpoцeдypaтa пpиĸлючвa, щoм иcпaнcĸитe влacти ĸaжaт \"дa\". Което явно са направили, за да депозира днес Георгиев искане за освобождаване като прокурор. Молбата му е това да стане cчитaнo oт 2 oĸтoмвpи. Утpe оставката щe бъдe глacyвaнa oт пpoĸypopcĸaтa ĸoлeгия на ВСС, вероятно като извънредна точка, защото засега такава няма в дневния ред. Taĸa бившият антикорупционен шеф ce \"въpнa\" в cъдeбнaтa влacт зa пo-мaлĸo oт двa мeceцa. За което време дори успя да обжалва заповедта за събаряне на незаконните постройки на терасата, довела до този развой на събитията. Борисов: Пламен Георгиев е с образования, награди, милиарди конфискувани средства, няколко езика...", "date": "2019.10.01", "title": "ВСС освобождава Пламен Георгиев като прокурор, за да стане консул"}
{"url": "https://clubz.bg/88494-evrodeputati_skochiha_na_folksvagen_za_zavoda_v_turciq", "text": "От Европарламента прозвуча критика срещу плановете на Фолксваген да строи новия си завод в Турция. Според него, това решение освен всичко нарушавало правилата на ЕС за защита на конкуренцията. В рамките на митническия съюз Турция се е ангажирала да спазва правилата на ЕС, но така и не прилага на практика това обещание, смята политикът. Агенция Франс прес припомня, че до последния момент и България, която е член на ЕС, се е надявала да получи завода. Правителството в София също направи на концерна примамливо предложение за държавна помощ – по думите на премиера  Бютикофер настоява за намеса на Европейската комисия, понеже, според него, \" . Той добави, че този негов призив се подкрепя от европейски депутати от германските партии Християндемократически съюз и \"Свободни демократи\". Припомняме, че,  . Доводите бяха подобни като тези на зелените депутатати - незаконна държавна помощ за \"Фолксваген\", на която Турция няма право. Въпреки че страната не е член на ЕС, тя има с него споразумение за асоцииране и се е задължила да синхрозира законодателствтото си за държавните помощи с това на ЕС, каза тогава Ангел Джамбазки.", "date": "2019.10.01", "title": "Евродепутати скочиха на \"Фолксваген\" за завода в Турция"}
{"url": "https://clubz.bg/88515-shte_izbode_li_sem_ochi_vmesto_da_izpishe_vejdi_s_ostavkata_na_kostov", "text": "Възможно ли е да се отвори вратичка за генералния директор на Българското национално радио (БНР) Светослав Костов да се върне на работа, след като бъде освободен от поста? Краткият отговор е \"да\". И дали това ще се случи предстои да разберем, след като Съветът за електронни медии (СЕМ) реши да гласува ли оставката му. За подобна възможност съобщава днес  , позовавайки се на разговори с източници депутати. Става въпрос за \"пришиване\" към Костов на деяние, което не е извършено в неговия мандат. Източници на Клуб Z също споделят, че се обсъжда подобен подход при мотивирането на искането на оставката му. Което обаче би му дало възможност да атакува освобождаването си пред съда и евентуално да бъде възстановен от него на заемания сега пост. СЕМ даде седмица на шефа на БНР да си подаде оставката За какво става въпрос? Очаква се утре СЕМ да проведе заседание, на което ще се вземе решение радиото да бъде наказано с максимални глоби заради мистериозното спиране на програма \"Хоризонт\" на 13 септември за пет часа. Едното наказание е за нарушаване на лицензията на \"Хоризонт\", тъй като тя е дадена за 24-часово излъчване. А другото е за нарушаване на правото на информация на гражданите. Очаква се финансовата санкция да е за общо близо 30 000 лева. Според Закона за радиото и телевизията, едно от условията за предсрочно прекратяване на мандата на генералния директор е Според източниците на \"Свободна Европа\", както и според тези на Клуб Z, за да се изпълни със съдържание изискването за \"системност\" на нарушенията, се обмисляло към нарушаването на лицензията и на правото на информираност на гражданите, да се приложи като мотив и оповестяването в ефира на радиото на името на заподозряното за тероризъм непълнолетно момче от Пловдив. Въпросът обаче е в това, че въпросното оповестяване бе извършено в мандата на предишния генерален директор на радиото Александър Велев, а на наследника му Костов просто е било връчено наказателното постановление за нарушението. Костов бе избран на поста в края на юли.  Светослав Костов за поисканата му от СЕМ оставка: Приемам го за сведение Според юристи това би дало основание на Костов да обажалва уволнението си, ако Съветът за електронни медии пристъпи към него, и е възможно съдът да отсъди в негова полза. Така дори и СЕМ да организира нов конкурс за генерален директор, той или ще бъде прекратен, или ще се стигне до ситуацията, в която радиото ще има двама легитимни генерални директори. Миналия петък СЕМ обяви, че призовава Костов сам да подаде оставката си, на което той отвърна, че ще приеме този призив за сведение. Медийният регулатор даде заявка, че ако до седмица той сам не напусне, ще стартира процедура по отстраняването му. До казуса се стигна, след като в средата на септември изненадващо журналистката и водещ Силвия Великова бе свалена от ефир, а ресорът й \"правосъдие\" - отнет. По думите на самата Великова това е било направено под натиск, заради критичния й поглед към работата на прокуратурата, в т.ч. на единствения номиниран за главен прокурор – Иван Гешев. Самият Костов й признал за поредица от телефонни обаждания до него, в които неназовани до момента лица са искали свалянето на Великова. По-късно той отрече и се закани да съди \"клеветниците\", които се \"упражнявали\" върху името му. СЕМ ще сезира прокуратурата за цензура в БНР След разразилия в рамките на същия ден скандал, Великова бе възстановена на поста си, но под натиска на премиера Бойко Борисов. Късно вечерта обаче на сайта на радиото се появи съобщение за планирана \"профилактика\" на програма \"Хоризонт\", която ще спре сигнала на следващия ден за пет часа – случайно или не, точно в часовия пояс, в който Великова води предаване. Последва проверка на ДАНС и прокуратурата, която установи, че не е имало профилактика, нито нужда да се прави такава. Под отговорност бе подведен директорът на дирекция \"Техника\" Пламен Костов, който твърди се, е взел решението за спирането на програмата като е подвел Светослав Костов. Кой спря БНР - десетки журналисти в подкрепа на Силвия Великова (СНИМКИ+ВИДЕО) Редица журналисти от радиото пък излязоха с имената си, за да разкажат при изслушване от СЕМ за оказван върху ръководството натиск, на който са ставали свидетели. Така се стигна до решението на СЕМ да поиска оставката на Костов, като преди това сезира държавното обвинение за цензура в БНР.  Всичко това бе съпроводено с три протеста под прозорците на радиото - два на журналисти - с искания за защита на свободата на словото, и един на служители на всякакво ниво в радиото - с искане да се дадат 100 дни толеранс на новия генерален директор да разгърне управленската си програма. Светослав Костов за поисканата му от СЕМ оставка: Приемам го за сведение СЕМ ще сезира прокуратурата за цензура в БНР Кой спря БНР - десетки журналисти в подкрепа на Силвия Великова (СНИМКИ+ВИДЕО)", "date": "2019.10.01", "title": "Ще избоде ли СЕМ очи, вместо да изпише вежди с оставката на Костов?"}
{"url": "https://clubz.bg/88450-malkite_feodalni_kreposti_po_moreto_ochertava_li_se_promqna", "text": "С малки изключения битката за местната власт в малките морски общини, в които се разпределят сериозни ресурси, изглежда като римейк на изборите през 2015 г.  Партиите на повечето места играят второстепенна или никаква роля, а местните бизнес интереси доминират, моделът на местния феодал, който е преизбиран и преизбиран, няма шанс да се наруши. Малка подробност е, че \"властелинът на Созопол\" Панайот Рейзи, който бе \"напуснат\" от ГЕРБ, сега се връща като кандидат за общински съветник от СДС, партньор за тези избори по места на управляващата партия. ГЕРБ и СДС имат отделни листи в Созопол, но... подкрепят един и същ кмет. ГЕРБ ще се пробва да пробие бизнес съюза около Николай Димитров в Несебър, при това с помощта на братя Диневи. БСП продължава да отсъства.  В Несебър кметът Николай Димитров се кандидатира за четвърти мандат - като независим. Той е начело на морската община от 2007 г. Срещу него има регистрирани само двама кандидати - Атанас Терзиев от ГЕРБ и Красимир Косев, \"Подем\". На предните избори Николай Димитров спечели още на първи тур. Сега пак Атанас Терзиев, някогашен шеф на партия ДЕЛА, е изборът на ГЕРБ. Въпреки минали колизии с партията на братя Диневи МОРЕ, сега той получава подкрепа и от тази бизнес партия. Терзиев е неуморен кандидат за кмет на Несебър. През 2007 г. той се пробва в качеството си на лидер на бизнес партия ДЕЛА. През 2011 г. отново бе кандидат за кмет, но вече от ГЕРБ. 2015 г. мина без неговото участие в кметските избори. Третият осмелил се, е също сред познатите имена в Несебър. Красимир Косев е бивш член на БСП и бивш шеф на общинския съвет в града от соцпартията. А партията \"Подем\", чийто лидер е, се самоопределя като \"млада лявоцентристка партия, която за пръв път ще участва в местни избори\". След 12 г. на власт: Панайот Рейзи временно не е кмет на Созопол БСП отново няма кандидат за кмет, но все пак има листа за общински съветници. За място в общинския съвет претенции имат още от МОРЕ, коалиция \"Ние, гражданите\", НДСВ, Български социалдемократи, Нова алтернатива,  Местна коалиция \"Съюз на свободните демократи\", \"Подем\", Движение 21 и ГЕРБ, разбира се. На предните избори Николай Димитров имаше комфортно мнозинство в общинския съвет, като МОРЕ беше първа сила с шестима съветници, \"Български социалдемократи\" - с 5 места, ГЕРБ и СИЛА - с по 3, а БСП - с 2, както и коалиция \"Зора\". . ГЕРБ издига за кмет в  сегашния местен управник – Христо Янев, който ще бъде подкрепен от МОРЕ. От своя страна, ГЕРБ ще подкрепи номинациите на братя Диневи в  Нещо като по-традиционна битка ГЕРБ-БСП се заформя в Поморие. При това кандидатите са същите, както и през 2015 г. Сегашният кмет Иван Алексиев от ГЕРБ отново е кандидат, както и Никодим Стоянов от БСП. Както и третият, който все пак е решил да участва в тази изглеждаща предизвестена битка - Янчо Славов. На предните избори Алексиев спечели още на първи тур с над 74 на сто. Общинският съвет в Поморие на предните избори имаше интересна конфигурация - доминираха ГЕРБ с 8 съветници, ДПС - с 5. Небеизвестният доскорошен кмет на Созопол Панайот Рейзи, който през април беше отстранен от длъжност заради обвинение за присвояване на общински средства, отново иска да влезе в местната власт в града, но този път по-ненатрапчиво - като общински съветник. Мястото му е в листата на Съюза на демократичните сили, като в Созопол партията се явява с отделна кандидатска листа за общински съветници от тази на ГЕРБ. Интересна подробност е, че Рейзи е водач на листата на СДС, но партията не издига кандидат за кмет. Рейзи има дълга история като управник на Созопол. Първият му мандат като кмет е между 2007 и 2011 г., за който е подкрепен от коалиция ФАР (Съюзът на свободните демократи, Социалдемократическата партия, партия, \"Радикали\" и свързваното с \"Химимпорт\" Движение \"Нашият град\"). Преди това е шеф на общинския съвет, като минава през \"Гергьовден\", ССД и т. н. През 2011 г. той стана кмет на Созопол с подрепата на ГЕРБ, като спечели изборите на първи тур с 58 на сто подкрепа. Управляващите го номинираха за нов мандат и през 2015 г., когато той пак печели вече с 65 на сто подкрепа.  Окончателно: Панайот Рейзи е отстранен като кмет на Созопол В хода на разследването Рейзи подаде и оставка като член на ГЕРБ с аргумента, че не желае да вреди на партията, заради стандартите в нея и с желание да не остават съмнения, че по някакъв начин може да бъде възпрепятствано разследването срещу него. Или поне така съобщиха от пресцентъра на партията тогава. Съобщиха още, че той сам сдава кметския пост, но самия Рейзи ги опроверга, та се наложи съдът да го отстранява. Кандидатката на ГЕРБ на тези избори е Красимира Германова. Това твърдеше в тв ефир Германова през април, след като бяха понвдигнати обвинения към Рейзи. Партията на братя Диневи МОРЕ също подкрепя кандидатурата на Германова. БСП за пореден път залага на Тихомир Янакиев като кандидат-кмет за Созопол. Той два пъти вече е губил от Рейзи – през 2015 г. получи около 35 на сто подкрепа. След изборите през 2015 г. ГЕРБ имаше внушително мнозинство в Общинския съвет - 11 души, БСП - едва 4, а по един съветник имаха НФСБ и Земеделският съюз \"Александър Стамболийски\". Сблъсъкът от предните избори отново ще се повтори - сегашният кмет от ГЕРБ Димитър Германов срещу бившия Димитър Димитров, който този път се пробва като кандидат на ВМРО-БНД (на предния вот беше от шарена коалиция \"Заедно за Приморско\"). Това ще е четвърти опит на Димитър Димитров да се завърне в кабинета си, откъдето управляваше от 1985 до 2007 г. Той е инициатор на създаването на отделна община Приморско през 1999 г., а по-късно нашумя с екзотични идеи как да се стимулира раждаемостта. Бизнесменът Стоян Василев (известен и като брат на Здравко Василев от \"Биг брадър\") също влиза в кандидат-кметската битка. Той е издигнат от местната коалиция МИР, в която влизат ВОЛЯ и БЗНС. Дребна подробност е, че братът Здравко Василев също имаше опит като кандидат за кмет на предните избори, но издигнат от ЗС \"Александър Стамболийски\". От коалиция МИР Катя Вълчева е регистрирана за кандидат за кмет на  . Пенко Калудов ще води листата за общински съветници на БСП в Приморско. В нея не влиза Лиляна Димова, кандидатка на соцпартията на предните избори, която взе под 5 на сто от гласовете. БСП въпреки многобройните си опити не е успяла да намери кандидат за кмет на тези избори, показва регистърът на ОИК за местните избори. Преди месеци на местно ниво са били обсъждани като възможни кандидати и Димитър Димитров, и Стоян Василев, но двамата предпочетоха други партии. В Приморско има и още един кандидат-кмет - от СДС Захарина Неделчева. ГЕРБ отново залага на своя кмет Георги Лапчев, известен покрай другите си активности и като борец срещу палатките, като собствениците им трябва да бъдат глобявани. И биват. Окончателно: кемпери и палатки – където властта разреши Лапчев е кмет на Царево от ГЕРБ от 2011 г., т. е. сега ще се бори за трети мандат. Той продължи традицията на предшественика си Петко Арнаудов (от БСП) да бъде медийно известен със скандални казуси, свързани с незаконно строителство в крайморската част на Странджа (за последно апетити имаше към района около плаж Силистар, б.а.). Срещу Лапчев на тези избори БСП ще се пробва с Живко Жеков, съдружник във фирма за производство на пластмасови продукти. Има още двама кандидат-кметове - Дико Градев от ВМРО- БНД и Емил Пейчев - \"Гергьовден\". Въпреки серията от спорни решения Лапчев едва ли ще има сериозна конкуренция, като БСП имаше проблеми да намери кандидат, който да се изправи срещу сегашния кмет. На предния вот Лапчев управляваше без особено напрежение в общинския съвет като ГЕРБ имаше 8 мандата, а соцпартията беше със скромните 2. Двама съветници имаше и Народен съюз, а НФСБ - взе едно място. В едно от съставните селища в община Царево –  , няма интрига, тъй като има един-единствен кандидат - досегашната кметица Женя Гандиева. Така тя вече може да се поздрави с победа. По друг начин стоят нещата в  Там един срещу друг излизат сегашният кмет Станислав Димитров от ГЕРБ и бившият Атанас Желязков (бивш кадър на ГЕРБ, напуснал партията след скандал с кмета на Царево Георги Лапчев), който е издигнат от Движение „Гергьовден”, но има регистрирани още двама кандидати – Лъчезар Попов от ОБТ „Български лейбъристи” и Дияна Добрева от „БСП за България”. Окончателно: Панайот Рейзи е отстранен като кмет на Созопол Окончателно: кемпери и палатки – където властта разреши", "date": "2019.10.01", "title": "Малките феодални крепости по морето - очертава ли се промяна"}
{"url": "https://clubz.bg/88480-zaradi_falita_na_tomas_kuk_v_ispaniq_zatvarqt_500_hotela", "text": "В Испания 500 хотела ще затворят врати незабавно заради фалита на британския туроператор \"Томас Кук\" (Thomas Cook), обяви вчера президентът на Испанската конфедерация за хотелиерство и туристическо настаняване Хуан Молас, цитиран от Франс прес. Защо умират гигантите: причините за фалита на \"Томас Кук\" Според него неплатената сметка на \"Томас Кук\" в Испания може да надхвърли първоначалната оценка от 200 милиона евро, обявена от сектора. От 500-те хотела, които могат да затворят, 100 зависят изцяло от \"Томас Кук\", а между 30 и 70 процента от клиентелата на останалите се осигурява от британския туроператор, уточни Молас. Президентът на конфедерацията, представляваща 15 000 предприятия в испанския туристически сектор, даде за пример хотел във Фуертевентура на Канарските острови. Там неотдавна са похарчили 20 милиона евро за реновиране, а от 7 октомври ще има 700 празни стаи и 200 служители, които ще трябва да бъдат освободени. БТА", "date": "2019.10.01", "title": "Заради фалита на \"Томас Кук\" в Испания затварят 500 хотела"}
{"url": "https://clubz.bg/88502-v_rusiq_piqt_s_nad_40_po_malko_zaradi_putin", "text": "Консумацията на алкохол в Русия е спадала с 43% от 2003 г. насам. Това показва доклад на Световната здравна организация (СЗО), публикуван днес. Според СЗО това се дължи на редица мерки, предприети от президента Владимир Путин и неговите ограничения върху продажбите на алкохол с цел насърчаването на здравословния начин на живот. Последният съветски лидер Михаил Горбачов води антиалкохолна кампания с частична забрана, свалила потреблението от средата на 80-те до 1990 г. Но след разпадането на Съветския съюз консумацията на алкохол избухва и продължава да нараства до началото на 2000-та година. При Путин в Русия бе забранена продажбата на алкохол в магазините след 23 ч., повиши се цената на алкохола на дребно и се работи за премахване на рекламите на алкохол. Данните на СЗО показаха, че възрастните руснаци сега пият по-малко алкохол от техните френски и немски връстници. Москва също започна борба срещу тютюнопушенето, като миналата седмица обяви забрана дори за частни балкони.", "date": "2019.10.01", "title": "В Русия пият с над 40% по-малко. Заради Путин"}
{"url": "https://clubz.bg/88481-djonsyn_iska_ot_es_da_ne_otlaga_brekzit", "text": "Британският премиер Борис Джонсън иска от Европейския съюз да блокира отлагането на Брекзит, пише вестник \"Таймс\", цитиран от Ройтерс. \n\tЗаедно с това Великобритания предлага създаването на митнически центрове от двете страни на ирландската граница, за да не се налага въвеждането на пунктове за граничен контрол на самата граница, съобщи ирландската държавна телевизия, цитирана от Ройтерс. Въпросът с ирландската граница е една от основните пречки за постигане на споразумение за Брекзит между Лондон и Брюксел. Експерти предлагат как да бъде разблокирана сделката за Брекзит", "date": "2019.10.01", "title": "Джонсън иска от ЕС да не отлага Брекзит"}
{"url": "https://clubz.bg/88500-vks_ekspresno_iztegli_deloto_polfrijman_za_7_oktomvri", "text": "Делото за възобновяване на производството за условно предсрочно освобождаване на Джок Полфрийман ще се гледа от Върховния касационен съд (ВКС) на 07.10.2019 г., съобщиха оттам. Полфрийман с две забрани да напуска България За касационното дело съдът бе сезиран от главния прокурор Сотир Цацаров, след като състав на Софийския апелативен съд постанови условно предсрочно освобождаване на австралиеца, който от 2007 г.  е в затвора с 20-годишна присъда да убийство. След кратки препирни със Софийския градски съд за липсващи документи ВКС насрочи процеса за 23 октомври, а изборът на съдебен състав бе публичен. Сега делото се пренасрочва за 7 октомври. Самият Джок Полфрийман бе освободен от затвора в изпъленние на съдебното разпореждане, получи пасавана си от Австралия, но е е лишен от право на свободно придвижване във връзка с предстоящото произнасяне на ВКС. Прокуратурата: Полфрийман е свободен и може да напусне България Ето и цялото съобщение на върховната инстанция: С разпореждане от 01.10.2019 г. по касационно дело № 967/2019 г. (за възобновяване на делото за условно предсрочно освобождаване на Джок Полфрийман) заместникът на председателя на Върховния касационен съд (ВКС) и ръководител на Наказателната колегия отмени разпореждането от 26.09.2019 г. в частта относно определената дата на провеждане на открито съдебно заседание на 23.10.2019 г. и пренасрочи делото за 07.10.2019 г. от 9.00 ч. В разпореждането се посочва: „Заради изключителния обществен отзвук на делото, както и с оглед разпространената в общественото пространство информация, че условно предсрочно освободеният Джок Полфрийман е лишен от право на свободно придвижване във връзка с предстоящото произнасяне на ВКС, намирам, че следва да се осигури възможност за провеждане на касационното производство в кратки срокове, като делото бъде пренасрочено за по-ранна дата – 07.10.2019 г. от 9.00 ч. Посочената дата на заседанието е определена след съгласуване и преценка на състава, ангажиран за разглеждане и решаване на делото, съобразена е със служебната ангажираност на съдиите, като осигурява и достатъчен период от време за подготовка на страните“. Разпоредено е незабавно да се уведомят страните: Върховната касационна прокуратура, Джок Полфрийман и неговият защитник адв. Ангелов. Прокуратурата: Полфрийман е свободен и може да напусне България", "date": "2019.10.01", "title": "ВКС експресно изтегли делото \"Полфрийман\" за 7 октомври"}
{"url": "https://clubz.bg/88487-dva_meseca_po_kysno_otnovo_totnym_sreshtu_bajern_programa", "text": "Тази вечер се играят мачовe от втория кръг в Шампионската лига - в групите А до D.  Най-интересният мач е \"Тотнъм\" - \"Байерн\" (Мюнхен). Двата отбора спориха на финала на турнира \"Ауди къп\" преди точно два месеца в баварската столица и победата тогава бе за \"шпорите\" - с дузпи. Преди две седмици \"Байерн\" спечели с лекота срещу \"Цървена звезда\", но \"Тотнъм\" допусна равенство на терена на \"Олимпиакос\". След тежкото поражение в Париж, \"Реал\" (Мадрид) ще търси първа победа този сезон в Шампионската лига. И за годината.", "date": "2019.10.01", "title": "Два месеца по-късно - отново \"Тотнъм\" срещу \"Байерн\" (ПРОГРАМА)"}
{"url": "https://clubz.bg/88495-kardif_trqbva_da_plati_6_miliona_evro_na_nant_za_emiliano_sala", "text": "Комисията за статута на играчите на ФИФА е постановила \"Кардиф\" да заплати 6 милиона евро (5,3 млн. паунда) на \"Нант\" за загиналия в самолетна катастрофа Емилиано Сала. Аржентинският нападател беше трансфериран от френския клуб в уелския тим по време на януарския трансферен прозорец, но малкият самолет, който нае за полет над Ламанша, се разби и Сала не изигра и една минута във Висшата лига. Пилотът също се прости с живота. \"Кардиф\" отказа да плати и цент от трансферната сума - 15 млн. паунда, а \"Нант\" си потърси правата във ФИФА. \"Нант\" започна да си търси парите за загиналия Сала Новината още не е оповестена официално от световната футболна централа, но \"Кардиф\" призна за получено писмо с решението на комисията. Шест милиона евро е първата вноска по трансфера и е трябвало да бъде преведена дни, след като Сала облече екипа на \"Кардиф\". Клубът има срок от десет дни, в който може да обжалва пред Арбитражния спортен съд в Лозана. Негов говорител разкри, че на ФИФА ще бъдат зададени въпроси, тъй като не става ясно дали 6-те милиона евро са всичко, което се дължи или \"Нант\" може да претендира и за останалото по договорената сума. ФИФА е отказала да коментира пред английски медии горният казус.", "date": "2019.10.01", "title": "\"Кардиф\" трябва да плати 6 милиона евро на \"Нант\" за Емилиано Сала"}
{"url": "https://clubz.bg/88491-ot_dnes_kristalina_georgieva_e_upravlqvasht_direktor_na_mvf", "text": "От днес Кристалина Георгиева встъпва в длъжност като управляващ директор на Международния валутен фонд. Българката е първият ръководител на организацията, който идва от страна с развиваща се икономика и то спасявана със заем от фонда, припомня БНР. МВФ препитва Кристалина Георгиева днес Георгиева избра да пристъпи прага на новото си работно място, облечена в българска народна носия. Преди това пък беше изпратена от екипа на Световната банка, на която тя беше директор, с бурни аплодисменти, българска народна музика и хоро, поведено от самата нея.  Тя определи избора си за директор на международната институция като признание за всички българи и благодари за подкрепата.  Кристалина Георгиева поема поста от Кристин Лагард, която от своя страна от 1 ноември ще оглави Европейската централна банка.", "date": "2019.10.01", "title": "От днес Кристалина Георгиева е управляващ директор на МВФ"}
{"url": "https://clubz.bg/88479-ravenstvo_bez_blqsyk_mejdu_man_yunajted_i_arsenal", "text": "\"Манчестър Юнайтед\" и \"Арсенал\" направиха 1:1 в мач от седмия кръг на Висшата лига. Двубоят на \"Олд Трафорд\" показа защо и двата отбора отсъпват значително пред \"Ливърпул\", \"Манчестър Сити\", а вероятно и на \"Тотнъм\". Някогашните непримирими съперници изпитват игрови трудности във всички линии и като цяло им липсва класа заради малкото футболисти от световна класа и в двата цвята. \"Юнайтед\" първи стигна до голови възможности. Андреас Перейра стреля от добра позиция в 29-ата минута, но вратарят Бернд Лено отрази удара. Маркъс Рашфорд бе изведен отлично, но се забави с опита да стреля.  В 44-ата последователно Сака и Гендузи пропуснаха да дадат преднина на \"Арсенал\" - намеси имаше Давид де Хеа. В ответната атака Скот Мактомини порази вратата на \"топчиите\" с топовен изстрел, помога му и рикошет - 1:0 за \"Юнайтед\". Лондончани натиснаха в първите минути през втората част. След няколко опасности Пиер-Емерик Обамеянг изравни. Това стана в 58-ата, като попадението първоначално не беше зачетено заради вдигнат флаг за засада. ВАР обаче показа, че такава няма - 1:1. Последва пропуск на Сака - тук \"Арсенал\" можеше стигне до пълен обрат. \"Юнайтед\" си върна инициативата и получи шансове, макар и не 100-процентови. Поне повечето. Пол Погба стреля опасно отдалеч. В 70-ата Мактомини не уцели вратата с глава отблизо. Лено отрази шутове на Хари Магуайър и Маркъс Рашфорд. До края и двата съперника размениха остри атаки, но без резултат.", "date": "2019.10.01", "title": "Равенство без блясък между \"Ман Юнайтед\" и \"Арсенал\""}
{"url": "https://clubz.bg/88471-zoran_zaev_priemame_preporykite_na_bylgariq", "text": "Това заяви премиерът на Северна Македония Зоран Заев на пресконференция в отговор на въпрос за позицията на София за европейската интеграция на страната, предава скопската телевизия „Канал 5“ цитирана от агенция \"Фокус\". Заев изрази увереност, че тази глава от историята също ще бъде преодоляна и припомни, че досега са били разрешени спорните въпроси за четири исторически периода с шест или седем значими фигури. Две седмици преди Европейския съвет, на който се очаква да бъде дадена зелена светлина на Македония за започване на преговори за присъединяване към Европейския съюз, България начерта нови „червени линии“, информира скопският телевизионен канал “Алсат М“, излъчващ на албански език. \n\tСлед среща на български високопоставени представители, посветена на политиката към Македония, президентът на България Румен Радев заяви, че са необходими спешни действия за изграждане на национална позиция по отношение на отношенията с Македония и членството й в Съюза. Радев казва, че на срещата правителството се ангажира да формулира ясни критерии, които Македония трябва да изпълни, преди да започне процеса на преговори за членството на Македония в ЕС. Премиерът Бойко Борисов заяви, че ако България спре Македония за ЕС, това ще бъде прецедент в историята, тъй като българите нямат по-близък народ от македонския. София трябва да гласува „за“, каза външният министър Екатерина Захариева, но подчерта, че подкрепата за договора може да се промени по време на преговорите по отделните глави. Българският министър на отбраната Красимир Каракачанов, който инициира срещата, заяви, че \"времето за прехвърляне на топката е завършило\". \n\tСлед тези изявления от София, премиерът Заев каза: Преговорите на съвместната Комисия за исторически факти спряха при изясняване на историческата роля на Гоце Делчев и неговия етнически произход.  ", "date": "2019.10.01", "title": "Зоран Заев: Приемаме препоръките на България"}
{"url": "https://clubz.bg/88483-zaev_i_cipras_prizovaha_es_da_dade_data_za_nachalo_pregovori_sys_severna_makedoniq", "text": "Премиерът на Северна Македония Зоран Заев и лидерът на основната гръцка опозиционна партия СИРИЗА Алексис Ципрас призоваха Европейския съюз да определи дата за започване на присъединителни преговори със Скопие през октомври, пише електронното издание на гръцкия вестник \"Kaтимерини\", цитиран от агенция \"Фокус\". По време на срещата си в понеделник следобед Заев и Ципрас заявиха, че двете страни са преодолели национализма и политическия егоизъм чрез подписването на Преспанския договор за името на Македония през лятото на 2018 година, когато Ципрас беше министър-председател на Гърция и „е време за ЕС да направи същото, като даде зелена светлина за започване на присъединителни преговори със Северна Македония“. Бившият гръцкия премиер е в Скопие за да участва на организираната от списание \"Икономист\" конференция с име „Среща на върха на Западните Балкани – Увеличаване на инерцията за европейска интеграция“. Във вторник Ципрас ще говори на мероприятието за следващите стъпки в европейската интеграция на региона и ще обсъди сделката за името със Заев и бившия председател на европейския парламент Мартин Шулц.", "date": "2019.10.01", "title": "Заев и Ципрас призоваха ЕС да даде дата за начало преговори със Северна Македония"}
{"url": "https://clubz.bg/88485-grycki_iztrebiteli_shte_patrulirat_nad_severna_makedoniq", "text": "Министерствата на отбраната на Македония и Гърция подписаха в Атина техническото споразумение за наблюдение на въздушното пространство на югозападната ни съседка, пише вестник „Нова Македония“, цитиран от агенция \"Фокус\". Заев и Ципрас призоваха ЕС да даде дата за начало преговори със Северна Македония Договорът, подписан от началника на Генералния щаб на македонските въоръжени сили генерал Васко Гюрчиновски и началникът на отбраната на Гърция генерал Христос Христодулу представлява официализиране на мисията „Еър полисинг“, която ще се реализира в координация с НАТО. Подписаното споразумение произтича от новия договор за сътрудничество в сферата на отбраната, подписан от ресорните министри Радмила Шекеринска и Евангелос Апостолакис по време на посещението на гръцка делегация в Скопие през април миналата година. През май с прелитането през въздушното пространство на Македония на два гръцки F-16 бе извършен първият пробен полет за нуждите на мисията на НАТО „Еър полисинг“ с цел да се проверят комуникациите и покритието на радарите в македонското небе. Мисията включва използване на системите за мониторинг на въздушното пространство и системата за управление и контрол на въздушните сили със съответните сили и средства за противовъздушна отбрана, включително и изтребители. Целта е да се защити целостта на въздушното пространство на страните-членки на НАТО. Последният член на Алианса – Черна гора - също подписа техническо споразумение за „Еър полисинг“ с Гърция и Италия по време на присъединяването си към НАТО.", "date": "2019.10.01", "title": "Гръцки изтребители ще патрулират над Северна Македония"}
{"url": "https://clubz.bg/88482-pompeo_e_prisystval_na_skandalniq_razgovor_mejdu_trymp_i_zelenski", "text": "Американският държавен секретар Майк Помпео е присъствал при разговора на американския президент Доналд Тръмп с президента на Украйна Володимир Зеленски, довел до разследване срещу Тръмп, предаде Асошиейтед прес, цитирана от БТА. \n\tАгенцията се позовава на двама американски служители, поискали да останат анонимни. \n\tТова е първото потвърждение, че правителствен служител е присъствал при разговора на Тръмп със Зеленски, в който Тръмп е упражнил натиск върху украинския президент да разследва участието на Хънтър Байдън (син на бившия американски вицепрезидент Джо Байдън) в управителния съвет на украинска газова компания. \n\tС информацията за присъствието на Помпейо при разговора между двамата президенти се увеличава броят на хората, за които се знае, че са осведомени за него от първа ръка. \n\tДържавният департамент не коментира информацията, отбелязва Асошиейтед прес. Руди Джулиани, личният адвокат на Тръмп, получи вчера призовка да представи пред Конгреса документи във връзка с украинската афера, предаде Франс прес, цитирана от БТА. \n\tВ призовката конгресмените изтъкват, че евентуален отказ на Джулиани да представи исканите документи ще представлява възпрепятстване на разследването, което може да доведе до импийчмънт на президента Тръмп. Джулиани разполага със срок до 15 октомври да представи документите. \n\tТой призна по телевизията, че, в качеството си на личен адвокат на президента, е поискал от украинското правителство да вземе за мишена бившия вицепрезидент Джо Байдън, посочват председателите на комисии в Камарата на представителите, които водят разследването. \n\tДжулиани заяви наскоро, че разполага с доказателства, че не е действал сам и че други служители в правителството на Тръмп също са участвали в заговора, изтъкват конгресмените. \n\tДемократите в Конгреса започнаха на 24 септември разследване срещу Тръмп по подозрение, че е упражнил натиск върху украинския президент Володимир Зеленски да разследва сина на Джо Байдън. \n\tХънтър Байдън е бил член на управителния съвет на украинска газова компания по времето, когато баща му беше вицепрезидент на Съединените щати, отбелязва Франс прес. \n\tТръмп е възложил на Джулиани да събере информация за дейността на Хънтър Байдън в Украйна. \n\tВ изпълнение на поставената от Тръмп задача Джулиани, който е бивш кмет на Ню Йорк, се е срещнал с няколко украински служители. Той заяви, че е съгласувал действията си с американския Държавен департамент.", "date": "2019.10.01", "title": "Помпео е присъствал на скандалния разговор между Тръмп и Зеленски"}
{"url": "https://clubz.bg/88484-politolog_bylgariq_e_v_sferata_na_falshivite_novini_po_temata_severna_makedoniq", "text": "Мнението е на политолога доц. Антоний Гълъбов, споделено пред \"Радио Фокус\" и цитирано от информационната агенция. Коментарът е по повод консултативната среща, свикана преди ден от президента Румен Радев, на която бяха поканени премиерът Бойко Борисов, вицепремиерите Екатерина Захариева и Красимир Каракачанов, лидерите на парламентарните партии и др. Целта бе да се постави искане България да излезе с ясна позиция преди Европейския съвет на 17 октомври в Брюксел, когато страните членки ще решават дали да поканят Северна Македония и Албания за членство.  Борисов: Нека тази убийствена война от страна на Скопие да не продължава По думите на доц. Гълъбов президентът Радев е \"обезсмислил\" консултативната среща, а  \"Ултимативният тон към Северна Македония носи риск за интересите на България\" Той каза още, че проблемът на България е, че продължава да няма цялостен поглед върху развитието на ситуацията. Невинаги обвързването на външнополитическите с вътрешнополитическите отношения е добро, подчерта доц. Антоний Гълъбов. Той все пак заяви, че въпреки това България се опитва да формира все по-ясна политика спрямо Северна Македония. Зоран Заев: Приемаме препоръките на България \"Ултимативният тон към Северна Македония носи риск за интересите на България\" Зоран Заев: Приемаме препоръките на България", "date": "2019.10.01", "title": "Политолог: България е в сферата на фалшивите новини по темата Северна Македония"}
{"url": "https://clubz.bg/88488-kitaj_praznuva_70_godini_komunizym_snimki", "text": "В Китай започна днес тържественото отбелязване на 70 години от идването на власт на комунистическия режим, предаде Франс прес, цитирана от БТА. \n\tВ чест на годишнината на площад \"Тянанмън\" бяха изстреляни 70 топовни залпа. \n\tКитайският премиер Ли Къцян официално обяви началото на тържествата. \n\tНа церемонията, на която присъстват президентът Си Цзинпин и други сегашни и бивши китайски лидери, бе изпълнен националният химн на Китай. След това президентът Си започна своята празнична реч. Правителството на Тайван осъди днес \"еднопартийната диктатурата\" на Китай и заяви, че тя е заплаха за мира и търси претекст за военна експанзия, предаде Ройтерс, цитирана от БТА. \n\tНационалистите намират убежище в Тайван през 1949 г. след победата на комунистите в китайската гражданска война, а Китай смята сегашния демократичен Тайван за своя изконна територия, припомня агенцията. \n\tСи в речта си на мащабния военен парад днес в Пекин заяви, че Китай ще работи за мирно развитие на отношенията с Тайпе и ще продължи да се стреми към \"пълното обединение на родината\". \n\tТайванският Съвет по контитенталните въпроси, реагирайки на парада и думите на Си, заяви, че Тайван никога няма да приеме \"една страна, две системи\" - модела на автономия на Макао и Хонконг, смятан от Пекин за най-добрият начин в крайна сметка да спечели Тайван. Тайван е демократичен от над 30 години и Китай трябва да използва този момент за размисъл и тласък към демокрация, оцеляването и развитието на континентален Китай не е обвързан с едно единствено лице или партия, се казва в изявлението, което подчертава, че Тайван няма да бъде сплашен и да приеме позицията на Пекин. В същото време улиците на Хонконг се превърнаха в бойно поле, съобщи Ройтерс. Протестиращите отправиха директно предизвикателство към китайския президент, като хвърляха коктейл \"Молотов\" срещу полицията, която им отговори със сълзотворен газ и водни оръдия. Събитията се разиграха пред сградите на централната държавна администрация. Според полицията протестиращите са използвали корозивни течности и са наранили полицаи и репортери. В Хонконг, който се администрира от Китай, има напрежение от почти 4 месеца. Това доведе бившата британска колония до най-голямата полтиическа криза от десетилетия. Протестиращите заявиха, че ще се възползват от възможността на националния празник на Китай да поставят отново своите искания за повече демокрация. Демонстрантите блокираха пътища, играейки си на котка и мишка с полицията. Полицията съобщи, че са арестъвани 5 души на възраст между 17 и 25 години. у тях са намерени уоки-токи, запалки и материали за коктейл \"Молотов\", вйкючително 18 литра бензин и празни бутилки.", "date": "2019.10.01", "title": "Китай празнува 70 години комунизъм (СНИМКИ)"}
