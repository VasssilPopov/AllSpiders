{"url": "http://clubz.bg/60649-putin_obqvi_pylno_sdobrqvane_s_turciq_a_dali_e_taka", "text": "Руският президент Владимир Путин обяви пълно нормализиране на отношенията с Турция след среща днес с колегата си Реджеп Ердоган, съобщи Кремъл. Същевременно обаче западни медии отбелязаха, че между Анкара и Москва започват да се появяват пукнатини. И главна причина за тях е Сирия. Ердоган и Путин искат неделими Ирак и Сирия Путин прие Ердоган в резиденцията \"Бочаров ручей\" край черноморския курорт Сочи. Двамата разговаряха първо помежду си, след което срещата продължи с участието на делегации от двете страни. Двустранните отношения сериозно се влошиха, след като през ноември 2015 г. турски изтребител свали край границата със Сирия руски бомбардировач \"Су-24\". Това доведе до дипломатическа и търговска война между Москва и Анкара. Путин забрани на сънародниците си да почиват в Турция. Спрян бе вносът на всички турски плодове и зеленчуци в Русия. След това започна сближаване. Путин подкрепи Ердоган при неуспешния опит за преврат срещу него през лятото на 2015 г. Двамата президенти се срещаха след това 4 пъти. 50 000 тона турски домати поемат към Русия Путин отбеляза днес, че ако миналата година стокооборотът между двете страни е спаднал с 30 на сто, тази година само за първите девет месеца той е скочил с 39 процента. Руският президент изтъкна също така, че двете страни продължават съвместната си работа на практика по всички направления, включително по сигурността и разрешаването на сирийската криза. Ердоган заяви, че честите му срещи с Путин ускоряват развитието на отношенията. Същевременно Ердотан нападна консенсуса между Путин и американския президент Доналд Тръмп, че не е възможно военно разрешаване на конфликта в Сирия, съобщи в. \"Хюриет\". Турският президент изрази недоволството си в изявление пред журналисти, преди да отлети за срещата си с Путин. И продължи с атаките си: Ердоган припомни, че Турция никога не е искала САЩ да се намесват в Ирак за свалянето на Саддам Хюсеин и призоваваше Вашингтон да намери решение чрез демократични средства. Той допълни, че САЩ са създали 5 военни бази в Северна Сирия и ще създадат шеста в град Ракка. Отделно в региона американците имат 8 други бази. Ердоган отбеляза, че в същото време Русия има 5 бази в Сирия. И попита: В събота Путин и Тръмп излязоха със съвместно изявление, че ще продължат съвместните усилия за борба срещу \"Даеш\" до нейния разгром. Декларацията бе направена от Виетнам, където двамата президенти участваха в срещата на Азиатско-тихоокеанското икономическо сътрудничество (АТИС). Според текста на документа Вашингтон и Москва са съгласни, че няма военно разрешаване на сирийския конфликт. От съобщението на Кремъл за срещата в Сочи Сирия е спомената единствено в думите на Путин, че двете страни работят заедно за разрешаването на конфликта. Не трябва да се забравя, че двамата президенти се видяха в Сочи, след като Русия бе принудена да отложи поредната среща за Сирия в Астана, Казахстан. Турция заплаши да я бойкотира, той като Москва бе поканила сирийската кюрдска групировка Отряди за народна самозащита (ОНС). Анкара я смята за свързана с обявената за терористична Кюрдска работническа партия (ПКК). Анкара е гневна и на Вашингтон, който също ухажва кюрдите в Сирия и ги използва като съюзници в борбата срещу \"Даеш\". 50 000 тона турски домати поемат към Русия", "date": "2017.11.13", "title": "Путин обяви пълно сдобряване с Турция. А дали е така?"}
{"url": "http://clubz.bg/60627-bansko_za_kakvo_vsyshtnost_stava_duma", "text": "По стар обичай с наближаването на ски сезона жители и бизнесмени от Банско излизат на протест с искане за втори кабинков лифт. Анонса за поредната демонстрация направи лично кметът Георги Икономов по Нова тв. По думите на Икономов протестът ще е срещу правителството, което неглижирало проблема от години. Според недоволните само вторият лифт ще спаси туризма в курорта. Спорът за втората кабинка прерасна от екологичен в имотен. Според противниците на лифта легловата база в курорта е нараснала неимоверно през годините и в нарушение на настоящия план за управление. Затова в момента инвеститорите били принудени да продават новопостроените жилища на безценица, като надеждите им са вторият лифт да доведе до съживяване на имотния пазар, привличайки повече курортисти. Георги Икономов определя твърденията на еколозите като спекулации. По думите му единствената цел на общината е да се разредят опашките на лифта, тъй като в пика на сезона се чакало по 2-3 часа за едно спускане по пистата.  Според него няколко правителства поред са изразили съгласие с изграждането на новата кабинка, в това число и настоящото, но те се поддавали на натиска на екоорганизациите поради \"страх от екопротести\". Затова сега Икономов предвижда да внесе в Министерството на околната среда и водите писмо с искане процедурата от 2013 г. да бъде продължена с решение на министър Нено Димов. По думите му в новия план е предвидено голямо увеличение на зоната за застрояване от 0,6% на 7,5 на сто, както и сеч и затова в исканията за втория лифт се крият единствено бизнес интересите на имотния пазар и на концесионера. Еколозите отдавна поддържат тезата, че няма проблем да се разшири капацитетът на настоящата кабинка, за да се разреши проблемът с опашките. В действителност справка в Регистъра на публичните продажби показва, че имотите в курорта се продават за по 100, 200, 300 евро/кв.м начална цена при над 1500 евро преди години. Организатор на протеста е сдружението \"Бъдеще за община Банско\". Недоволните ще блокират днес в 16:30 ч. входа на града на пътя Симитли - Гоце Делчев. Сред тях ще е и кметът.", "date": "2017.11.13", "title": "Банско - за какво всъщност става дума "}
{"url": "http://clubz.bg/60631-i_puchdemon_dade_zaden_hod_gotov_e_na_alternativa_na_nezavisimostta", "text": "Карлес Пучдемон е готов да приеме \"други отношения с Испания\" и \"все още е възможно\" алтернативно решение на независимостта на Каталуня. Това заявява самият той в интервю за белгийския вестник \"Льо соар\". От края на октомври уволненият каталунски премиер се намира в Белгия. На 17 ноември той трябва да се яви пред местен съд, който да реши дали да го екстрадира в Испания. Мадрид го издирва по обвинение в бунт срещу държавата. Отстъпление - каталунски лидери обявили независимостта само за символична Пучдемон твърди също, че в продължение на десетилетия е работил за постигането на друг вид отношения между Испания и Каталуня като част от страната. Хосе Мария Аснар бе консервативен премиер на Испания два мандата в периода 1996-2004 г. Настоящият министър-председател Мариано Рахой наследи лидерския пост в Народната партия от него. Според Пучдемон началото на кризата в Каталуня е през 2010 г. Тогава Конституционният съд на Испания анулира част от членовете на автономния статут на областта. Преди това те бяха приети и от парламента в Мадрид, и от регионалния парламент в Барселона. А на 27 октомври 70 депутати, или абсолютно мнозинство, гласуваха за независимост на автономната област. Запитан дали е въпрос за \"независимост или смърт\", Пучдемон отговаря, че няма такова нещо. Но държи на мнението си, че каталунците трябва да бъдат питани какво искат. Само преди три дни Карме Форкадел - председателката на разпуснатия парламент на Каталуня, заяви пред съда в Мадрид, че приетата на ръководената от нея сесия декларация за независимост има символичен характер. Анкета: 15% от каталунците вярват в независимостта След като уволни Карлес Пучдемон и разпусна парламента в Барселона, централното испанско правителство свика предсрочни регионални избори в Каталуня. Те ще се състоят на 21 декември. Вчера в Каталуня бе Мариано Рахой. Той дойде да подкрепи регионалните структури на неговата Народна партия. И същевременно призова \"мълчаливото мнозинство\" да излезе и да гласува. Това са почти 60 на сто от жителите на Каталуня, които не участваха в референдума за независимост на 1 октомври. Анкета: 15% от каталунците вярват в независимостта", "date": "2017.11.13", "title": "И Пучдемон даде заден ход. Готов е на алтернатива на независимостта"}
{"url": "http://clubz.bg/60629-vw_shte_razrabotva_elektricheski_bijtyl", "text": "Заводите VW планират разработването на електрически \"Бийтъл\", като така да възродят класическия модел на една от най-продаваните коли в XXI век, съобщи Mashable. Компанията активно обсъжда планове за \"Бийтъл\" като част от новата им линия автомобили с нула емисии, обяснява членът на борда на директорите на \"Фолксваген\" Херберт Диес. Все още не е започнала работата по новия модел, но това скоро ще бъде решено от борда на директорите. VW планират да изхарчат 24 млрд. долара за производството на електрически двигатели до 2030 г. Новият електрически Фолксваген - 600 км с едно зареждане По-рано през тази година германският производител обяви, че ще започне производство на ID Buzz, електрическа версия на класическия им микробус.", "date": "2017.11.13", "title": "VW ще разработва електрически \"Бийтъл\""}
{"url": "http://clubz.bg/60632-priqtelkata_na_ronaldo_go_dari_s_momiche", "text": "Кристиано Роналдо стана баща за четвърти път. Приятелката на аса на \"Реал\" (Мадрид) Джорджина Родригес роди момиченце, което се казва Алана Мартина. Всичко около майката и бебето е наред. Алана Мартина е първото дете на № 7 от несурогатна марка. Такава даде живот на Кристиано-младши. През лятото пък в САЩ проплакаха близнаци на звездата. Роналдо и Джорджина живеят на семейни начала, но нямат брак. Тя е жената, задържала се най-дълго с португалеца през последните години. Самият той се похвали с раждането на Алана Мартина в социалните мрежи.    ", "date": "2017.11.13", "title": "Приятелката на Роналдо го дари с момиче"}
{"url": "http://clubz.bg/60630-gabriel_pita_evropa_kakvo_da_pravi_s_falshivite_novini", "text": "Европейската комисия обяви днес обществено допитване за фалшивите новини и дезинформацията в интернет и започна да сформира експертна група на високо равнище, включваща учени, представители на онлайн платформи, новинарски медии и граждански организации. Групата и консултацията трябва да произведат проект за европейска стратегия срещу фалшивите новини до пролетта на идната година. Първият зам.-председател на комисията Франс Тимерманс каза, че упражнението цели да даде на европейците  Зам.-председателят на комисията Андрус Ансип каза, че ЕС трябва да намери  \n\t  Въпросите на допитването са свързани с това как гражданите, медиите, академичните среди, властите приемат фалшивите новини, как работят досегашните мерки срещу тях и какви се налагат в бъдеще. Прессъобщение на комисията уточнява, че допитването се отнася за фалшивите новини извън съдържанието, което само по себе си е незаконно според съществуващото европейско и национално законодателство. Комисията обяви покана за кандидатури за членове на експертната група, която трябва да бъде сформирана до средата на декември и да започне работа през януари. Междувременно Държавният департамент на САЩ обяви търг за $700 000 за организация, която ще подкрепя развитието на обективна журналистиска в Унгария.   констатира \"липса на основаващо се на факти репортерство\" в страната.", "date": "2017.11.13", "title": "Габриел пита Европа какво да прави с фалшивите новини"}
{"url": "http://clubz.bg/60636-joan_matev_otiva_na_syd_za_ubijstvoto_v_borisovata_gradina", "text": "Днес Софийската градска прокуратура (СГП) внесе в СГС обвинителeн акт срещу Йоан Матев за извършено от него \"убийство по особено мъчителен за убития начин\". Престъплението е по един от най-тежките членове на НК - чл. 116, който при възрастен извършител предвижда включително до живот без право на замяна. \"Йоан Матев е предаден на съда за това, че на 2 юни 2015 г. в 11.43 ч. в парка ,,Борисова градина”, като непълнолетен, но като е могъл да разбира свойството и значението на деянието и да ръководи постъпките си, умишлено е умъртвил непълнолетния Георги Игнатов, като му е нанесъл един удар с нож, допълват прокурорите. В резултат на това са били засегнати жизненоважни органи и е настъпила масивна кръвозагуба, довела до смъртта на пострадалия.\" Труп на 16-годишно момче бе открит в Борисовата градина Така тя поясни защо деянието е квалифицирано като извършено „по особено мъчителен начин“. Едно от най-дълго разследваните убийства напоследък в България така и си остава... без мотив. Хипотезата за умисъла пък се извежда от това, че след това Йоан е избягал от местопроизшествието и изцяло променил външния си вид, навиците си и социалните си контакти. Всъщност братът на Йоан казва, че той му признал, че \"станало грешка\", защото искал да ограби едно момче в Борисовата градина. Законът предвижда при такава ситуация Матев да получи от 5 до 12 години. Обвинителният акт идва дни след като първоинстанционният СГС го пусна, защото вече е \"надлежал\" законно установения таван от 8 месеца в ареста. Най-леката мярка \"подписка\" за вероятния убиец от Борисовата градина Утре обаче САС ще гледа мярката за неотклонение на Йоан по протеста на прокуратурата. \"Процедурите не спират времето\", каза днес Арнаудова и изрази надежда, че апелативните съдии ще се съобразят с тях и ще оставят вече 20-годишния мъж в ареста. Най-леката мярка \"подписка\" за вероятния убиец от Борисовата градина", "date": "2017.11.13", "title": "Йоан Матев отива на съд за убийството в Борисовата градина"}
{"url": "http://clubz.bg/60638-gerb_shte_promenqt_konstituciqta_zaradi_razsledvaneto_na_privatizaciqta", "text": "ГЕРБ обявяват старт на консултации за промяна в конституцията, която да доведе до отпадане на давността при разследване на престъпления, свързани с приватизацията. Става дума за сделки с държавно или общинско имущество, извършвани в периода 1992-2017 г. Това съобщи председателят на правната комисия в парламента Данаил Кирилов. По думите му юристите на партията са обсъдили 5-6 варианта за законодателни промени, които да позволят разследване на раздържавяването, което на хартия започва с първия закон за приватизацията от 1992 г. И за да е чиста процедурата и за да няма съмнения около конституционността, са се спрели на вариант за промяна в основния закон. Предложението е да се добави нова алинея 8 към чл. 31 от конституцията, който да засяга давността при приватизационни сделки. Според Данаилов има \"много преписки\", прекратени от прокуратурата именно на основание изтекла давност. Примери не даде, но обобщи, че  и по време на приватизационния процес  Юристът допълни и че идеята е да се даде инструмент на съдебната система да разкрие този период от прехода в посочения период, но не става дума за възобновяване на приключили вече дела, защото има такива, които са приключили с оправдателни присъди.  Данаилов обясни, че предложението е да има \"краен срок\" - 2017 г., в който да няма давност за приватизацията, е защото процесът практически почти е приключил, а за приватизация са останали най-вече дружества, които са в забранителния списък към Закона за приватизацията. И не се знаело дали и кога законодателят (Народното събрание - б.р.) би решил да промени списъка.  От партията са се отказали от вариант промяната да мине през ремонт в Наказателния кодекс, защото предишният опит - да отпадне давността за престъпления на комунистическия режим, бе отменен от Конституционния съд. Той бе сезиран от главния прокурор Сотир Цацаров. ГЕРБ обаче нямат намерение да предложат същата промяна сега в основния закон, щом така и така искат да го променят, а процедурата е дълга и изисква мнозинство от минимум 2/3 от депутатите - за \"бавния\" вариант и мнозинство от 180 депутати - за бързия. По думите на Кирилов - ако някоя друга парламентарна сила предложи текстове за давността на престъпленията на комунистическия режим - ГЕРБ ще подкрепят. Но няма да предложат изменението сами, за да не провали това подкрепата, която очакват по другия текст. Подкрепа за промяната в основния закон за приватизацията ще се търси от всички парламентарни групи. Ще се разчита и на \"златния пръст\" на Корнелия Нинова, обявиха от ГЕРБ.  За \"бавна\" промяна в конституцията на ГЕРБ ще им бъдат нужни гласове отляво. Причината е в парламентарната аритметика - депутатите от левицата са 80. Тоест - всички останали - ГЕРБ, ДПС и \"Воля\" имат общо точно 160 гласа - на ръба за приемане на промени в основния закон по \"бавната\" процедура с мнозинство от 2/3 от депутатите. От ГЕРБ отново извадиха документи от Министерството на икономиката и туризма от 1997 г., в които министърът е посочвал Корнелия Нинова качо член на Съвета на директорите на две държавни дружества, които в последствие биват приватизирани. Размахаха и декларации на Нинова, в която обявява притежание на акции в една от компаниите - \"Техноимпекс\" ЕООД. Данните представи юристката от ГЕРБ Десислава Атанасова.  Тома Биков от ГЕРБ припомни думите на Вацлав Клаус, според когото има два начина за приватизация - \"бързо и мръсно\" или \"бавно и честно\". Той избрал първия вариант, за да се премине по-бързо към пазарна икономика и държавата да се стабилизира. У нас обаче според Биков процесът бил \"бавно и мръсно\". Според Биков с промяната в конституцията от ГЕРБ искали и да се разкрият далавери от прехода, и да се изчисти имиджа на инструмента \"приватизация\", който сега се бил превърнал в синоним на корупция. От ГЕРБ наблегнаха на пропуските в законодателството и несправедливостите по време на работническо-мениджърската приватизация. Въпреки че Данаил Кирилов сам \"преброи\", че това са около 1/4 от сделките. Примери за лоша приватизация от периода на \"масовата приватизация\" - тоест по времето на Жан Виденов, не бяха дадени. Александър Иванов от ГЕРБ обаче \"разобличи\" конкретна сделка и тя е за приватизацията на \"Кремиковци\". ", "date": "2017.11.13", "title": "ГЕРБ ще променят конституцията заради разследването на приватизацията"}
{"url": "http://clubz.bg/60633-bylgarite_v_chujbina_izpratiha_869_mln_evro_za_godina", "text": " са изпратени на български граждани от роднини и близки, живеещи в чужбина, през 2016 г.  от тях са от ЕС, а   - от страни извън Европа, отчита Евростат. От България пък са преведени общо   като лични трансфери към чужбина - 3 милиона към ЕС, а 6 към страни извън Европа. В страната ни се получават много повече пари, отколкото се изпращат и балансът е положителен. Евростат уточнява, че  , което е най-често срещано. В статистиката обаче влизат и парите, изпратени от  . Евростат: Безработицата в България е намаляла до 6.1% Европейските граждани са превели 30.3 милиона евро на роднини и приятели извън Европа през 2016 г. Към Евросъюза пък постъпват 9.9 милиона евро под формата на лични трансфери. Най-много пари са изпратени от Франция - почти 10 милиарда както към жители на страни в ЕС, така и на живеещи извън общността, а постъпилите средства са едва 556 милиона. След Франция по отрицателен баланс се нареждат Великобритания, Испания и Италия. Португалия и Полша са най-големите бенефициенти на лични средства, разкриват данните на Евростат.", "date": "2017.11.13", "title": "Българите в чужбина изпратиха 869 млн. евро за година"}
{"url": "http://clubz.bg/60634-bitcoin_se_srina_s_29_sled_otlagane_na_ypgrejd", "text": "Оригиналната криптовалута биткойн се срина през последните дни, като достигна общ спад на стойността 29%, съобщи \"Блумбърг\". С това изчезнаха на практика 38 млрд. долара. Това е тежък психологически удар за валутата, която през последните години имаше серия от резки скокове в стойността и инвеститорския интерес. Причината за спада не е пробив в сигурността - биткойните остават все така сигурни, а отказ от ъпгрейд. А именно увеличаване на размера на блоковете, нещо, което щеше да създаде нова версия на валутата, но част от обществото около нея се отказаха от това в сряда. От тогава насам стойността на валутата пада. Биткойнът мина цената на златото Това щеше да е трета поредна версия на криптовалутата. Биткойн кеш набра популярност именно заради големия размер на блоковете, характеристика, която позволяваше по-лесно и евтино разплащане. Недоволството се вижда и от другата страна - биткойн кеш нарасна с 22% от петък насам. Оригиналният биткойн се базира на технологията SegWit, която се стреми към това да се премахват излишните данни от блок веригата, която всъщност се добива за получаване на всеки отделен биткойн. Биткойн кеш пък поддържа 8 пъти повече данни от оригинала. Според почитателите му това позволява валутата да се ползва по първоначалното си предназначение - за обикновено, но сигурно и непроследимо разплащане. От другата страна пък смятат, че ако биткойнът се подобри в друга посока, той може да стане дигитален актив, който да има безброй други функции.", "date": "2017.11.13", "title": "Bitcoin се срина с 29% след отлагане на ъпгрейд"}
{"url": "http://clubz.bg/60643-iron_maiden_v_bylgariq_prez_lqtoto", "text": "Британската хеви метъл банда Iron Maiden ще забие на 22 юли догодина в рамките на фестивала Hills of Rock в Пловдив, съобщиха организаторите. Останалите групи за събитието ще бъдат обявени скоро. Maiden идва в България за четвърти път, като за последно Брус Дикинсън и компания свириха тук през лятото на 2014 г. в зала \"Арена Армеец\". Шоуто сега ще е на открито - край гребния канал в града под тепетата. Концертът е част от турнето Legacy Of The Beast, вдъхновено от едноименната мобилна игра и комикс на Maiden. Дизайнът на сцената ще бъде зрелищен - типично за английската група. Там ще оживеят няколко различни съединени “свята”, а сетлистът ще включва голяма част от хитовете на групата, както и изненади от по-късните албуми. Обиколката започва от Талин, Естония, на 26 май и ще завърши в O2 Арена в Лондон на 10 август. Пълният списък с датите за европейското турне ще бъде публикуван на ironmaiden.com, а концертите се очаква да продължат и през 2019 г. Последното световно турне на \"Мейдън\" беше през 2016-2017 г. в подкрепа на албума The Book of Souls. Билетите за шоуто в Пловдив са на цени от 70 до 100 лв. в зависимост от това кога ги купувате. Продажбата в \"Тикетпро\" и \"Ивентим\" стартира на 24 ноември. А 2018-а се очертата богата на концерти на рок величия. Освен Iron Maiden спектакли в България ще имат \"Тото\", Роджър Уотърс и най-вероятно \"Годсмак\".", "date": "2017.11.13", "title": "Iron Maiden в България през лятото"}
{"url": "http://clubz.bg/60635-pak_sa_syshtite_i_pak_sa_tuk", "text": "Когато стане дума за публичното слово, обикновено тя е за правата на говорещите и пишещите. Значително по-рядко се говори за правата на гледащите, слушащите и четящите. Имат ли например те правото да не бъдат лъгани? Да не бъдат подвеждани? Да не бъдат накърнявани чувствата им? Да не бъде застрашавана сигурността им? Ако потребителят на храна за тялото има права, които националният и европейският закон защитават, има ли потребителят на храна за ума подобни права и как те трябва да бъдат защитени? Ако напиша, че някоя банка е източвана и интересите на вложителите са в опасност, в България ме заплашва наказателно производство, защото застрашавам стабилността на финансовата система. Ако обаче в социалната мрежа призова да бъдат убивани хората, които не мислят като мене, излиза, че нищо на практика не ме заплашва. Упражнил съм свободата на словото си. (Знам какво пише в Наказателния кодекс. Но и виждам как той се прилага.) Този дебат е болезнен не само у нас. Престъпление ли са карикатурите на Пророка спрямо религиозните чувства на мюсюлманите? Тези спорни рисунки предизвикаха кървави събития във Франция и Дания. Европа е разделена в мнението си за тях. Има ли право ксенофобски лидер в Холандия да поддържа уебсайт, където сънародниците му да се оплакват от полските, българските и румънските работници? Според Хартата на основите права на ЕС - няма. Но тя се прилага на национално ниво и според холандските власти той има тази свобода на словото. Ако някой намира този сайт за противозаконен, да се обърне към холандския съд. Днес Европейската комисия започна обществено допитване какво да прави ЕС с наводнението от фалшиви новини от Изток. Тя всъщност не уточни произхода им, може би защото е излишно. Всички го знаят. Дори местното им производство в държавите членки е по лицензна технология - като двигателите на МиГ-овете и АК-47. Фалшивите новини са част, наистина значителна, но все пак само част от вредното за демокрацията съдържание.  \n\tТо е имитация на демократичните права и свободи и злоупотреба с тях, защото заобикаля другия задължителен стълб на демокрацията - върховенството на закона. Ако някой отвън умишлено зачерква исторически заслуги на България, а друг в нея му приглася, включително с призиви за убийства, крайният резултат отива по-далеч, отколкото предполагаме. Той демонстрира колко лошо нещо е демокрацията, която позволява такива неща. Нищо ново - все същите се опитват да ни плашат с все същото, с което още не могат да се примирят: че съюзът ни вече е европейски, а не съветски. Пак са те и пак са тук. Но за толкова време трябваше да се научим да се пазим България от тях. Демокрацията също се нуждае от защита. Защото крайностите, на които сме свидетели, ако не бъдат пресечени от държавата, могат да намерят спонтанна обществена реакция, която да бъде не по-малко антидемократична.", "date": "2017.11.13", "title": "Пак са същите и пак са тук"}
{"url": "http://clubz.bg/60639-slavi_trifonov_nameri_2000_kachestveni_i_moralni_bylgari", "text": "Над 2000 души са изявили желание да участват в реалната \"промяна на политическото статукво\", обявена преди време от шоумена Слави Трифонов. За това съобщи самият Трифонов на профила си във фейсбук. Слави Трифонов обяви нещо като кастинг за нови политици По думите на Трифонов сред тях има хора, които са завършили Йейл, Харвард, Кеймбридж, както и такива с успешен бизнес навсякъде по света. С всички тези българи ще бъде организирано събеседване. На него като изслушваща страна ще бъдат самият Трифонов и други успели българи. Темите за него ще са няколко - просперитетът на българина и просперитетът на българската нация, образованието – най-важната част за възхода на нацията, съдебната система – основен проблем на държавата. Ето какво написа Трифонов:      ", "date": "2017.11.13", "title": "Слави Трифонов намери 2000 качествени и морални българи"}
{"url": "http://clubz.bg/60646-guns_n%E2%80%99_roses_obqviha_evro_turne_bylgariq_v_nqkoj_drug_jivot", "text": "Guns N’ Roses обявиха европейски дати за турнето си Not in This Lifetime през 2018, включително като хедлайнери на няколко фестивала. Всичко ще започне на 3 юни в Берлин, Германия и ще завърши на 21 юли в Гьотеборг, Швеция, съобщава zrockradio.bg. Сред датите попада и участие в английския фестивал , както и белгйския Graspop Metal Meeting на 21 юни. Дългото прощаване на Ози - пълно с европейски рокфестове За съжаление България не се мярка никъде в турнето: Guns N’ Roses – европейски тур дати 2018: Още по-рано тази година медиите обявиха турнето Not In This Lifetime за най-популярното и печелившо глобално турне на 2017. Феноменът Guns N’ Roses: $ 400 000 000 приходи от турнето Според турмениджъра Dale “Opie” Skjerseth, седемдесет човека пътуват постоянно с групата, но локално екипите стават по над 500 души общо. Турнето включва класическия състав на групата –  Феноменът Guns N’ Roses: $ 400 000 000 приходи от турнето", "date": "2017.11.13", "title": "Guns N’ Roses обявиха евро турне... България - в някой друг живот"}
{"url": "http://clubz.bg/60642-cvetanov_i_ninova_zaedno_gledat_film_na_elena_joncheva_snimki", "text": "Височайша публика събра депутатката от БСП Елена Йончева на представянето на филма си \"Граница\". На премиерата дойдоха вицепремиерът Валери Сименов, председателят на парламентарната група на ГЕРБ Цветан Цветанов. Очаквано събитието бе уважено и от лидера на БСП Корнелия Нинова и по-голямата част от парламентарната група на левицата. 20-минутното видео има кадри от границата около оградата - в случая в района на Малко Търново, снимани през октомври. Във видеото има засечен случай как мигранти прескачат преградното съоръжение със стълба.  Елена Йончева: Ето как бежанците прескачат оградата по границата Показва се и открита на място на наша територия група, която не е ясно как е преминала. В кадъра обаче се чува глас, който казва: Има и интервю на човек, за който се твърди, че е служител на гранична полиция. Той е пожелал анониомност. Лицето му не се вижда, а гласът му е премодулиран. Той казва, че според него бежанският поток не е намалял, а просто е канализиран. Дава примери и за сумите, които се плащат за трафик през границата - по около 300 евро на човек за преминаване през нашата граница и от 7000 до 15 000 долара на човек за каналджиите, за да гарантират целия маршрут на бежанец от Турция до дадена страна в Европа. Според интервюирания трафикантите на хора са изключително добре информирани откъде оградата може да бъде преодоляна, как, кога минават патрулите и т.н. Човекът, пожелал анонимност, твърди, че това се покровителства на най-високо ниво, добросъветсни служители на МВР сигнализирали многократно, но нищо се следвало от това. Мъжът казва, че ако има разследване, той би свидетелствал. Йончева се позовава на доклади на наши институции и на \"Фронтекс\", според които, например, видеонаблюдението на границата на места изобщо не работи след изтичането на гаранционния срок за поддръжка на съоръженията. Защо и кой е допуснал камерите да не работят в продължение на години не става ясно.  Показани са кадри във филма и за \"прерязана\" ограда на места, където тя е единична, а \"вратите\" в нея са затворени с тел, клони, дори с четка за зъби. Според авторката на видеото мигранти. Има и извод, около който също се цитират документи, че не е ясно защо част от съоръжението е двупластово, а друга част - еднопластово. Прави се и сравнение с оградата в Гърция на турската граница, която е струвала по 250 евро на кв. м., а у нас е доста по-скъпа, а за изграждането й имало обществено обсъждане на проекта. След края на прожекцията Елена Йончева обяви, че прави гражданска инициатива, в която всякакви хора да могат да подават сигнали за подобни случаи. Гостът Цветан Цветанов бе поканен от Йончева на сцената. Закономерно залата го освирка. Цветанов заяви, че  българските служби работят, повтори правителствената теза, че мигрантският натиск е минимизиран, благодарение на услията на държавата. По отношение на начина, по който е изграждана оградата, Цветанв обясни, че това е ставало в периода 2013-2014 г. (тогава на власт беше правителството на Пламен Орешарски - б.р.) Представителят на ГЕРБ можел да предостави данни за  Цветанов отчете, че само през 2015 г. върнатият бежански поток наброявал 90 000 души, които са направили опит да преминат границата. Година по-късно числото е 45 000, а тази година - не повече от 7000. \"Това означава, че бежанският поток е намалял. Центровете за бежанци с момента са запълнени на 20%.  Председателят на ГЕРБ обяви, че с пари от ЕК в момента текат обществени поръчки, с които да се решат проблемите с видеотабрюдението (налични от 2014 г. насам според фирма - б.р.)    каза още Цветанов на въпрос дали службите разпорагат с данни за \"покровителство на каналджийството от най-високо ниво\". ГЕРБ ще променят конституцията заради разследването на приватизацията Той поиска от присъстващата Корнелия Нинова да каже на място дали ще подпише искането и да го направи. Двамата се събраха на едно място. Нинова отказа да коментира каквато и да било различна тема освен данните, изнесени във филма. И попита - няколко пъти, кой и кога ще си подаде оставката след видяното и кой ще поеме политическата отговорност. Цветанов на свой ред си повтори неколкократно тезите - за свършеното от ГЕРБ и за инвестициите, които предстоят. Както и че ще се направи проверка от компетентните органи по данните от филма. Вицепремиерът Валери Симеонов, с който Елена Йончева е в конфликт, напусна залата без да каже нищо.   ГЕРБ ще променят конституцията заради разследването на приватизацията", "date": "2017.11.13", "title": "Цветанов и Нинова \"заедно\" гледат филм на Елена Йончева (СНИМКИ)"}
{"url": "http://clubz.bg/60626-elena_joncheva_predstavq_granicata_dnes", "text": "Депутатката от БСП Елена Йончева представя днес филма си \"Границата\". За подгряване на публиката Йончева е пуснала във фейсбук и едноминутен трейлър на видеото, което иначе е с продължителност от 20 минути.      Неотдавна управляващите решиха да включат оградата на границата с Турция в списъка със стратегически обекти за националната сигурност. Това на практика значи забрана за снимане и изнасяне на данни за съоръжението, заяви тогава опозицията.  Закон \"анти-Елена Йончева\": Който снимал оградата - снимал!", "date": "2017.11.13", "title": "Елена Йончева представя \"Границата\" днес "}
{"url": "http://clubz.bg/60641-shefyt_na_parlamenta_v_rumyniq_se_oplakva_na_glavchev_ot_borbata_s_korupciqta", "text": "Шефът на Сената на румънския парламент Калин Таричану сподели пред шефа на българския парламент Димитър Главчев опита, който северната ни съседка има в борбата с корупцията. Българска делегация, водена от Главчев, е на двудневно посещение в Румъния. Главчев продължава с балканските обиколки Според Таричану Националната дирекция за борба с корупцията в Румъния е създадена с идеята да се преследва корупцията на високо държавно ниво, но в момента, за да се покаже, че това звено работи, се организират много наказателни акции и е започнало преследване на определени политически лидери. Според него първоначалната идея е била много добра, но не е било взето под внимание, че власт, която излиза извън контрол, сама се превръща в корупционен орган. Главчев информира Таричану, че предстои парламентът да гласува на второ четене антикорупционния закон и румънският опит за нас е изключително полезен.  На срещата беше подкрепена и идеята за съвместно заседание на правните комисии на двата парламента, на което да бъдат обсъдени тези и други проблеми. България и Румъния подкрепят всички проекти, които са дискутирани на правителствено и парламентарно ниво, стана ясно по време на срещата. Сред тях са мост над река Дунав между Силистра и Кълъраш, нов мост Русе – Гюргево, хидровъзел на река Дунав Никопол - Турну Мъгуреле, междусистемната газова връзка България - Румъния, от която остава да бъде изградена компресорна станция. Таричану изтъкна, че е  много важно е да се създадат коридори, които да свързват Балтийско и Егейско море. България и Румъния са изпълнили критериите за влизане в Шенген, посочи председателят на Народното събрание Димитър Главчев и допълни, че сътрудничеството по тази тема между двете страни трябва да бъде запазено и разширено до приемането ни в това пространство. На разговора беше отбелязано развитието на отношенията между България и Румъния в рамките на Черноморското сътрудничество и увеличаването на туристическия обмен. Заявена беше обща подкрепа за европейската перспектива на страните от Западните Балкани. Главчев запозна румънския си колега с приоритетите на предстоящото българско председателство на Съвета на ЕС и отбеляза, че страната ни отдава голямо значение на диалога с Румъния по широк кръг въпроси от стратегическия дневен ред на ЕС. Главчев подари на румънския си колега плакат на художника Камен Попов, изобразяващ две лястовици, символизиращи приемането на България и Румъния в ЕС през 2007 г. Главчев и водената от него парламентарна делегация се срещнаха със заместник-председателя на Камарата на депутатите на румънския парламент Флорин Йордаке. Днес българските депутати ще разговарят със заместник министър-председателя Йон-Марчел Чолаку и с Виктор Негреску, делегиран министър по европейските въпроси. В програмата на официалното посещение на председателя на парламента в Букурещ се предвижда още среща с министъра на външните работи Теодор Мелешкану. Председателят на парламента и народните представители ще положат цветя пред паметниците на Васил Левски и Христо Ботев в парка \"Херастръу\". По-късно те ще разговарят и с представители на българската общност в Букурещ. В състава на делегацията са председателят на Групата за приятелство България – Румъния Владимир Тошев и членовете на групата Филип Попов, Искрен Веселинов, Бюрхан Абазов и Кръстина Таскова.  ", "date": "2017.11.13", "title": "Шефът на парламента в Румъния се оплаква на Главчев от борбата с корупцията"}
{"url": "http://clubz.bg/60640-prokuroryt_razsledval_nikolaj_petrov_mnogo_p%C3%B2_za_razsledvane_ot_nego", "text": "Днешната пресконференция на Военно-апелативна прокуратура за решението им, че в случая с ген. Николай Петров няма данни за извършено престъпление, се оказа много по-безинтересна от... прокурора, който го е разследвал като първа инстанция. Военна прокуратура: Правилно ген. Николай Петров не е разследван Както Клуб Z писа по-рано днес, зам.апелативният военен прокурор Данчо Данов се произнесе по същия начин, както и първата проверка: с   от ген. Петров или други длъжностни лица. Бившият вече здравен министър подаде оставка от поста след изнесени в медиите данни за два търга, спечелени от фирма на фактическия му зет. Всичко това залегнало в одит на МО, но Военна прокуратура отказала да образува досъдебно производство. Здравният министър дал поръчки за 1,6 млн. лева на зет си Първият половин час днес мина едва ли не във венцехваления, установени от ръководството на ВоАП към ген. Петров:  . И тогава дошъл този одит, който според прокурор полковник Данов \"по необясними причини констатирал, че има нарушения\". Данев използва изрази като \"украсено\" по повод доклада на одитното звено на МО. И всичко при спечелените търгове от Гражданско дружество \"Ортопедие инвест\" - с водещ партньор мъжа, от когото дъщерята на ген. Петров има дете - било чисто. Или всъщност: не точно, но с данни за едно малко административно наказани - от 100 лв. до 2000 лв., но те са пратени на АДФИ, защото тя е компетентният орган. Не така обаче стои въпросът с военния прокурор майор  , който постановил първия отказ да образува досъдебно произведствао. Цялата изработена от него проверка била 2 тома - от които единият е същинският одит, на базата на който прокуратурата трябва да се произнесе дали да образува или не същинското разследване. Сега вече проверката е 18 тома и още ще расте, обърна внимание полк. Данов. Интересно е, че военният прокурор Кръстев написал като свои мотиви, за да го прекрати,... единствено отговорите на ген. Николай Петров, които му били зададени при предварителната проверка от одита на МО. Той не извършил следствени действия и дори в постановлението му били объркани обособените позиции, за които кандидатства сдружението на \"зетя\" и в крайна сметка ги печели. Що се касае до прокурор Кръстев, през 2011 г. той бил предлаган за наказание, но минал с \"обръщане на внимание\". Което... не е точно като дисциплинарно наказание, което да ти остане в характеристиката. През 2013 г. му било наложено същото наказатие със същия мотив - неспазване на сроковете. Третото вече е през 2015 г., но както отбеляза днес шефът на Военноапелативната прокуратура  то е \"порицание\" и вече не съществува поради давност  Т.е. - сега той би бил разследван като \"чист\". Многото проверки на Кръстев изобилстват с констатации за \"пренебрежение към граматическите правила\" в изписаните актове, необоснованост, използване на несвързани понятия в едно изречение. Освен това не извършил разследвания по 2 съдебни производства, след като е бил длъжен... Освен това неоснователно и незаконосъобразно е образувал 7 досъдебни производства, изреди специално полк. Стоев, който взе думата по адрес на подчинения си. Неясно за какво е удължил сроковете за две досъдебни производства, без да даде мотиви. За капак разпоредил 2 проверки срещу лица, които изобщо не са подсъдни на военните съдилища! Не посетил 3 местопроизшествия. Възлагал на некомпетентен орган да извърши неотложни действия по разследване. Незаконосъборазно е сключвал споразумения с неоторизирано за това лице. Проверка из архивите говори, че главният прокурор Сотир Цацаров отдавна - по-точно от самото начало на мандата си през 2015 г., меко казано, не е почитател на Кръстев. Тогава военният прокурор е  . Майор Величка Влашева от Военния съд в Пловдив решава, че обвинителят е извършил документно престъпление. По късно апелативната инстанция отменя дори и него. През пролетта на 2015 г. Кръстев е обвинен, че съзнателно се е ползвал от документ с невярно съдържание - карта за медицински преглед, при участието му в конкурс за частен съдебен изпълнител (ЧСИ). Тогава от прокуратурата съобщават, че на 8 септември 2014 г. е постъпил в Клиниката по ендокринология във ВМА, където му е било открито заболяване   и е изготвена епикриза, като му е издадено експертно решение за На 5 декември 2014 г. обаче военният прокурор подал документи за участие в конкурса за ЧСИ, сред които била и карта за медицински преглед, в която е вписано, че е клинично здрав. Според обвинението това е невярното обстоятелство, тъй като заболяването на Кръстев е установено с епикриза от Клиниката по ендокринология при ВМА и с решение на лекарска консултативна комисия. По искане на главния прокурор тогава ВСС отстрани Кръстев от длъжност до приключване на наказателното производство срещу него. Така и не стана ясно, защо военният прокурор би искал да се представя за здрав, тъй като заболяването му не е пречка за участие в конкурса за ЧСИ, в който той така или иначе не се класира. Какот казахме, след отмяна на присъдата, той така и си остава само с онова \"порицание\" от предишния ВСС - вече  поради едногодишния давностен срок. Здравният министър дал поръчки за 1,6 млн. лева на зет си", "date": "2017.11.13", "title": "Прокурорът, разследвал Николай Петров - много пò за разследване от него"}
{"url": "http://clubz.bg/60647-koj_pecheli_ot_nezakonni_vec_ove", "text": "Малките ВЕЦ-ове у нас носят голяма печалба на собствениците си. Дотук няма нищо лошо, ако обаче не бяха незаконни и ако голяма част от тях не бяха свързани с неслучайни хора. Това показа разследване на Нова телевизия. Близо 140 ВЕЦ-а са построени в земя, публична-държавна собственост без учредено право на строеж. Прецедент има само с три, за които такова е учредено. Построени са въз основа само на разрешително за ползване на воден обект, издадено от съответната басейнова дирекция, показва репортажът. Бумът на разрешителните е по времето на тройната коалиция, а на строителството - в първия мандат на Бойко Борисов. По правило цените на ВЕИ са високи, а държавата е задължена да купува енергията от тях. Валентин Йовев, зам.-министър на МРРБ определи казуса като \"очевиден пропуск\" на държавата. Без документ за собственост, не би трябвало един обект да бъде изобщо въведен в експлоатация. Парадоксалното е, че след като ВЕЦ-овете са строени в държавна собственост, а фирмите нямат натурални актове за тях, то те трябва да са собственост на държавата.  Другият голям проблем, който тези съоражения пораждат е, че вследствие на злоумишлената им експлоатация реките пресъхват, а животът в тях изчезва, най-често заради запушване на рибните проходи с цел всичката вода да остава в съоражението. Иначе по закон собствениците трябва да поддържат естественото течение на реките. Не са случайни и повечето от тези собственици, които продават на държавата скъпата зелена енергия. В голямата си част са политици и техни близки. Например собственик на един от тези ВЕЦ-ове е фирма \"Кит 2226\", свързана с бившия депутат, сега евродепут от БСП Петър Курумбашев. Година след като съоражението е пуснато в експлоатация, Курумбашев става член на парламентарната комисия по околна среда и води, отбелязват от Нова.    Симеон Василев, вече покойник, активист на ГЕРБ, пък е бил собственик на ВЕЦ Црънча. Росен Маринов, неговият съдружник, продължава дейността и не вижда нищо нередно при строежа на съоражението. Във ВЕЦ-а работят синовете на местни кметове. ВЕЦ Гьоврен пък е собственост на Карамфил Каров от ръководството на ДПС.  Разрешителното за експлоатация на ВЕЦ Флеш е издадено на фирма, в която съдружие от началотона годината е имал синът на Георги Първанов - Владимир Първанов и фирма на сестрата на зам.-председателя на БСП Кирил Добрев - Мариана Добрева, която беше и съветник на Първанов на \"Дондуков\" 2. Наскоро пък 20-годишният син на Кирил Добрев - Николай и Еленко Божков, бивш член на енергийния регулатор КЕВР, са продали дяловете си във ВЕЦ Мега 1 на Васил Костов, племенник на бившия ляв депутат Тома Томов.  ВЕЦ Станкова река пък е свързан с Цветелина Бориславова, бившата половинка на премиера Борисов. Кметът на Разлог от ГЕРБ - Красимир Герчев е имал участие във ВЕЦ Златарица.  Според Любомир Костадинов от \"Балканка\" в резултат от дейността на тези незаконни съоражения от реките остават само гьолове, а България рискува да си навлече санкции от Европейската комисия. ", "date": "2017.11.13", "title": "Кой печели от незаконни ВЕЦ-ове"}
{"url": "http://clubz.bg/60625-svetovnite_vyglerodni_emisii_se_povishavat_s_2", "text": "Емисиите на въглероден диоксид през тази година са с 2% по-високи в сравнение с 2016 г., твърди  , представен на климатичната конференция в Бон. За пръв път от три години е отбелязан ръст на отделения парников газ. Задържането на покачването на средната температура в световен мащаб под 2 грауса по Целзий над нивата от прединдустриалния период е сред целите на Парижкото споразумение за климата. През юни американският президент Доналд Тръмп оттегли САЩ от договора. Официално: Тръмп оттегля САЩ от Парижкото споразумение за климата Стойността на емисиите през 2017 г. е рекордно висока. По-голяма част от тях са произвеждани от индустрията и автомобилите (около 37 милиарда тона), твърди докладът. 28% от световните въглеродни емисии за 2017 г. са произведени от Китай, твърди още докладът. До края на годината отделеният от китайската индустрия и домакинствата въглероден диоксид ще е достигнал стойнст с 3.5% по-висока от миналата година. Емисиите на Индия пък ще се увеличат с 2%. Двете страни са сред най-големите замърсители на атмосферата. Емисиите им на въглероден диоксид се увеличават пропорционално на икономическия им растеж. За разлика от тях развитите страни в Европа, както и САЩ намаляват отделения въглероден диоскид. Европейските държави отбелязват спад в емисиите с 0.2% в сравнение с 2016 г., а САЩ - с 0.4%. Какви са тези въглеродни емисии и какво става с тях? От 6 до 17 ноември в германския град Бон се провежда 23-тата поредна годишна среща на министрите на околната среда на всички държави в ООН. Сред основните теми на срещата е напредъкът в прилагането на приетото през 2015 г. Парижко споразумение. Очаква се да бъде изготвен наръчник за ограничаване на въглеродните емисии. Тема на разговорите ще бъде и т.нар. Зелен фонд за климата, чиято цел е да финансира развиващите се държави в отговора им към климатичните промени.  Какви са тези въглеродни емисии и какво става с тях?", "date": "2017.11.13", "title": "Световните въглеродни емисии се повишават с 2%"}
{"url": "http://clubz.bg/60628-zashto_vzemat_veganite_tolkova_naseriozno", "text": "Преди няколко дни срещнах един стар приятел, който изглеждаше доста унил. Разказа ми, че на курс по йога се запознал с една невероятна жена. Романтиката обаче угаснала твърде бързо - още на първата им среща в ресторант. Дамата, която била веганка, не проявила и грам разбиране за това, че кавалерът ѝ си избрал ястие с месо. Тя станала и напуснала ресторанта, наричайки го на всеослушание “Убиец!\". Защо някои вегани са толкова агресивни? Зададох този въпрос на учителката по йога Ни Чин. “Те смятат, че месоядците са омърсени и жестоки“, отговори ми тя. Но май не само месоядците. Преди време по радио \"Дойчландфунк\" защитникът на правата на животните Ахим Щьосер бе казал, че вегетарианците са същите убийци както всички, които не са вегани. Той, разбира се, не другарувал нито с вегетарианци, нито с месоядци. Така както и не другарувал и с расисти. Ах, как бих искала да му кажа: „Успокой се малко! Любовта към животните в никакъв случай не оправдава омразата към хората.“ Хора като Ахим Щьосер се ядосват неистово, защото в техните очи другите са морално изостанали. Посредством провокативни изказвания те се опитват да разбудят духовните неандерталци. Това ми напомня за германските Зелени. И те често са загрижени за моралното ниво на германците. Преди изборите за Бундестаг през 2013 г. Зелените заговориха за Veggie Day и настояваха веднъж седмично всяка обществена кухня да готви без месо. На изборите обаче те набързо бяха наказани от месоядците. Тогава това ми се стори нечестно. Все пак Зелените имат най-добри намерения. А и един ден седмично без месо в чинията е напълно приемливо. У Дзътиен, първата и единствена императрица на Китай, е била много по-крайна: през седми век по времето на династията Тан тя превърнала всеки ден от седмицата във вегетариански, защото  била будистка. И тъй като, както се твърди, китайците не понасяли мляко, всички били принудени да станат вегани. В резултат на това обаче депресията се превърнала в национална болест. \"Без животински продукти човешкият организъм изпитва недостиг на витамин B12, а това води до много болести – като загуба на паметта или депресия“, обяснява инструкторката по фитнес и йога Ни Чин и добавя, че и много вегани в Германия страдат от подобни оплаквания. Достатъчно тревожно е, че зрели хора злоупотребяват със здравето си. Още по-недопустимо е обаче, че те обричат и децата си на веганизъм. Мои приятели ми разказаха за една жена, която заминала за Индия със сина си, за да се отдаде заедно с него на суровоядство. При него се консумират само сурови плодове, зеленчуци и ядки, както и храни, които не са били загрявани над 45 градуса. Следващата още по-строга степен на хранене следват  т.нар. фрутарианци – т.е. плодоядци. Те се хранят само с плодове, които не са били откъснати от храст или дърво, а сами са паднали на земята. От гледна точка на плодоядците обикновените вегани са мекушави хора със съмнително схващане за морал. С други думи: моралната летва е вдигната много, много високо. Най-долу са безнадеждните случаи като мен, които всяка година обикалят Коледния базар с една крайна цел: щандът за наденички и пържени картофи. Една степен по-високо са т.нар. флекситарианци (от англ. flexible + vegetarian), които ядат месо само от време на време, после идва ред на лакто-ово вегетарианците, които не ядат месо, но консумират яйца и млечни продукти. А има и само ово-, или пък само лактовегетарианци. Онези, които са се отказали от консумацията на месо поради етични съображения, са по-нагоре в моралната стълбица от онези, които са го сторили в името на здравето си. Същото важи и за веганите. А плодоядците, които искат да спасят света с начина си на хранене, са си извоювали най-горното място. И колкото по-горе е стигнал човек по тази морална стълбица, толкова по-нетолерантно и високомерно гледа той на останалите по-долу. Ни Чин не е нито веганка, нито вегетарианка. А сред инструкторите по йога това е голямо изключение. Дипломираната биоложка се застъпва за умерен начин на хранене без крайности в едната или другата посока. В едно тя е дори единодушна с плодоядците, които обвиняват веганите в двоен морал. “Веганите ни смятат за убийци на животните. Те обаче не разбират, че и растенията са живи същества и имат чувства“, казва Ни Чин. Освен това и поведението им било противоречиво. “Те говорят за близост с природата, но в същото време ѝ отнемат повече растения, отколкото месоядците, за да покрият енергийните си нужди. Истинската загриженост за околната среда изглежда по друг начин.“ Аз например изпитвам и съмнения, че веганството е по-здравословно. На въпроса ми с какво се заместват млякото и яйцата във веганските бисквити, една сладкарка ми отговори: “С много повече захар, разбира се!\" Фетишизмът на веганите освен това надува цените и помага за комерсиализирането на хранителните продукти. Моята красива сънародничка Ни Чин смята, че както всяка нова мода така и веганството някой ден ще залезе. През последните три години броят на веганите в Германия стагнира около ниво от 840 000 души. Впрочем, служителите в империята на У Дзътиен с времето все повече смекчавали нейната забрана за консумация на месо с различни изключения и трикове. И германските Зелени изоставиха инициативата си за въвеждане на Veggie Day, след като се провалиха грандиозно на изборите през 2013 г. Те си откриха нови сфери, в които да морализаторстват.", "date": "2017.11.13", "title": "Защо вземат веганите толкова насериозно?"}
{"url": "http://clubz.bg/60645-bogatashi_v_sasht_molqt_da_im_uvelichat_danycite", "text": "Над 400 американски милионери и милиардери поискаха от конгресмените републиканци да не намаляват данъците им, съобщи в. \"Вашингтон пост\". Богаташите отправят призива си в писмо до Конгреса. Сред тях има лекари, адвокати, предприемачи и изпълнителни директори на компании. Те пишат, че Републиканската партия прави голяма грешка, като намалява данъците на най-богатите семейства в момент, в който дългът на САЩ е висок, а неравенството се връща към най-лошите си времена от 20-те г. на ХХ век. Писмото зове Конгреса да не приема нито един данъчен закон, който \"увеличава още повече неравенството\" и заради който държаният дълг ще нарасне още повече. Авторите съветват представителите вместо да намаляват данъците на богатите да ги увеличат. Тръмп обяви историческо намаляване на данъците Тази седмица стана ясно, че ако намаляването бъде прието, към държавния дълг ще бъдат добавени още 1,5 трилиона долари, с които да се изплати орязването на налозите за бизнеса и бизнесмените. Писмото е съставено от Responsible Wealth (\"Отговорно богатство\") - група, бореща се за прогресивни каузи. Сред подписалите са финансистът Джордж Сорос, филантропът Стивън Рокфелер, модната дизайнерка Айлийн Фишер, Бен Коен и Джери Грийнфийлд - основателите на сладоледите \"Бен и Джери\", и други. Почти всички подписали са сред 5-те процента най-богати американци - такива със сметки от 1,5 милиона или печелещи по 250 000 или повече годишно. Орязването на данъците за бизнеса и бизнесмените е в центъра на МАГАномиката - плана на президента Тръмп да стимулира растежа и откриването на работни места в страната. Камарата на представителите и Сенатът имат готови планове за данъците, които се надяват да приемат и да отидат при президента за подпис около Коледа. Конгресът прие намаляване на данъците в САЩ Макар законопроектите на двете камари да имат съществени разлики, и двата намаляват данъците за много милионери и милиардери. Проектът на Сената дори намалява най-високата ставка за съпрузи, печелещи над 1 милион долара (и индивидуални лица, печелеши над 500 000 долара) от 39,6 на сто на 38,5 процента. Белият дом и конгресмени републиканци изтъкват, че всичко в проектозакона е насочено към наливането на повече инвестиции в американската икономика. Те твърдят, че парите, които корпорациите и богатите спестяват от данъци, вероятно ще бъдат използвани за стартиране на нови компании или изграждането на нови заводи. Подписалите писмото обаче не са съгласни. Те изтъкват, че корпорациите вече трупат рекордни печалби и че богатите нямат нужда от повече пари. Те биха предпочели да видят как правителството използва фондовете за инвестиции в образованието, изследванията и пътищата, които са от полза за всички, и да гарантират, че програми като \"Медикейд\" не са орязани. Писмото критикува най-вече Конгреса заради опитите му да отмени данъка върху наследствените имоти, които се плащат само върху придобивки, по-скъпи от 5,49 милиона долара (11 милиона долара за съпружески двойки). Законопроектът на Камарата на представителите ще премахне този данък изцяло. Според плана на Сената прагът ще бъде удвоен и хората ще могат да не плащат, ако наследяват  имоти на стойност до 11 милиона долара (22 милиона долара за съпрузи). В момента само 5000 семейства годишно плащат данък имот. Ако бъде приет планът на Сената, броят им ще намалее до едва 1800. Ключовите играчи в гласуването на законопроектите ще бъдат конгресмените републиканци от Калифорния, Ню Йорк и Ню Джърси, отбелязва \"Вашингтон пост\". Техните гласове са от т.нар. колебаещи се. Конгресът прие намаляване на данъците в САЩ", "date": "2017.11.13", "title": "Богаташи в САЩ молят да им увеличат данъците"}
{"url": "http://clubz.bg/60650-nacionalite_biha_uchastnik_na_svetovnoto_v_rusiq", "text": "Националният отбор по футбол би с 1:0 Саудитска арабия в приятелски мач, игран на стадиона на \"Беленензес\" в Лисабон. Победният гол заби Ивелин Попов с глава в 81-ата минута след пас на Георги Миланов. Саудитците ще играят на световното в Русия догодина. А БФС ще спечели добра сума от арабите за контролата. Нашите съперници поеха всички разходи на \"лъвовете\", а също така платиха наема за арената в португалската столица. Спас Делев пропусна да открие резултата в 23-тата минута. Малко преди почивката Николай Бодуров върна лошо с глава топката към вратаря Пламен Илиев и Мухамах Абу Радиах стигна до топката, като прехвърли стража ни.  Михаил Александров обаче успя да изчисти топката от самата голлиния. Това бе най-чистата ситуация и пред двете врати през първите 45 минути. Арабите почнаха по-добре и след почивката, когато отново застрашиха Илиев, при това на два пъти. Той се намеси блестящо. Последваха равностойни минути. В края на срещата \"трикольорите\" застрашиха вратата на съперника и логично успяха да вкарат. Първо Попов пропусна сам срещу стража, при удара му кълбото рикошира в крака на Али и излезе в ъглов удар. При корнера Андрей Гълъбинов стреля от отлична позиция с глава, но вратарят пак се намеси. Секунди по-късно Попов успя да порази мрежата с глава.  Тимът на Саудитска арабия доигра срещата с човек по-малко заради червен картон за брутално нарушение на Аларби Мансур срещу Георги Миланов в 83-тата. Секунди преди последния съдийски сигнал футболист на нашия противник не успя да уцели топката на метри от голлинията при центриране отляво. В крайна сметка 1:0 за България в последния мач на селекцията ни за годината. До средата на следващата можем да се надяваме само на контроли, а после Петър Хубчев и компания ще гледат световното по телевизията. От есента на 2018 г. започват квалификациите за паневропейското през 2020-а. Също така и мачовете от новия турнир Лига на нациите, който хем ще замени приятелските срещи, хем има състезателен характер. Преди броени дни Хубчев обяви, че е подписал нов 2-годишен договор с БФС и ще опита да класира тима на еврофиналите, които ще се играят на стадиони из Стария континент, а не в една или две държави. Пламен Илиев, Михаил Александров, Николай Бодуров, Васил Божиков, Антон Недялков, Симеон Славчев (63-Георги Миланов), Георги Костадинов, Тодор Неделев (65-Андрей Гълъбинов), Мартин Райнов, Ивелин Попов-капитан (89-Иван Минчев), Спас Делев (78-Александър Тонев). ", "date": "2017.11.13", "title": "Националите биха участник на световното в Русия"}
{"url": "http://clubz.bg/60648-novinata_ot_london_e_dobra_grigor_prechupi_koraviq_tijm_v_drama_snimki", "text": "Дебютантът Григор Димитров започна с драматична победа на финалите на ATP в Лондон - 6:3, 5:7, 7:5 срещу австриеца Доминик Тийм. Двубоят в зала \"О2 арена\" е илюстрация на едно изявление на първата ни ракета наскоро: че през изминаващия сезон се е научил да печели и мачове, в които не показва най-добрия си тенис. Важното е, че в ключови моменти той демонстрира здрава психика, измъкваше се бързо от сривовете в играта си. Не е маловажно, че Тийм водеше с 2:1 в мачовете между двамата дотук. Днес хасковлията редуваше страхотни изпълнения с непредизвикани грешки.  Първият сет вървеше равностойно до 3:2, когато сервиращият първи Димитров осъществи пробив, след като поведе с 40:15. Последва затвърждаване за 5:2, преди Тийм да вземе глътка въздух. Григор направи това, което се очакваше - затвори първия сет след 6:3. Във втората част австриецът чувствително стабилизира играта си. Най-вече първия си сервис, което му позволи лесно да печели подаванията си. При 5:5 Доминик за първи път в частта прояви колебание, но Григор не успя да се възползва от единствения брейк-пойнт. Така Тийм поведе с 6:5, а в следващия гейм Гришо изпадна в необяснима дупка и загуби на нула. Което означаваше 1:1 в сетовете. Тенденцията продължи в първия гейм на решителния трети сет, в който Доминик Тийм отново сервираше първи и отново спечели на нула - в два поредни гейма най-добрият ни тенисист не записа и една точка. Все пак той \"се събра\" при своето подаване и изравни. Малко след това настъпи първият ключов момент във възловата част. При 3:3 и 15:40 в сервис-гейма на Тийм българинът, подкрепян от много българи в залата, стигна до пробив - 4:3. Последва 5:3 и победата бе близо. Тийм успя да вземе следващото подаване и \"върна топката\" на Григор, който само трябваше да измъкне сервис-гейма си. Ала това не стана! Австриецът проби и изравни резултата - 5:5. Дойде ред на нов ключов момент и от психологическа гледна точка - Димитров не трепна и направи рибрейк на нула, за което помогнаха и две двойни грешки на Тийм! Победата обаче пак не дойде лесно. След два мачбола, отразени от Доминик, Григор все пак успя да подчини своя съперник, след като той извади топката в аут. Сладък триумф след два часа и два минути игра. Другият двубой от групата е от 22:00 часа и противопоставя Рафаел Надал и Давид Гофен. В неделя в другата четворка Роджър Федерер спечели с 2:0 сета срещу Джак Сок (САЩ), а Александър Зверев (Германия) измъкна 2:1 от Марин Чилич (Хърватия). Следващият мач на Димитров е в сряда от 22:00 часа - срещу победителя от срещата Надал - Гофен.", "date": "2017.11.13", "title": "Новината от Лондон е добра: Григор пречупи коравия Тийм в драма (СНИМКИ)"}
