{"url": "http://clubz.bg/58893-putin_otiva_v_turciq_za_pylno_sdobrqvane_s_erdogan", "text": "Руският президент Владимир Путин пристига днес в Турция, за да обсъди широк кръг от важни въпроси с колегата си Реджеп Ердоган, пише в. \"Хюриет\". Двамата ще говорят за Процеса от Астана за прекратяване на огъня в Сирия, за референдума за независимост в Кюрдистан и за закупуването на руски ракети С-400 от страна на Анкара. Пътуването има \"крайно прагматични\" цели, каза вчера говорителят на Кремъл Дмитрий Песков, цитиран от ТАСС. Ердоган купува ракети, среща се с Путин Очаква се посещението да заздрави още повече бързо развиващите се двустранни отношения. Те бяха обтегнати, след като турски бойни самолети свалиха руски бомбардировач край границата със Сирия през ноември 2015 г. Последва сдобряване, но връзките между Анкара и Москва все още не са изцяло възстановени. Ердоган и Путин вероятно ще обсъдят въпроса за зоните за деескалация в сирийската северозападна провинция Идлиб. Тя е контролирана от бунтовниците и роля на наблюдатели там ще поемат гарантите на споразумението за прекратяване на огъня - Турция, Иран и Русия. През този месец трите страни се разбраха да разположат стотици наблюдатели в района около Идлиб, за да следят опитите за деескалация. Очаква се при посещението на Путин Турция да изрази тревога от последните руски въздушни удари по бунтовническата крепост, при които според външния министър Мевлют Чавушоглу са убити няколко цивилни и лидер на умерената опозиция. Съвсем наскоро Турция и Русия сключиха сделка за покупка на руски системи за противоракетна защита С-400. Това предизвика тревога сред съюзниците на Анкара в НАТО. Според тях системите за ПВО на Москва са несъвместими с тази на пакта. Ще бъдат обсъдени също икономическите връзки между двете страни и продължаващите разногласия около желанието на Турция да поднови износа на домати за Русия.", "date": "2017.09.28", "title": "Путин отива в Турция за пълно сдобряване с Ердоган"}
{"url": "http://clubz.bg/58919-franciq_idva_sys_strahovit_tim_za_macha_s_bylgariq", "text": "Ред звезди личат в националния отбор на Франция за мача с България на 7 октомври на ст. \"Васил Левски\". Днес селекционерът Дидие Дешан обяви списък с 24-има играчи за двубоя с \"лъвовете\" и три дни по-късно за домакинството на Беларус. Това са последните две срещи от световните квалификации за Мондиал 2018. \"Петлите\" водят битка с шведите за първото място, докато шансовете на нашите и на холандците за класиране са изцяло теоретични. В тима на Дешан заради контузии липсват Пол Погба (\"Манчестър Юнайтед\"), Усман Дембеле (\"Барселона\") и Курт Зума (\"Стоук Сити\"). Освен това той е решил да не вика Антони Марсиал от \"Манчестър Юнайтед\", въпреки отличната форма на нападателя. За сметка на това в отбора на Франция се завръщат Рафаел Варан (\"Реал\" Мадрид), Муса Сисоко (\"Тотнъм\") и Дмитри Пайе (\"Олимпик\" Марсилия). Редом с техните имена личат тези на Н'Голо Канте (\"Челси\"), Блес Матюиди (\"Ювентус\"), Оливие Жиру (\"Арсенал\"), Антоан Гризман (\"Атлетико\" Мадрид), Килиан Мбапе (\"Пари Сен Жермен\") и т.н. и т.н.  ", "date": "2017.09.28", "title": "Франция идва със страховит тим за мача с България"}
{"url": "http://clubz.bg/58905-borisov_govori_s_edi_rama_za_malcinstvoto_v_albaniq", "text": "\"Българската държава настоява да бъдат гарантирани правата на българското малцинство в Албания в съответствие с международните правни норми\", заяви министър-председателят Бойко Борисов в телефонен разговор с албанския премиер Еди Рама, съобщи официалният сайт на премиера днес. Поводът за разговора е подготвян от албанското правителство проектозакон за защита на малцинствата в страната. Борисов посочи, че очаква той да съдържа текстове, които да защитават правата на българското малцинство. По-рано през деня депутатите от \"Воля\" излязоха с декларация по темата в Народното събрание. Според нея имало информации, че хората с български корени в Албания не са споменати като малцинство, а това застрашава правата им. Ставало дума за над 50 000 граждани. Сутринта по Нова тв за казуса говори и бившия дипломат, прясно отказал се от подкрепата си за президента Румен Радев - Боян Чуков. Премиерът Бойко Борисов е получил уверение от своя албански колега, че проектозаконът все още е в процес на изготвяне, пише в сайта на Борисов. Еди Рама е поел ангажимент, че Албания няма да наруши интересите на българското малцинство. Според съобщението от името на Борисов Рама е подчертал, че комуникацията по законопроекта с България ще продължи, така че интересите на българите в Албания да бъдат защитени. Посланикът на Украйна: Законът за езика не влияе на българското малцинство", "date": "2017.09.28", "title": "Борисов говори с Еди Рама за малцинството в Албания"}
{"url": "http://clubz.bg/58902-jivotyt_na_zemqta_se_e_zarodil_predi_395_mlrd_godini", "text": "Елементарни форми на живот са съществували на Земята още преди 3.95 милиарда години, съвсем скоро след образуването на планената, смятат учени. Екипът от Университета в Токио представи откритието си - в Лабрадор, Канада, е открит графит, който има биологичен произход и е датиран отпреди 3.95 милиарда, съобщава научното издание Science. Учените от екипа, ръководен от Комия, изследвали съдържанието на въглеродни изотопи в находището на графит. Заключението - произходът му е биологичен, т.е. е резултат от разлагането на голямо количество живи организми. Ако датирането е точно, това би означавало, че съвсем скоро след формирането на планета ни преди 4.5 милиарда години на нея се е зародил живот. Откритията на останки от древни форми на живот са рядкост, защото често са на голма дълбочина или са силно увредени от геологичните процеси и е трудно да се установи дали са резултат от такива процеси или са с биологичен произход. Освен да установи кога се е зародил животът на Земята, изследването на учените от университета в Токио може да хвърли повече светлина върху възможността на Марс или на някои спътници в Слънчевата система с подобни условия да са съществували или все още да съществуват форми на живот.", "date": "2017.09.28", "title": "Животът на Земята се е зародил преди 3.95 млрд. години"}
{"url": "http://clubz.bg/58901-da_se_ojenish_za_sebe_si", "text": "Нова мода - да се жените за самия себе си - става все по-популярна. Италианка се омъжи за себе си на пищна сватбена церемония - с бяла дреха, отромна сватбена торта на три етажа, шаферки и 70 гости. \"Твърдо съм убедена, че всеки от нас трябва да обича на първо място себе си\", обяснява Лаура Меси, 40-годишна фитнес треньорка и булка, цитирана от Би Би Си. Церемонията, разбира се, няма законова тежест. Лаура Меси не е единичен случай. А част от нарастваща тенденция за сватба със самия себе си - т.нар. сологамия - по света. Поддръжниците на подобни церемонии обясняват, че те са израз на любовта към самия себе си, на способността да се приемаш и харесваш. Лаура обяснява, че идеята да се бракува за самата себе си ѝ дошла преди две години, когато 12-годишната ѝ връзка приключила. \"Казах на приятелите и семейството си, че ако не открия сродната си душа до 40-ия си рожден ден, ще се омъжа за самата себе си\", обяснява тя пред в. \"Република\". \"Ако един ден открия мъж, с когото мога да планирам бъдещето си, ще бъда щастлива, но моето щастие не зависи от него\", казва младоженката. Лаура Меси е първата италианска жена, която прави такава солова церемония. През май сватба вдигна и италиански мъж - Нело Ругиеро - той каза \"да\" на самия себе си на церемония в Наполи. В Япония туристическа агенция започна да предлага брачни церемонии на самотни жени още през 2014 г. Данни за хора, които се женят за себе си, има още през 1993 г. Подобна сцена има включена и в \"Сексът и градът\".  В САЩ уебсайт, наречен \"Ожених се за себе си\", предлага сватбени облекла. В Канада агенцията \"Ожени се за себе си\" от Ванкувър, която действа от повече от година, обвързва ръста в соловите сватби с растящия броя на необвързаните хора. Но не всички приемат новата мода, някои я определят като нарцистична, други я критикуват като безсмислена и като застрашаваща патриархалната институция на брака.  Сред поздравленията под  в социалните мрежи има и такива коментари: \"Това е толкова тъжно\", \"Ти не си с ума си\", \"Има нещо сбъркано в теб\". Британката Софи Танър, която също се омъжи за себе си, казва пред Би Би Си, че някои хора я наричат \"тъжна феминистка\". Лаура Меси признава все пак, че соловите сватби не са за всеки. За да се омъжиш за самата себе си, ти трябва известна сума пари, подкрепата на хората около теб и малко лудост.", "date": "2017.09.28", "title": "Да се ожениш за себе си"}
{"url": "http://clubz.bg/58897-zaradi_dimityr_uzunov_vss_na_finala_se_izpokara_za_pari", "text": "Приповдигнатият тон дори на най-последното заседание в 5-годишния мандат на ВСС бе заменен от грозна препирня за пари, тръгнала от класическа \"димка\" на представителя на Яне Янев и РЗС в съвета - Димитър Узунов. Сутринта той избра предаването на Антон Хекимян, за да каже, че Соня Найденова  , докато е била представляващ ВСС (тя бе преди него на поста, б.а.). Това е втора подобна \"операция\" на Узунов, след като през 2016 г. подхвърли от същата трибуна партенката, че Калин Калпакчиев \"движи\" европроект, от който взема 50 000 лв.  Как си служи с факти Димитър Узунов? Свободно Днес Узунов, който е основен радетел кадровиците да получат огромни бонуси при напускане, каза по адрес на Соня Найденова: Узунов, ВСС: Получавам около 7000 лв. и ще си взема всички обезщетения След като - по ирония - в дневния ред на заседанието имаше точка за реакция на съдебната власт при имиджови кризи, Найденова я използва, за да вземе думата, че това е типична криза -  Оказва се, че тя наистина е вземала 35% над заплатата си, но  Решението е било на предишния състав на Съвета, но мнозинството от този не е пожелало да го отмени и то си е действало години наред. И така - чак докато измененият Закон за съдебната власт (ЗСВ) през миналата година им забрани изрично да получават допълнителни пари за участие в комисии (но пък им вдигна заплатите). Двама от ВСС доброволно се отказват от срамните бонуси при напускане Авторът на \"бомбата\" с 35-те процента обаче мълчеше...  Димитър Узунов се намеси най-невъзмутимо: Найденова, която е съдия, каза, че ще отговори в рамките на добрия тон, но... авторът на \"бомбата\" излезе, без дори да я изслуша. Найденова завърши, че има достатъчно лостове - включително и правови, да защити доброто си име. Узунов, ВСС: Получавам около 7000 лв. и ще си взема всички обезщетения Двама от ВСС доброволно се отказват от срамните бонуси при напускане", "date": "2017.09.28", "title": "Заради Димитър Узунов ВСС на финала се изпокара за пари "}
{"url": "http://clubz.bg/58900-shefyt_na_fbr_teroristi_shte_izpolzvat_dronove_za_atentati_v_sasht", "text": "Терористични групи се подготвят да ударят с дронове цели на територията на САЩ, предупреди директорът на ФБР Кристофър Рей. \"Даеш\" пое отговорност за атентата в Барселона. Жертвите са 14 Според него заплахата за терористична атака расте. Никълъс Расмусен, директорът на Националния контратерористичен център, сподели тревогите на Рей. След което се опита да успокои конгресмените: И продължи да разсъждава на глас: Тръмп ядоса света след Шарлотсвил: И едните, и другите бяха много агресивни Според сенатори демократи обаче много по-опасни за обществото са проявите на расизъм, отколкото потенциални джихадистки атаки. Тръмп ядоса света след Шарлотсвил: И едните, и другите бяха много агресивни", "date": "2017.09.28", "title": "Шефът на ФБР: Терористи ще използват дронове за атентати в САЩ"}
{"url": "http://clubz.bg/58896-solomon_pasi_trqbva_baza_na_nato_na_bylgarskiq_brqg_na_cherno_more", "text": "Той говори по време на откриването на международна конференция \"Стратегията на НАТО за сигурността в Черноморския регион\". Двудневният форум се провежда с подкрепата на дирекция \"Публична дипломация\" на Алианса. Основен организатор е Атлантическият клуб съвместно с фондация \"Ханс Зайдел\", \"АФСЕА Варна\" и Висшето военноморско училище \"Никола Вапцаров\". По думите на Паси в момента има сериозен дисбаланс между силите на Русия и тези на НАТО в басейна на Черно море и именно създаването на база може да промени този дисбаланс. Според него Военноморската база на НАТО може да бъде изградена за три години, ако бъде взето решение за реализирането на такъв проект. България можела да използва опита си със създаването на предишните бази на Алианса у нас, а българската морска индустрия трябва да участва в строителството на новите ни бойни кораби, защото има тези възможности. Тезата, че Черно море има нужна от военна база на НАТО, не е нова за Паси и Атлантическия клуб. Той я лансира още през 2016 г., когато се говореше за т.нар. флотилия между Румъния, България и Турция, а премиерът Бойко Борисов тогава заяви, че Черно море трябва да се \"демилитаризира\" и предпочита в него да вижда яхти и платноходки.  Паси: Искам туристи и мир... изказване на шеф на яхтклуб, не на премиер Според Паси днес светът се намира на кръстопът за пръв път от Втората световна война насам и България поема председателството на Съвета на ЕС, когато има редица предизвикателства - \"Брекзит\", лош мениджмънт на миграционния поток, радикализация. Според бившия дипломат № 1 обаче има и добри новини като резултатите от изборите в Германия и последната реч на френския президент Емануел Макрон. Общ бюджет на еврозоната и европейски сили за намеса предложи Макрон   Общ бюджет на еврозоната и европейски сили за намеса предложи Макрон", "date": "2017.09.28", "title": "Соломон Паси: Трябва база на НАТО на българския бряг на Черно море"}
{"url": "http://clubz.bg/58904-izvynparlamentarni_partii_vs_stoqn_mavrodiev_pishat_do_bnb", "text": "\"Петорката\" на извънпарламентарните партии \"Да, България\", ДСБ и форматът \"Нова република\", \"Зелените\", ДЕОС и БЗНС на Николай Ненчев излязоха с нова обща позиция - този път по повод номинацията на бившия шеф на Комисията за финансов надзор Стоян Мавродиев за шеф на Българската банка за развитие. Кандидатурата му предстои да бъде одобрена от БНБ, а ББР вече е на подчинение на икономическия министър Емил Караниколов, след като Министерството на финансите бе сменено като принципал със законови промени. Стоян Мавродиев се завръща - като шеф на Българска банка за развитие Извънпарламентарните формации пишат до подуправителя на БНБ Димитър Костов, който е с ресор \"Банков надзор\", както и до управителя Димитър Радев и целия управителен съвет на националния трезор. Те настояват Мавродиев да не бъде одобрен за изпълнителен директор на ББР и призовата БНБ  Ето и писмото с мотивите:", "date": "2017.09.28", "title": "Извънпарламентарни партии vs Стоян Мавродиев, пишат до БНБ"}
{"url": "http://clubz.bg/58899-sriv_blokira_chekiraneto_po_letishtata", "text": "Компютърен срив разстрои работата на десетки летища по целия свят, съобщи в. \"Дейли мирър\". Проблемът не е засегнал аерогара София, заявиха оттам за Клуб Z. Пътници съобщиха за проблема на лондонската аерогара \"Гетуик\", на летища в Австралия, Париж, Вашингтон, Сингапур, Южна Корея и Южна Африка, както и на други места. Хората не могат да се чекират за полетите си с редица авиолинии, сред които \"Бритиш еъруейз\", \"Ер Франс\", \"Кантас\" и \"Луфтханза\". Европол: Идва нова атака с вируса WannaCry  Някои пътуващи трябвало да чакат за чекиране два часа. Говорител на летище \"Гетуик\" в Лондон обаче заявил, че проблемът е оправен и че той е бил свързан с компютърна програма, използвана от авиокомпаниите. През май атака с криптовируса WannaCry порази компютри по целия свят, включително принадлежащите на авиолиниите.", "date": "2017.09.28", "title": "Срив блокира чекирането по летищата"}
{"url": "http://clubz.bg/58903-3_godishno_momichence_e_novata_jiva_boginq_na_nepal", "text": "Тригодишно момиченце беше провъзгласено за новата \"жива богиня\" на Катманду от хиндуистки свещеници в четвъртък и отведено в двореца в историческия център на столицата на Непал. Там то ще остане, докато влезе в пубертета, съобщава АФП. Облечена в червена дреха, новата \"Кумари\" или жива богиня беше отведена от нейния дом в древния площад Дурбар за кратка церемония. След това бащата на тригодишната Тришна Шакия я понесе през площада, който все още пази следите от унищожителното земетресение от 2015 г. - към двореца храм, където тя ще живее, пазена от специални охранители. Шакия има и брат близнак - Кришна, който плачеше, докато сестра му си тръгваше от дома им. Като Кумари Шакия се смята, че е превъплъщението на хиндуистката богиня Таледжу. Тя ще може да напуска двореца само 13 пъти в годината на специални празнични дни, за церемонии. В полунощ хиндуистки свещеник ще извърши жертвоприношение на животно в присъствието на Кумари като част от нейната инициация като \"жива богиня\". В миналото живота си по време на този ритуал са губели 108 бивола, кози, пилета, патици, но сега под натиска на защитниците на животни броят им е силно намален. Традицията на Кумари, което на санскрит означава принцеса, идва от неварската общност, която живее в долината на Катманду. Тя смесва елементи от будистката и хиндуистката традиция и най-важните богини Кумари представляват всяко от предишните кралства - Катманду, Патан и Бхактапур. Практиката някога е била тясно обвързана с кралското семейство, но продължава и след края на хиндуистката монархия на Непал през 2008 г. Критериите за избор на Кумари са много стриктни и включват множество физически характеристики като \"гърди като на лъвица\", \"бедра като на сърна\" и \"непорочно тяло\". Дори и едно момиче да отговаря на всички физически изисквания, тя трябва да докаже храбростта си, като не се разплаче при вида на принесен в жертва бивол. Традицията е остро критикувана от защитниците на правата на децата, според които малките богини са лишени от детство и живеят в пълна изолация, не получават нужното образование и нормално развитие. През 2008 г. Върховният съд на Непал постанови, че \"живите богини\" трябва да получават образование и сега те са обучавани вътре в двореца, позволено им е и там да държат изпитите си. Много \"пенсионирани\" Кумари са говорили за трудностите, които имат, когато се връщат в обществото, след като са детронирани. Предишната Кумари, 12-годишната Матине Шакия, напусна двореца през странична врата малко след като малкото момиче се качи на трона. Тя се върна обратно при семейството си, от което беше отделена през 2008 г., когато беше провъзгласена за Кумари.", "date": "2017.09.28", "title": "3-годишно момиченце е новата \"жива богиня\" на Непал"}
{"url": "http://clubz.bg/58910-poeziq_na_umirashtite_ezici", "text": "Националната поетична библиотека във Великобритания започва мащабен проект, с който цели да събере поезия на хиляди езици, които са застрашени от изчезване, и да ги запази за бъдещи поколения. Институцията се позовава на ЮНЕСКО, според която от 7000 езика, говорени днес в света, повече от половината са застрашени – а един изчезва на всеки две седмици. Сред тях има и такива, говорени в България. Призивът е към местните общности по цял свят – на   всеки може да изпрати стихотворение или поема на застрашен език, стига да отговаря на някои условия. Едно от важните от тях е, че не се приема лично творчество, освен ако авторът му не е добре познат на съответния език. Библиотеката има нужда от стиховете - както написани, така и в аудиоформат. Преводът им на английски би бил добре дошъл, но съвсем не е задължителен. А кои са застрашените езици може да се провери чрез справка в . За България те са два – разновидности на гагаузкия. Като критично застрашен е определен гагаузкият от Делиормана, а като силно застрашен – наречието, което се говори в по-източните части на страната, в крайморските зони. Иначе проектът очаква първоначално много силен наплив от поезия на галски, мански, както и близки европейски езици като бретонски или баски.", "date": "2017.09.28", "title": "Поезия на умиращите езици"}
{"url": "http://clubz.bg/58909-britanski_vizi_za_bylgarite_sled_%E2%80%9Ebrekzit%E2%80%9C", "text": "Главните преговарящи на ЕС и Обединеното кралство за „Брекзит“ днес не изключиха Лондон да въведе визи за източноевропейски и централноевропейски граждани като българи, румънци, поляци. Отношенията между него и ЕС в областта на миграцията и визите са предмет на преговорите за бъдещите отношения, които още не са започнали, поясни Барние. ЕС заяви, че ще ги започне само след като споразумението за развода бъде договорено в основни линии. Дейвис обяви днес важен напредък в преговорите за „Брекзит“, докато европейският му колега Мишел Барние го призна, но отбеляза, че той не е достатъчен. Барние каза, че в разговорите има „нова динамика“, внесена от реч с нови предложения на британската министър-председателка Тереза Мей във Флоренция на 22 септември. От изявленията на двамата стана ясно, че напредъкът е главно в раздела за правата на  европейските граждани в Обединеното кралство и на британските – в ЕС след развода. Британската страна продължава да отказва Съдът на ЕС да остане компетентен по делата, засягащи правата на европейците на Острова след „Брекзит“. Лондон обаче предлага да инкорпорира споразумението за оттеглянето на страната от Съюза, включително в частта му за правата на гражданите, в британското право, каза Дейвис. Той добави, е страната му се е съгласила европейските граждани, които вече имат постоянно право на пребиваване в Обединеното кралство, да не минават през пълната процедура за оставане в страната, която ще се прилага след „Брекзит“. Позициите на страните по събирането на семействата продължават да се разминават съществено, а въпросът за преносимостта на социалните придобивки остава да се обсъжда, каза европейският главен преговарящ. По думите му ЕС очаква да види подробностите на новата система от административни процедури, която британските власти възнамеряват да прилагат спрямо гражданите на ЕС. По финансовите въпроси на раздялата експерти от преговарящите страни са имали детайлни разговори, които Барние определи като „полезни“. Засега Великобритания потвърждава, че ще плаща задълженията си към бюджета на ЕС до края на сегашния му седемгодишен програмен период през 2020 г. Правителството на Мей обаче още не съобщава число за другите финансови задължения към ЕС, които страната е поела по време на членството си.", "date": "2017.09.28", "title": "Британски визи за българите след „Брекзит“?"}
{"url": "http://clubz.bg/58906-plovdivska_kompaniq_zapochva_da_pravi_shkafove_za_%E2%80%9Eerbys%E2%80%9C", "text": "Фpeнcĸaтa ĸoмпaния \"Лaтeĸoep\" в Бългapия щe изгpaди зaвoд в индycтpиaлнa зoнa \"Mapицa“ в Пловдив, в ĸoйтo щe ce пpoизвeждaт определени чacти зa caмoлeтитe нa „Ербъс“.  Инвестицията е 15 млн. eвpo, като пъpвoнaчaлнo щe бъдaт paзĸpити 200 paбoтни мecтa, а пo-ĸъcнo бpoят им мoжe дa бъдe yвeличeн нa 600, съобщи Тиери Моц, главен изпълнителен директор по операциите на френската компания.  Πлoщтa нa зaвoдa щe бъдe 5000 ĸв. м, a в cлeдвaщитe тpи гoдини щe се инвecтиpaт oщe 4 млн. eвpo за разширяване.  Френската компания е със стогодишна история в производството на врати, електрически шкафове, панели за пилотни кабини и доставчик от първи ранг на световните самолетостроителни компании като „Ербъс“, „Боинг“ и др.  На първия етап инвестицията възлиза на 11 млн. евро и ще бъдат разкрити 200 работни места, стана ясно по време на церемонията. B нeгo щe ce пpoизвeждaт дpeбни възли зa вpaтитe нa caмoлeтитe и eлeĸтpopaзпpeдeлитeлни шĸaфoвe, пpeднaзнaчeни зa eлeĸтpoннaтa чacт нa caмoлeтитe. Фpeнcĸaтa ĸoмпaния, бaзиpaнa в Tyлyзa, пpoизвeждa зa „Боинг“, „Бомбардийър“ и „Ебрайер“. \"Лaтeĸoep\" e ocнoвaнa тoчнo пpeди вeĸ - пpeз 1917 г. Дo cpeдaтa нa минaлия вeĸ тя пpoизвeждa coбcтвeни мaлĸи caмoлeти, a впocлeдcтвиe зaпoчвa дa пpaви чacти и cиcтeми зa дpyги caмoлeтocтpoитeли. Ocнoвнитe пpoизвoдcтвeни цeнтpoвe нa ĸoмпaниятa ca във Фpaнция, Чexия, Meĸcиĸo и Бpaзилия.", "date": "2017.09.28", "title": "Пловдивска компания започва да прави шкафове за „Ербъс“"}
{"url": "http://clubz.bg/58898-bryuksel_natiska_internet_platformite_da_chistqt_nezakonno_sydyrjanie", "text": "Европейската комисия поиска днес от интернет платформи като \"Фейсбук\" и \"Туитър\" да увеличат усилията си за отстраняване на незаконното съдържание от световната мрежа. Комисията  , които целят да се обхванат всички форми на нелегално съдържание като подбуждащото към насилие, омраза и тероризъм и да се ускори свалянето му от уебсайтовете. Насоките препоръчват на интернет компаниите да определят свои точки за контакт с националните власти, да работят със специалисти по правното определяне на незаконното съдържание, да създадат механизми, чрез които публиката да сигнализира за него и системи за автоматичното му отстраняване от мрежата. Зам. председателят на Комисията Андрус Ансип и еврокомисарката по правосъдието Вера Йоурова посочиха, че всеки случай трябва да бъде решаван индивидуално, като бъдат защитавани свободата на словото и на изразяването.  По последни данни на Комисията платформите вече отстраняват 59% от незаконното съдържание в сравнение с 28% преди. Но в 28% от случаите това става със седмица закъснение. Подобен пример можем да видим на страницата във Фейсбук \"Русия - надеждата на България\". \n\t Подобни постове нарушават както правилата на социалната мрежа, така и българските закони - но в момента трябва да бъдат докладвани, преди екипът на \"Фейсбук\" да може да ги премахне. Комисията и най-големите интернет платформи имат кодекс за поведение, който е помогнал между 80% и 90% от отбелязаното от Европол съдържание, свързано с тероризма, да бъде отстранено. Има обаче разлики между политиките на различните платформи. Правни определения за нелегално съдържание съществуват както в европейското, така и в националното право. Те обхващат съдържанието, свързано с подбуждане към насилие и тероризъм, всяване на омраза, детската порнография. ", "date": "2017.09.28", "title": "Брюксел натиска интернет платформите да чистят незаконно съдържание"}
{"url": "http://clubz.bg/58911-da_izkypesh_lenin_snimki", "text": " В Санкт Петербург отрано започнаха подготовката за 100-годишнината от Октомврийската революция, която се чества на 7ноември. Днес на щателно хигиенизиране беше подложен паметник в цял ръст на вожда на революцията Владимир Ленин. Той беше сапунисан, облят със силна водна струя и изкъпан. Паметникът на площад \"Москва\" в Петербург е от 1970 г. Негов автор е скулпторът М. К. Аникушин. След смъртта на Ленин през 1924 г. започват масово да се издигат негови мемориали, скулптори и т.н. В някогашния Ленинград те са особено многобройни. Балсамираното тяло на вожда продължава да се пази в мавзолея пред стените на Кремъл.  ", "date": "2017.09.28", "title": "Да изкъпеш Ленин (СНИМКИ)"}
{"url": "http://clubz.bg/58908-1_150_000_dushi_sa_stanali_milioneri_prez_poslednata_godina", "text": "63.5 трилиона долара е общото богатство на милионерите по света, твърди проучване на консултантската фирма Capgemini. Техният брой се е увеличил със 7.5% през последната година и достига 16.5 милиона души. Милионерите в Азия вече са по-богати от колегите си от САЩ 1 150 000 души са станали милионери миналата година. До 2025 г. богатството на т.нар. HNWI (high net worth individuals - индивиди с високо нетно богатство), определени от базираната в Париж аусорсирнг компания Capgemini като хора, притежаващи над 1 милион като се изключат разходите и имотите, се очаква да надхвърли 100 трилиона долара. Най-голяма част от тях, почти две трети, живеят в САЩ, Япония, Германия и Китай. Челната петица е допълнена от Франция, която надмина Великобритания по броя на милионерите. Причината за това е ръстът в пазара на недвижимите имоти. 31.3% от богатството си милионерите влагат в акции, показва проучването на финансовото им състояние за 2017 г. През 2016 г този дял е бил 24.8%. Намаляват и алтернативните инвестиции в хедж фондове, чужда валута и стоки - от 15.7% те падат до 9.7%. Проучването показва също, че инвеститорите са предпазливи през последните месеци заради геополитическата ситуация и отчитат рисковете от засилващото се напрежение между САЩ и Северна Корея.", "date": "2017.09.28", "title": "1 150 000 души са станали милионери през последната година"}
{"url": "http://clubz.bg/58913-germanskata_policiq_izdirva_otrovitel_na_detski_hrani", "text": "Германската полиция издирва отровител на детски храни. По този начин престъпникът изнудва големи търговски вериги за 10 милиона евро. Мъжът е извършил първия си удар в град Фридрихсхафен, западногерманската федерална провинция Баден-Вюртемберг, съобщиха днес на пресконференция в град Констанц представители на полицията и прокуратурата. Вече са разпространени снимки на престъпника – стопкадри от видеокамера в супермаркет във Фридрихсхафен, където мъжът е оставил отровени детски храни. Силите на реда призовават всеки, който го познава, да подаде сигнал в полицията. Той е около 50-годишен, среден на ръст, със спортна фигура, с очила, които най-вероятно носи за заблуда. Престъпната операция по изнудването е започнала още на 16 септември, стана ясно днес. Изнудвачът е изпратил заплашителните си послания до хранителни вериги, също и до полицията. Властите отказват да съобщят веригите, но по информация на в. “Билд” това са “Алди”, “Лидл”, ДМ, “Мюлер”, “Едека”, “Норма” и “Реве”. Изнудвачът е посочил в кои магазини вече е поставил отрова в бебешки храни. Полицията незабавно е иззела проби. Действително в пет бурканчета е открита отрова. Явно е умисъл – посочва къде са отровените храни, такива се откриват, което е сигнал, че престъпникът е готов да осъществи пъкления си план, ако не получи исканите 10 милиона евро. Според химическия анализ престъпникът е използвал като отрова етиленглюкол, стана ясно на днешната пресконференция. Това е бистра течност със сладък вкус. 30 милилитра застрашават здравето на възрастен човек, в по-висока доза и живота. Етиленглюколът обаче не предизвиква смърт, ако незабавно бъде потърсена лекарска помощ. Вече е изяснено, че престъпникът е смесвал отровата в различни хранителни продукти на редица производители. Всички германски медии предупреждават гражданите да внимават при закупуване на хранителни продукти, особено на бебешки храни. Населението се призовава към бдителност, но и се посочва, че засега няма повод за паника и истерия.", "date": "2017.09.28", "title": "Германската полиция издирва отровител на детски храни"}
{"url": "http://clubz.bg/58914-karlo_ancheloti_veche_ne_e_trenor_na_bajern", "text": "Загубата от \"Пари Сен Жермен\" с 0:3 във втория кръг на Шампионската лига се оказа последният мач на Карло Анчелоти начело на \"Байерн\" (Мюнхен). Звездният ПСЖ постави на колене \"Байерн\" Днес италианецът бе уволнен след кратко заседание на управата на германския колос, а новината му е съобщена от изпълнителния директор Карл-Хайнц Румениге и спортния шеф Хасан Салихамиджич. Постът на Анчелоти временно ще бъде зает от неговия асистент Вили Саньол, а \"Байерн\" вече избира нов наставник. Медиите в Германия сочат като фаворит бившия треньор на \"Борусия\" (Дортмунд) Томас Тухел. Румениге е в добри отношения с Тухел, босът се е изказвал ласкаво за качествата на специалиста. Германец не е бил начело на най-титулувания немски клуб от 2013 г. насам, когато Юп Хайнкес отстъпи на Пеп Гуардиола. Че в \"Байерн\" не са доволни от Карло Анчелоти стана ясно още снощи. Тимът се оказа лесна плячка за звездния  Той се закани, че загубата ще бъде анализирана и ще се вземат мерки. Мюнхенци стартираха колебливо и сезона в Бундеслигата, където до момента са записали 4 победи, равенство и загуба.", "date": "2017.09.28", "title": "Карло Анчелоти вече не е треньор на \"Байерн\""}
{"url": "http://clubz.bg/58916-valentin_radev_trqbva_da_nauchim_policaite_na_samootbrana", "text": "Полицаите се нуждаят от обучение по самоотбрана, обяви днес на пресконференция министърът на вътрешните работи Валентин Радев. Защо полицаите имат нужда от подобно обучение, след като то е основна част от професионалната им характеристика, не стана ясно. Те би трябвало да получават такава подготовка преди да излязат на улиците, и опреснителни курсове по време на цялата си кариера. Валентин Радев: Вместо да отразите празника на МВР, пуснахте японски филм за риби Причината за притесненията на министъра е скок в нападенията над униформени тази година. През първите 6 месеца на 2017 г. тези случаи са се увеличили с 27% в сравнение със същия период на 2016 г. За цялата 2015 г. нападенията са 196, през 2016 г. - 284, а само за първата половина на тази година - 176.  Той се обърна към гражданите:", "date": "2017.09.28", "title": "Валентин Радев: Трябва да научим полицаите на самоотбрана"}
{"url": "http://clubz.bg/58917-zaharieva_bylgarskite_uchilishta_v_ukrajna_ne_sa_bylgarski", "text": "Това заяви днес пред бТВ външният министър Екатерина Захариева. Така тя коментира твърденията, че правителството ни бездейства пред новия закон за образованието, приет от Киев. Според критиците той лишава малцинствата в Украйна от възможността да изучават родния си език след V клас. И допълни, че случаят с Унгария, която най-много се разгневи от закона и която заяви, че Украйна трябва да забрави за евроинтеграцията, е съвсем различен. В Украйна има 91 училища в които се преподава само на унгарски език. Новият закон за езика в Украйна, който разгневи редица страни Докато училищата, където българският език се изучава като чужд, в момента са 42. Ще бъде открито още едно по желание на българската общност в Одеса. Същевременно има уникална мрежа от 57 български неделни училища в Украйна. Български език в споменатите от нея 42 училища се учи крайно недостатъчно - един или два часа седмично. И възпитаниците на тези училища не са подготвени да кандидатстват за ългарски университети. Иначе България е реагирала веднага на украинския закон. Екатерина Захариева е подписала общо писмо заедно с колегите си от Унгария, Гърция и Румъния. Посланикът на Украйна: Законът за езика не влияе на българското малцинство Въпросът е бил поставен и на срещата на българския президент Румен Радев с украинския му колега Петро Порошенко миналата седмица в Ню Йорк. Захариева също бе там. Повод за посещението на президента и външния министър бе 72-ата сесия на Общото събрание на ООН. Според Захариева такова събитие е възможност за една седмица да видиш хора, за среща с които иначе ще ти отнеме година и половина. Тя заяви, че Бълтария напълно подкрепя идеите за реформи на ООН. Чрез тях организацията ще бъде по-близо до хората. Екатерина Захариева бе помолена да коментира и парламентарните избори в Германия и дали те са добри или лоши за България. И продължи: Никой не печели от нападките между Ким Чен Ун и Доналд Тръмп. Това не е приятно. Така Захариева коментира дали според нея светът е застрашен от ядрена война. Посланикът на Украйна: Законът за езика не влияе на българското малцинство", "date": "2017.09.28", "title": "Захариева: Българските училища в Украйна не са български"}
{"url": "http://clubz.bg/58918-film_za_momicheta_i_momcheta_stava_i_za_roditeli_video", "text": "Филм за момичета и момчета. Подходящ и за родителите им. „Лили Рибката“ на Ясен Григоров ще направи премиерата си на 1 октомври на фестивала „Златната роза“ във Варна. В интернет обаче вече може да се види негов клип, от който оставаме със съвсем нелоши впечатления. „Лили Рибката“ е приказка за необикновено дете, което променя пола си всеки път щом някой го погледне право в очите. Полагайки усилия да му помогнат, родителите на детето го отвеждат в малко село в околностите, на което детето среща връстничката си Лили – внучка на говорещ Японски шаран и дъщеря на цигани-магьосници. В трейлъра приятен мъжки глас зад кадър се обръща директно към децата бъдещи зрители на филма и им разказва, че в него има от лошите, има настръхващи кожата преследвания с коли, има и специални ефекти, отнемащи ти дъха, има неразгадани загадки, говореща гигантска риба, анимационен герой, има и разни неща, заснети в черно-бяло (които, ако решиш, можеш и да пропуснеш, като си подремнеш малко и ги заместиш с някой цветен сън). А накрая съветва младите зрители да се съсредоточат върху вълшебните неща. Във филма участват Дарина Досева, Калина Асенова, Боян Григоров, Калоян Минчев, Татяна Лолова, Елена Кабасакалова, Добрин Досев, Койна Русева, Стоян Радев, Калин Сърменов, Десислава Спасова, Красимир Ранков, Линда Русева, Николай Урумов, Красимира Демирова, Луизабел Николова. Оператор е Красимир Андонов, а музиката е дело на Виктор Стоянов. Сценарист и режисьор е Ясен Григоров. Предлагаме ви трейлъра на „Лили Рибката“:  ", "date": "2017.09.28", "title": "Филм за момичета и момчета. Става и за родители (ВИДЕО)"}
{"url": "http://clubz.bg/58907-pri_topalov_disciplinarki_za_25_sydii_sekna_haosyt_pri_srs_ta_i_razpredelqne_na_dela", "text": "Това е една от многото констатации в подробен отчет на подалия оставка председател на СГС Калоян Топалов, който бе разпространен и до медиите. От край на порочните практики да се връчват дела на \"посочен с пръст\" съдия по заместване , до затягане на режима да се ограничат хилядите разрешителни за СРС, плюс реда за съхранение на звукозаписите от съдебни заседания по начин, непозволяващ изтриването и презаписването им. Всичко това са сред пунктовете в документа, който Топалов изпраща до Съдийската колегия на ВСС, председателите на двата съда \"над\" него: на САС, Даниела Дончева и на ВКС Лозан Панов. ВСС освободи Калоян Топалов... И пропусна да го награди  За мандата от 07.07.2015 г. до 29.09.2017 г. в съда вече действат правила за образуване, разпределение, заместване и произнасяне по образувани дела, както и правила за случайно разпределение на делата и заместване на съдии, такива при масови отводи и много други. Въведен е лимит на отпуските до 3 последователни седмици, изрично е издадена забрана за ползване на платен годишен отпуск от съдия, който за периода на отпуска има насрочени съдебни заседания  Топалов споменава изрично и прекратяванто на   със съдебните служители  Тандемът Цветанов-Янева: 6010 искания за подслушвания, 6008 одобрени Ето още какво пише в доклада за... Цялостно е реорганизирана работата в отдел „Защита на класифицираната информация“. В деловодството на регистратура „Класифицирана информация“ е утвърдена практиката, създадена в началото на 2015 г., да се прилага втори екземпляр от искането на заявителя, експедиционното писмо и раздавателен опис, както и съдебният акт, с който се дава разрешение или се постановява отказ. Завишен е контролът към заявителите при изготвяне на исканията по ЗСРС и ЗЕС, като в тази насока се изисква  . Въведени са критерии, въз основа на които се издава разрешение или отказ. ВСС за \"Двете каки\": Защо да се занимаваме - нека прокуратурата работи За пръв път   има изискване оправомощеният съдия да направи пълна и подробна мотивировка защо издава или отказва разрешение. Завишен е контролът и към заявителите, като се изисква докладите да бъдат мотивирани, има вече норми в деловодното оформяне на делата, които вече имат пореден номер при постъпване, като по тях се прилага 2-ри екземпляр от исканията, както и за първи път е започнало провеждането и осъществяването на контрол във връзка с унищожаване на информацията. Може само да гадаем какво ли е било преди... Топалов веднъж е издал заповед и после през март 2017 г. я е повторил: пълна проверка на неприключилите и приключили с краен съдебен акт наказателни производства до 12.05.2017 г. Оказва се, че е имало пропуски изобщо при регистрирането на съдебните актове в деловодната система - Съдебно деловодство на СГС, както и при съвсем елементарни неща като начина на издаване на бюлетините за съдимост на осъдените и тяхното съдържание. Информационната система на СГС е изградена наново и с различна от старата система идеология, като натрупаната през годините ненужна и паразитна информация е заличена по време на все още действащия екип. Отдел „Информационно обслужване“ е преструктуриран, като е увеличена щатната му численост, преинсталирани са близо петстотинте компютъра С изрична заповед на председателя на СГС е извършена проверка за наличие на предпоставките на чл. 82 ГПК (т.е. непоискани до една година, б.а.) по отношение на внесените суми за разноски и гаранции по дела пред СГС за целите на внасянето им в бюджета на съдебната власт, вследствие на което са  , завършва отчетът. Калоян Топалов: Не получихме подкрепа от нито един от „протестърите“ на барикадата Тандемът Цветанов-Янева: 6010 искания за подслушвания, 6008 одобрени ВСС за \"Двете каки\": Защо да се занимаваме - нека прокуратурата работи Калоян Топалов: Не получихме подкрепа от нито един от „протестърите“ на барикадата", "date": "2017.09.28", "title": "При Топалов: дисциплинарки за 25 съдии, секна хаосът при СРС-та и разпределяне на дела"}
{"url": "http://clubz.bg/58920-bylgariq_napredva_po_ikonomicheska_svoboda_no_pak_e_posledna_v_es", "text": "България отбелязва лек напредък в годишния доклад \"Икономическа свобода по света\" на канадския институт Fraser, съобщи българския Институт за пазарна икономика. Държавата ни е на 48-мо място от 159 държави за 2015 г. - последната, за която има данни от всички. Добрата новина е, че родината ни е сред петте страни, постигнали най-силен напредък от 2000 г. насам, когато е на 104-то място. Останалите са Румъния, Руанда, Албания и Кипър. Лошата е, че отново сме последни в Европейския съюз - пред нас са Катар и Сейшелите, а след нас - Бахрейн и Ботсвана. Изследването се базира на десетобална система за оценяване на политиките и държавните институции. Резултатът на България е 7,39 от 10 точки, с 2 стотни напредък от миналата година. Общата оценка се базира на също десетобални оценки по различни показатели. За \"Размер на правителството\" получаваме 7,01 т. - оценката е положителна заради наличието на плоския данък, но пада поради големия размер на правителствените разходи и многото държавни субсидии. Изключително ниска е оценката ни по показателя \"Съдебна система и право на собственост\" - 4,88 т. Това говори за липса на независимост и безпристраност на съда, както и ниско доверие в полицията и разследващите органи. За независимостта на съда в частност е най-ниската оценка - 3,37 т. Най-високата ни оценка е по показателя \"Достъп до сигурни и стабилни пари\" - 9,36 т. Причината за това е валутния борд и ниската инфлация, както и възможността за свободно поддържане на банкови сметки в чуждестранна валута.", "date": "2017.09.28", "title": "България напредва по икономическа свобода, но пак е последна в ЕС"}
