{"url": "https://clubz.bg/87067-trymp_gotov_da_se_sreshtne_s_iranskiq_si_kolega_ako_usloviqta_sa_podhodqshti", "text": "Президентът на САЩ Доналд Тръмп заяви, че ще се съгласи да се срещне с иранския си колега Хасан Рохани, ако \"условията за това са подходящи\", и че е реалистично в следващите седмици да има такав среща, предадоха световните агенции, цитирани от БТА. По-рано днес Рохани каза, че е готов да срещне с всекиго, ако смята, че това е за благото на Иран. Тръмп предупреди Иран, че ако се държи агресивно, ще му бъде отговорено със сила. Президентът на САЩ каза това на пресконференция в края на срещата на върха на Г-7 в Биариц, където страната домакин Франция оглави усилия за намиране на дипломатическо решение по въпроса за поставеното под заплаха ядрено споразумение, което имаше за цел да попречи на Техеран да разработва ядрени оръжия, отбелязва ДПА. Как Макрон обезвреди Тръмп Тръмп допусна и че иранският президент ще прояви желание да се срещне с него. Френският президент Еманюел Макрон заяви, че Рохани му е казал, че е отворен към възможността да се срещне с Тръмп. По-рано Макрон каза пред журналистите в Биариц, че дискусиите на Г-7 са създали \"условия за среща и следователно - за договаряне\" между президента на САЩ Доналд Тръмп и иранския му колега Хасан Рохани за кризата около иранската ядрена програма, предаде Франс прес.  Френският президент се надява, че такава среща може да бъде организирана \"през следващите седмици\". В неделя Макрон беше принуден да уточни първоначално съобщение, че Г-7 го е натоварила с посредническата функция да предаде послание от името на групата на Иран с цел да намали напрежението около тази страна и да спаси международното споразумение за нейната ядрена програма, от което Тръмп изтегли САЩ. Макрон също уточни в туит, че Г-7 е неформална група и не раздава мандати. По-късно каза:  И от името на Франция изненада Тръмп с покана към иранския външен министър Мохамад Джавад Зариф, който кацна в Биариц в неделя за разговори с френския си колега Жан-Ив Льо Дриан по ядреното споразумение и след това отлетя за Китай. Иранският външен министър пристигна в Биариц Иранският външен министър пристигна в Биариц", "date": "2019.08.26", "title": "Тръмп готов да се срещне с иранския си колега, \"ако условията са подходящи\" "}
{"url": "https://clubz.bg/87066-kak_makron_obezvredi_trymp", "text": "Френският президент Еманюел Макрон \"обезвреди\" американския си колега Доналд Тръмп на срещата на Г-7 в атлантическия курорт Биариц, която завърши тази вечер. Домакините бяха съобщили предварително, че няма да има заключително комюнике. Целта беше прозрачна - да не повтори фиаското от Квебек, Канада, където Тръмп след дълго убеждаване подписа финалния документ, за да се отметне минути по-късно от него и да обвини домакина си, канадския премиер Джъстин Трюдо, в недобросъвестност.  За разговорите в Биариц, на брега Бискайския залив, се водеха подробни протоколи, но всеки от участниците е на практика свободен да тълкува техния резултат както желае пред своята публика. Темите на лидерите на седемте най-силни икономически демокрации - САЩ, Великобритания, Германия, Франция, Италия, Япония и Канада и на ЕС бяха световната търговия, Русия, напрежението в Персийския залив и около иранската ядрена сделка, климата и в частност пожарите в Амазония, Брекзит. Решенията си Г-7 взема само с консенсус, няма гласуване по обсъжданите въпроси. А те разкриха липса на съгласие почти по всичко.  Тръмп предложи Русия да се върне в групата и нейният формат да се разшири до Г-8 както беше до 2014 г., когато останалите я изключиха след анексията на Крим. Европейците бяха против, подчертавайки, че ситуацията, наложила изключването и санкциите спрямо Москва, не се е променила. Тръмп не отговори ясно на въпрос дали би поканил руския си колега Владимир Путин като гост на следващата среща на Г-7, която ще бъде в САЩ.  По световната търговия и по-специално, наказателните американски мита срещу Китай, Тръмп получи критики и от най-близкия до себе си лидер, британския премиер Борис Джонсън, но въпреки тях заяви, че е имал колебания не дали да налага тези мита, а дали те да не бъдат по-високи. Днес Тръмп каза днес, че търговските преговори с Китай са в много по-добро положение от всякога, а на въпроса дали може да отложи планираните мита за китайските стоки той отговори: САЩ вече не са господарите на Азия По-рано в кулоарите на срещата президентът на САЩ изрази увереност, че Китай иска да бъде постигнато търговско споразумение, след като Пекин се е свързал с американски търговски представители снощи, за да каже, че желае да се върне на масата за преговори. Китайският вицепремиер Лю Хъ, който води търговските преговори с Вашингтон, заяви днес, че Китай иска \"спокойно\" преодоляване на търговската война със САЩ, предаде ДПА, цитирана от БТА. В неделя Макрон беше принуден да уточни първоначално съобщение, че Г-7 го е натоварила с посредническата функция да предаде послание от името на групата на Иран с цел да намали напрежението около тази страна и да спаси международното споразумение за нейната ядрена програма, от което Тръмп изтегли САЩ. Макрон също уточни в туит, че Г-7 е неформална група и не раздава мандати. По-късно каза:  И от името на Франция изненада Тръмп с покана към иранския външен министър Мохамад Джавад Зариф, който кацна в Биариц в неделя за разговори с френския си колега Жан-Ив Льо Дриан по ядреното споразумение и след това отлетя за Китай. В понеделник Макрон заяви, че дискусиите на Г-7 са създали \"условия за среща и следователно за договаряне\" между президента на САЩ Доналд Тръмп и иранския му колега Хасан Рохани за кризата около иранската ядрена програма, предаде Франс прес, цитирана от БТА.  Френският президент каза, че се надява, че такава среща може да бъде организирана \"през следващите седмици\". По-рано, коменирайки Иран, лидерите декларираха, че поне по едно имат съгласие - той не бива да се сдобива с ядрено оръжие. Голямата френска амбиция беше заложена в прилагането на Парижкото споразумение за климата от 2015 г., но Тръмп пропусна тази дискусия, оправдавайки се с насрочени двустранни срещи. Макрон омаловажи отсъствието му, казвайки: Г-7 реши да отпусне спешна помощ в размер на 20 милиона долара за Амазония главно за изпращане на самолети \"Канадер\" за гасене на пожари, съобщи френският президент Еманюел Макрон, цитиран от Франс прес и Асошиейтед прес. Макрон: Надявам се Бразилия скоро да има друг президент Освен това страните от Г-7 са се съгласили да отпуснат средносрочна помощ за повторно залесяване. Предложението ще бъде внесено в Общото събрание на ООН в края на септември. За целта ще е нужно съгласието на Бразилия и ще трябва да се работи заедно с НПО и местното население, уточни Макрон в присъствието на президента на Чили Себастиан Пинера. Макрон превърна въпроса за обхванатата от пожари амазонска гора в приоритет на форума на Г-7. По последни данни от началото на годината в Бразилия са регистрирани 79 513 горски пожара, като малко над половината от тях са в района на Амазонка - над 41 000, като над половината са пламнали този месец. Според експерти повечето пожари са запалени от земеделци и животновъди, за да разчистят място за отглеждане на различни култури, предаде БТА. Джонсън заплашва, че Британия няма да плати на ЕС сметката за Брекзит (ВИДЕО) Британският премиер Борис Джонсън направи дебют в Г-7, където потвърди решимостта си страната му да напусне ЕС до 31 октомври, акот се наложи - и без споразумение - и се закани Британия да не плати изходната си сметка на съюза. ЕС в лицето на предсадетеля на Европейския съвет Доналд Туск, не мигна от тази реторика и не мръдна от досегашните си позиции, че предоговаряне на сегашната сделка, която британският парламевт отхвърли три пъти, е невъзможно.   Макрон: Надявам се Бразилия скоро да има друг президент Джонсън заплашва, че Британия няма да плати на ЕС сметката за Брекзит (ВИДЕО)", "date": "2019.08.26", "title": "Как Макрон обезвреди Тръмп"}
{"url": "https://clubz.bg/87063-gyrciq_premahva_izcqlo_kapitaloviq_kontrol", "text": "Гърция премахна днес изцяло капиталовия контрол, който ограничаваше тегленото на пари от банките и трансферите в чужбина, въведен при кулминацията на дълговата й криза през юни 2015 г., предаде Ройтерс. В пика на кризата гръцките банки бяха затворени за три седмици, а тегленията от банкомати бяха ограничени до 60 евро. Таванът на тегленията беше премахнат напълно през октомври 2018 г., но останаха ограничения за преводите в чужбина. И тяхното отпадане днес \"отбелязва връщане към нормалността и растящо доверие\", каза днес през Ройтерс управителят на гръцката централна банка Яник Стурнарас. Гърция излезе от третата си програма за подпомагане през август миналата година и оттогава насам възстановява достъпа си до международните финансови пазари.", "date": "2019.08.26", "title": "Гърция премахва изцяло капиталовия контрол"}
{"url": "https://clubz.bg/87064-bydeshtata_shefka_na_ek_zapochva_da_sformira_ekipa_si", "text": "Бъдещата председателка на Европейската комисия Урсула фон дер Лайен започва тази седмица процеса по сформиране на своя ръководен екип, като се стреми в него да има баланс между мъже и жени, предаде Франс прес, цитирана от БТА. Фон дер Лайен може да проведе първите интервюта с кандидатите за еврокомисари още утре, каза един от говорителите й. До момента 25 от 27-те държави от общността са представили предложения. Липсват кандидатури от Франция и Италия. Един от първите изслушани ще бъде белгиецът Дидие Рейндерс. България обяви, че номинира досегашната си еврокомисарка Мария Габриел, която в предишния си мандат в Комисията на Жан-Клод Юнкер отговаряше за цифровата икономика и общество. Какъв ще бъде новият й портфейл не е ясно.  Борисов за ресор \"Земеделие\" в ЕК: За какво ни е?! Пълни глупости! От 1 ноември германката Фон дер Лайен трябва да наследи на поста Жан-Клод Юнкер, след като беше утвърдена от Европарламента през юли. Нейното желание е да разпредели ресорите на бъдещите еврокомисари до средата на септември преди изслушванията им пред евродепутатите, които трябва да ги утвърдят. Процесът трябва да приключи на 22 октомври с гласуване за встъпване в длъжност на новата Европейска комисия, по време на пленарната сесия на Европарламента в Страсбург. Източникът добави, че паритетът между мъже и жени е на път да бъде постигнат.  \"Малко вероятно е България да получи същия ресор в ЕК\" Целта на Фон дер Лайен, която е бивш министър на отбраната на ФРГ, е да има по 13 жени и мъже еврокомисари, като се зачита и балансът между основните политически партии (консерваторите от Европейската народна партия, социалистите и либералите). На този етап са й предложени 10 имена на жени. Португалия и Румъния предложиха този месец по две имена - на мъж и на жена, както пожела Фон дер Лайен. Що се отнася до Франция, където президентът Еманюел Макрон още не е взел решение, имената на Силви Гулар и Флоранс Парли (бивша и настояща министърка на въоръжените сили) са сред най-често споменаваните. В Италия предизвиканата от вътрешния министър Матео Салвини политическа криза, сложила край на правителствената коалиция с Движение 5 звезди, усложнява избора на еврокомисар. \"Малко вероятно е България да получи същия ресор в ЕК\"", "date": "2019.08.26", "title": "Бъдещата шефка на ЕК започва да сформира екипа си"}
{"url": "https://clubz.bg/87062-ek_britaniq_trqbva_da_si_plati_smetkite_v_es_i_pri_brekzit_bez_sdelka", "text": "ЕС очаква Великобритания да изпълни всички поети финансови задължения по време на членството в съюза дори и при Брекзит без споразумение. Това заяви днес говорителка на Европейската комисия, цитирана от Ройтерс. Джонсън заплашва, че Британия няма да плати на ЕС сметката за Брекзит (ВИДЕО) Андреева допълни, че Лондон засега не е повдигал официално въпроса пред Брюксел. Британският премиер Борис Джонсън заяви, че ако Великобритания напусне без споразумение, от юридическа гледна точка тя вече няма да дължи сумата от 39 милиарда лири по сметката за раздялата с ЕС, договорена от предишния министър-председател Тереза Мей. ", "date": "2019.08.26", "title": "ЕК: Британия трябва да си плати сметките в ЕС и при  Брекзит без сделка"}
{"url": "https://clubz.bg/87065-su_tyrsi_30_studenti_da_uchat_medicina_dyrjavna_porychka", "text": "За поредна година Софийският университет \"Св. Кл. Охридски\" обяви допълнителен прием на студенти. Към момента общо 800 са незаетите места, субсидирани от държавата. Сред незаетите места има в хуманитарни специалности като Политология, Публична администрация, Културология, История. Най-много незапълнени бройки държавна поръчка обаче са в специалностите „Медицина“ – 30 места в редовна форма и „Медицинска сестра“ – 5 места в редовна форма, става ясно от  съобщението в сайта на университета.   Софийският университет с 2,5 пъти повече празни места от 2017-а Оттам обаче посочват, че броят на новоприети студенти, които са се записали след приключване на трите класирания в кандидатстудентската кампания тази година е 4 578. А 23 от тях са лауреати от национални и международни състезания и олимпиади. За всички незаети места в редовна и в задочна форма, субсидирани от държавата, и за незаетите места за обучение срещу заплащане, Софийският университет обявява допълнителен прием при следния график: От 9 до 13 септември 2019 г. е срокът за подаване на документи за участие в допълнителния прием. На 14 септември 2019 г. ще се проведат допълнителни изпити по физика и по теология. Класирането ще бъде обявено на 17 септември 2019 г., а записването на новоприетите студенти ще бъде на 18, 19 и 20 септември 2019 г.", "date": "2019.08.26", "title": "СУ търси 30 студенти да учат медицина държавна поръчка"}
{"url": "https://clubz.bg/87048-ninova_kym_borisov_cinichno_e_da_se_hvalish_s_pytishta_v_godishninata_ot_svoge", "text": "Своеобразен критичен анализ на обиколките на премиера Бойко Борисов с джипа, зачестили отново през изминалите няколко дни, направи лидерката на БСП Корнелия Нинова. Чрез профила си във фейсбук Нинова определи като \"цинично\" премиерът да се хвали с пътно строителство на фона на навършването (вчера) на една година от трагедията край \"Своге\", когато автобус се преобърбна в дере, а 20 души загинаха. Както и на фона на затворения участък от магистрала \"Струма\" заради пожар. Преди дни Борисов обикаляше с джипа из Кърджалийско, хвалейки строителството на пътищата в областта. Днес сутринта пък инспектира бъдещата магистрала до Сърбия, позната като автомагистрала \"Европа\". При почти всичките си пътувания е придружаван от зам.-министъра на регионалното развитие и благоустройството Николай Нанков. Нанков бе министър, но именно заради трагедията \"Своге\" бе принуден да подаде оставка, което от ГЕРБ обявиха като \"носене на морална отговорност\". Малко по-късно Нанков бе възстановен на служба в МРРБ, вече като зам.-министър. Факт обаче е, че досега титулярката Петя Аврамова нито веднъж не се е возила на задната седалка на джипа на Борисов, само Нанков. Борисов: Пламен Георгиев е с образования, награди, милиарди конфискувани средства, няколко езика... Ето какво написа Нинова по повода:      ", "date": "2019.08.26", "title": "Нинова към Борисов: Цинично е да се хвалиш с пътища в годишнината от Своге"}
{"url": "https://clubz.bg/87051-petko_dojkov_e_noviqt_zam_ministyr_na_vynshnite_raboti", "text": "Вицепремиерът и външен министър Екатерина Захариева има нов заместник. По нейно предложение премиерът Бойко Борисов назначи Петко Дойков за заместник-министър. Той е дипломат от кариерата и има ранг „посланик“.  През годините в централното управление на външно министерство Дойков е работил на различни позиции в териториалните дирекции, отговарящи за Близкия изток и Африка, както и в областта на политиката за сигурност и НАТО. Заемал е дипломатически постове в мисиите на Република България в НАТО и в Арабска република Египет, съобщават от министерство на външните работи.  От месеци Радев не подписва назначения на посланици, заяви Захариева Между 2008 и 2012 г. е извънреден и пълномощен посланик на Република България в Тунизийската република, акредитиран и в Ислямска република Мавритания, а между 2014 и 2018 г. е посланик в Индия, акредитиран и за Непал, Бангладеш, Шри Ланка и Република Малдиви. От 1 март 2019 г. е генерален директор по двустранните въпроси в МВнР. Владее английски, френски, арабски и руски език. Нови посланици в Берлин, Рим и Прага Освен Петко Дойков, външната министърка има още двама заметници - Георг Георгиев и Емилия Кралева.  Нови посланици в Берлин, Рим и Прага", "date": "2019.08.26", "title": "Петко Дойков е новият зам.-министър на външните работи"}
{"url": "https://clubz.bg/87058-sofiq_pribyrza_s_trotinetkite_jivotyt_i_zdraveto_na_horata_sa_zastrasheni", "text": "Срещу прибързаното пускане на услугата за даването под наем на електрическите тротинетки се обявиха днес от Института за пътна безопасност, който е и част от Консултативния съвет по пътна безопасност към Столичната община. Призивът на ИПБ идва само няколко дни, след като от \"Московска\" 33 се похвалиха, че предоставят 154 електрически тротинетки за споделено пътуване, като за тях са осигурени 200 места за безплатно паркиране. Защо трябва да се бърза с пускането преди да има ясна и категорична нормативна уредба, която да регламентира този вид услуга и произтичащите от нея задължения, питат от института и подчертават, че многократно са съветвали администрацията на СО да не прибързва. Идея: до 20 км/ч с тротинетка в града В действителност, електрическите тротинетки бързо набират популярност в цяла Европа, в т.ч. у нас и все по-често можем да ги засечем не само по пътя, но и по велоалеите и тротоарите. При представянето на превозните средства за споделено пътуване кметът Йорданка Фандъкова подчерта, че по личното й настояване тяхната максимална скорост е ограничена до 20 км/ч. На практика обаче няма правила за придвижването им, както и такива относно скоростта за притежателите на частни тротинетки. Фандъкова даде заявка, че такива в момента се пишели. Патриотите предлагат електрически тротинетки в София И посочват, че общината \"игнорира действащото нормативно законодателство и избързва с въвеждането на иновации, които крият сериозни рискове за живота и здравето на гражданите\".  И предлагат текст на регламент, който описва максималната мощност на електрическа тротинетка (да развива до 25 км/ч), технически изисквания към нея, застраховка, светлинна сигнализация и др. Предлага се този тип превозни средства да се управляват само по велоалеи, споделени за пешеходци и велосипедисти алеи и определените за колоездене зони за движение - в населени места. Извън градовете и селата - да се карат само по изградени велосипедни алеи, включително и по общи/пешеходни и велосипедни пътища и върху разпределената за колоездене зона.  Проверката на опита в различни европейски страни е показава, че няма единен подход при регулацията на тротинетките. В някои държави на хората с тротинетки са приравнети на пешеходците и имат право да се движат по тротоарите и велосипедната инфраструктура. На други места това е напълно забранено. Максималната разрешена скорост пък варира - в Белгия тя е 18 км/ч, във Франция и Германия - 20 км/ч. Съществува и практика с изисквания за регистрация на тротинетките, застраховка и задължителна минимална възраст на лицата, които ги управляват, посочиха от Държавната агенция \"Безопасност на движението по пътищата\" още в края на миналия месец. Патриотите предлагат електрически тротинетки в София", "date": "2019.08.26", "title": "\"София прибърза с тротинетките. Животът и здравето на хората са застрашени\""}
{"url": "https://clubz.bg/87054-i_svidetelqt_sreshtu_ivancheva_vaklin_vleze_v_kampaniqta_za_podkrepa_na_geshev", "text": "Изненадващо съобщение се появи днес на сайта на Прокуратурата на Република България. Главният прокурор Сотир Цацаров и номинираният единствен кандидат за поста му - Иван Гешев, са се срещнали с главния \"обвинител\" и свидетел по делото \"Иванчева\" - Александър Ваклин. Срещата е била по молба на бизнесмена, държат да уточнят от прокуратурата. А от съдържанието на самото съобщение става видно едно: така Ваклин, волно или неволно, става част от кампанията за подкрепа на Гешев за поста на Цацаров. Чрез него се опровергават медийни публикации, в които се говори за бизнес връзка между жената до настоящия заместник на главния прокурор и строителния предприемач. В срещата е участвала и другата заместничка на Цацаров - Мария Шишкова. Или с други думи - цялото висше прокурорско войнство на ВКП е откликнало. Делото \"Младост\": Имало е провокация към подкуп от предприемача Ваклин, но несъществена (МОТИВИ) Във въпросното съобщение на обвинението се разказва, че срещата е поискана от Ваклин, подал сигнала срещу бившата кметица на столичния район \"Младост\" Десислава Иванчева,   Прелюдията е, че \"тази манипулация на общественото мнение\" е започнала отдавна - още след задържането на Иванчева (обвинена за подкуп). Дотук добре. Но после си идваме на думата и научаваме какво се има предвид под \"системен тормоз\": Статията в \"Биволъ\" е озаглавена \"Ваклин финансирал сградата, в която жената до Гешев взела евтин апартамент\". Тази тема всъщност отдавна циркулира в общественото пространство и дори бе обект на сигнал до самата прокуратура от гражданското сдружение \"Боец\". Без резултат. Защо чак сега Ваклин е решил да се оплаче на висшото ръководство на държавното обвинение, не става ясно.  Посочва се още, че \"съобразно Конституцията на Република България, свободата на изразяване на мнение не може да се използва за уронване на правата и доброто име на другиго, а с подобни публикации \"свободата на словото се изопачава до свобода на оклеветяване, открити нападки и подстрекаване към насилие\". С други думи, за обвинението твърденията в материала на \"Биволъ\" са категорично клевета. Не става ясно откъде се черпят призивите за \"подстрекаване на насилие\".  Похвални слова за Иван Гешев. ВСС публикува 47 позиции \"за\" избора му Ето и пълния текст на  : Похвални слова за Иван Гешев. ВСС публикува 47 позиции \"за\" избора му", "date": "2019.08.26", "title": "И свидетелят срещу Иванчева Ваклин влезе в кампанията за подкрепа на Гешев"}
{"url": "https://clubz.bg/87047-iran_prodal_petrola_ot_osvobodeniq_ot_gibraltar_tanker", "text": "Иран обяви днес, че петролът, превозван от иранския танкер, освободен по-рано този месец от властите в Гибралтар, е продаден и купувачът ще определи неговото местоназначение, предадоха световните агенции, цитирани от БТА. Съобщението, извършено от правителствения говорител Али Рабией, е поредният обрат в сагата с преследвания от САЩ танкер \"Адриан Даря 1\", чието име по-рано беше \"Грейс 1\".  Освободиха задържания край Гибралтар ирански танкер Корабът, превозващ 2,1 милиона барела суров петрол, беше задържан край бреговете на британската територия Гибралтар на 4 юли по подозрение в нарушаване на санкциите срещу Сирия, а на 18 август беше освободен. Рабией отказа да назове купувача на петрола, който по пазарни цени може да струва около 130 милиона долара. Всеки, който купува петрола, обаче вероятно ще бъде подложен на американски финансови санкции. Данни за корабоплаването показаха, че танкерът вече не пътува към Турция, както бе съобщено през уикенда.  Корабът заедно с екипажа (29 души от Индия, Русия, Латвия и Филипините) бе задържан с помощта на Кралския флот, след като правителството на Гибралтар (британска територия) заподозря, че крайната му дестинация е Сирия, срещу която ЕС е наложил санкции. Танкер с петрол за Сирия бе задържан край Гибралтар Това решение доведе до дипломатическа криза в отношенията между Лондон и Техеран. На 20 юли ислямската република задържа британския танкер \"Стена Имперо\" край Ормузкия проток. Той все още не е освободен и местен съд ще се произнесе по обвинения за нарушаване на мореплаването. Иран \"конфискува\" британски танкер Танкер с петрол за Сирия бе задържан край Гибралтар Иран \"конфискува\" британски танкер", "date": "2019.08.26", "title": "Иран продал петрола от освободения от Гибралтар танкер"}
{"url": "https://clubz.bg/87040-koloezdach_osydi_dva_pyti_stolichnata_obshtina_sled_napadenie_ot_bezdomni_kucheta", "text": "Млад мъж успя да осъди два пъти Столичната община да му плати обезщетения от общо 52 000 лева заради инцидент отпреди 7 години, когато глутница бездомни кучета са го нападнали и съборили от велосипед, в резултат на което счупил и двете си ръце. Това съобщава правният сайт  . Две години след инцидента 33-годишният тогава мъж завежда дело срещу общината и след съдебни обрати успява да го спечели окончателно през 2017 г., като му е присъдено обезщетение от 22 000 лева. Междувременно обаче, докато води делото и въпреки претърпените няколко операции, получава тежко усложнение на лявата ръка след счупване на лъчевата кост при нападението, довело до ново счупване, нови операции и в крайна сметка днес няма захват на тази си ръка и е с 56% инвалидност. Заради полученото усложнение завежда ново дело срещу общината и на първа инстанция съдия Райна Мартинова от Софийския градски съд му присъжда ново обезщетение от още 30 000 лева. Инцидентът е станал рано сутринта на 9 август 2012 г. Тогава младият мъж пътувал с колелото си от кв. „Сухата река“ и в района на гара „Искър“ бил нападнат от глутница бездомни кучета. Те се нахвърлили върху него и го съборили от колелото, като опитвали да го ухапят по краката, а при падането той счупил и двете си ръце. На помощ му се притекъл шофьор, който малко преди това го подминал, но чул кучешкия лай и в огледалото за задно виждане забелязал, че 4-5 кучета са наобиколили колоездача и налитат да го хапят. След това видял, че младият мъж пада от колелото, обърнал колата и отишъл да му помогне. Пред съда свидетелят казва, че по ръцете на пострадалия било „страшно“, обадил се на тел. 112 и дошлите екипи на спешната помощ го откарали в болница. Най-агресивни са кучетата от средата на йерархията в глутницата Тогава започнали множеството операции на счупените ръце, като проблем възникнал с продължително незарасналата кост на лявата ръка. Въпреки поставената метална плака, положението не се подобрило, а напротив – стигнало се до гнойни процеси, премахване на част от костта и присаждане на нова. Последното становище на лекарите е, че освен трайните вече поражения, свързани с ограничените движения и изкривявания, бъдещата прогноза остава открита, тъй като макар засега да не се налага лечение, гнойните процеси при костите са непредвидими и може да се възобновят. Пред съдилищата Столичната община от самото начало оспорва исковете, като претендира, че е налице съпричиняване.   и е паднал от него, а освен това нямало доказателства, че кучетата са бездомни.  . При първото дело в СГС съдия Иванка Иванова приема, че колоездачът е паднал от колелото, след като е бил съборен от кучетата, а щом не се е появил техен собственик, значи животните са бездомни. За програмата и отчетите на общината, съдът сочи, че те не доказват справяне с проблема и присъжда на пострадалия 22 000 лева. На втора инстанция обаче следва обрат. Апелативните съдии отменят решението и отхвърлят исковете на колоездача, след като приемат, че не е безспорно доказано, че той е съборен от кучетата. Въззивният съд не вярва, че шофьорът, който е свидетел по делото, е могъл от 200-300 метра да забележи в огледалото за обратно виждане как се е развила ситуацията. На първо четене: куче над 5 кг - задължително с повод  Делото стига и до Върховния касационен съд (ВКС), който пък отменя решението на втората инстанция и приема, че правилно градският съд е присъдил обезщетение от 22 000 лева. В решението на върховните съдии се казва, че разстоянието, от което шофьорът е видял случилото се не е голямо и за да реши да прави обратен завой, за да окаже помощ на пострадалия, очевидно е видял, че той е паднал от велосипеда. Към онзи момент обаче данните по делото са за зараснала кост на ръката и ВКС пише, че пострадалият е млад човек, а прогнозите били за пълно възстановяване. Пет кучета кане корсо убиха млад мъж край София Повторното дело за обезщетение след усложненията е заведено миналата година, а съдия Райна Мартинова от СГС решава преди месец, че справедливото ново обезщетение е 30 000 лева. Това ще е и най-вероятното продължение на казуса, тъй като общината отново оспорва иска и твърди, че усложненията нямат връзка с инцидента, а освен това били взети предвид при първото дело. На първо четене: куче над 5 кг - задължително с повод  Пет кучета кане корсо убиха млад мъж край София", "date": "2019.08.26", "title": "Колоездач осъди два пъти Столичната община след нападение от бездомни кучета"}
{"url": "https://clubz.bg/87055-i_oshte_podkrepa_za_ivan_geshev_tozi_pyt_ot_dans", "text": "Поредно писмо от държавна институция в подкрепа на единствената кандидатура за главен прокурор - тази на настоящия заместник на Сотир Цацаров - Иван Гешев. Писмото този път е от ДАНС. Датата е днешна - 26 август, а документът е незабавно публикуват в сайта на Висшия съдебен съвет.  е подписано от председателя на спецагенцията Димитър Георгиев. Като мотив за подкрепата той припомня акциите, които са реализирани от спецпрокуратурата под ръководството на кандидата за наследник на Цацаров. Конкретни примери не са дадени, а само са обобщени сферите, в които контраразузнаването вижда успехи - противодействие на тероризма, незаконна миграция, пране на пари злоупотреба с еврофондове и др. Обяснението за това колко е подходящ Гешев продължава така: Георгиев допълва, че взаимодействието между прокуратурата и ДАНС е изключително важно за провеждането на ефективни разследвания. Похвални слова за Иван Гешев. ВСС публикува 47 позиции \"за\" избора му Това е поредното похвално слово по адрес на Гешев. Самият той първоначално преди месеци твърдеше, че вяма амбиции за поста и не му се участва в тази игра. После се оказа единствена кандидатура за високия пост, предложена от прокурорската колегия във ВСС. Министърът на правосъдието Данаил Кирилов не се възползва от правото да посочи номинация за поста на Цацаров. ", "date": "2019.08.26", "title": "И още подкрепа за Иван Гешев - този път от ДАНС"}
{"url": "https://clubz.bg/87052-kakvo_stava_mejdu_borisov_i_radev", "text": "На върха, отбраняван от българските опълченци „с тела, камъни и дървe\", президентът Румен Радев заяви: “Шипка не е мястото да коментирам интригите на министър-председателя”. Така каза, но все пак ги коментира. О, Шипка. Явно раздразнен от премиерските изявления, че шефът на НСО генерал-майор Данчо Дяков е напуснал ръководния пост на службата “заради огромните скандали в президентската институция”, държавният глава заяви: „Скандалите са в правителството, те са многомилиардни и унищожителни“, каза той пред микрофоните на журналистите, останали настойчиви в опитите си да получат коментар. За разлика от него, премиерът Борисов не се дава толкова лесно - ако не желае да говори по определени въпроси, прото подминава журналистите. Пример: дни наред не отговаряше на нито един въпрос за бившия шеф на КПКОНПИ Пламен Георгиев и назначаването му за консул във Валенсия. Наместо това говореше само за Дяков, при това проявявайки завидно самообладание. Впрочем, по сходен начин се държи и Радев - мълчи за шефа на НСО, но пък е словоохотлив за новоизлюпения консул. И дори пита „кое налага на министър-председателя да крие толкова далеч г-н Георгиев”. Казано накратко: до днес, когато най-после проговори, Борисов не обелваше и дума за прочулия се с терасата си Пламен Георгиев, а Радев пък си е прехапал езика за тихомълком напусналия Данчо Дяков. От 30 август НСО остава без началник За напускането на генерал-майор Дяков се разбра на последното заседание на правителството. Министерският съвет (МС) одобри от 30 август той да бъде освободен като началник на Националната служба за охрана. По закон президентът назначава и освобождава шефа на НСО след съгласуване с правителството. Така че съобщението за овакантяването на поста трябваше да дойде от президентската институция. Но оттам се обадиха едва след като стана известна новината от МС - според Радев, генералът, който му е близък съратник и по-рано бе негов съветник по военната сигурност, помолил да бъде освободен поради “лични причини”, които той нямало как да не уважи. „Заради гафовете в президентството някой трябваше да поеме отговорност и той го понесе\", коментира на свой ред Борисов, без да уточнява за какви гафове става дума. В същото време медии замесиха името на президентската съпруга Десислава Радева, която пак пусна запомнящ се пост във Фейсбук, концептуално осмислен с песен. Включването ѝ в скандала с дебелашки намеци само му придава пикантерийност, но същинското състояние на нещата не е тъй лековато. Каквито и да са версиите за напускането, те едва ли се побират в “личните причини”. Но кадровият офицер Дяков няма да разкрие истинските. Оттеглянето от НСО слага край на кариерата му, започнала от Военния факултет на ВИФ заедно с Цветан Цветанов (точно така, Цветан Цветанов) и преминала в армията, във Военна полиция и специализации в чужбина. Прокрадва се версия, че Дяков си отива, тъй като искал да ограничи кръга на “допълнително охраняваните лица” - персони извън изрично упоменатите в закона премиер, президент, вицепрезидент, главен прокурор и др. Президентът: На Шипка възкръсва България, Борисов я закотви на дъното Кои да са “допълнително охраняваните” - това преценява тричленна комисия, състояща се от началника на НСО, главния секретар на МВР и шефа на ДАНС. При необходимост те могат да повикат и шефовете на военното разузнаване и на ДАР (Държавна агенция Разузнаване). Законът, приет през 2015 година, съдържа обтекаемата формулировка за тези лица като “свързани с националната сигурност, посегателството спрямо които би подронило, отслабило или създало затруднения на властта в Републиката”. Но държавните гардове не ги назовават. Когато журналисти изпратиха запитване дали сред тези лица е и депутатът от ДПС Делян Пеевски, НСО нито потвърди, нито отрече. Наскоро не е имало скандали с участието на НСО. Българска охрана бе спомената единствено в случая с македонския бизнесмен с български паспорт Орце Камчев. За милионера, разследван в Северна Македония за пране на пари, корупция и участие в организирана престъпна група, имаше медийни спекулации, че е разполагал с охрана, пратена му от България по заръка на Борисов. Тези твърдения бяха официално отхвърлени от българска страна. До края на септември президентът трябва да назначи с указ нов началник на НСО, съгласуван преди това с Министерския съвет, сиреч - с Борисов. След като се настъпваха “по мазолите”, сега на двамата ще им се наложи да преговарят, за да се споразумеят за нов шеф на НСО. Което очевидно не пречи на премиера да отправя обвинения в интриги, а на президента да твърди, че сегашното управление „закотви България на дъното на Европа\". О, Шипка... Президентът: На Шипка възкръсва България, Борисов я закотви на дъното", "date": "2019.08.26", "title": "Какво става между Борисов и Радев?"}
{"url": "https://clubz.bg/87042-borisov_plamen_georgiev_e_s_obrazovaniq_nagradi_miliardi_konfiskuvani_sredstva_nqkolko_ezika", "text": "Задочният спор между министър-председателя Бойко Борисов и президента Румен Радев продължи и днес от предната седалка на джипа. Борисов пак подкара лично автомобила в изпълнение не на предизборни, а на премиерски задължения (според ЦИК от времето на еврокампанията - б.р.), като този път се отправи на инспекция по т.нар. магистрала \"Европа\" с крайна цел - Костинброд. Както обикновено, компания в купето му правеха министри и заместник-министри. В случая - Емил Караниколов (икономика) и Николай Нанков, който бе разжалван от министерския пост в строителното ведомство до заместник след катастрофата в Своге, от която се навърши година. Тримата хвалеха видяното, а последните двама отчитаха като по учебник направеното. В това число как теменужките били преместени от трасето на аутобана (докладва Нанков). И по повода хвърли камък в градината на държавния глава, който тези дни пак критикува правителството (при честването на 142 години от шипченските боеве), като този път посочи, че Борисов е \"закотвил\" страната \"на дъното\". Президентът: На Шипка възкръсва България, Борисов я закотви на дъното На път към Костинброд за откриването на новия завод на \"Кока-Кола\" Караниолов като наизсустен урок докладва от задната седалка цифри и числа, обрисуващи икономическите му успехи. И констатира очевидното - без инфраструктура няма инвестиции: Вече в завода, по познатата програма, се държаха речи, Борисов се снима със симпатизанти и получи подарък - персонално надписана с \"Бойко Борисов\" бутилка от популярната газирана напитка и чаша. След като разказа колко кола е пиел в активната си спортна кариера, премиерът понечи да си тръгне, но бе спрян от журналистка на бТВ с въпроси за критиките на Радев и за решението на правителството да прати Пламен Георгиев като консул във Валенсия. Бившият председател на антикорупционната комисия, който бе принуден да подаде оставка покрай \"Апартаментгейт\" и собствената му \"тераса с барбекю\", бе на практика награден от правителството с изпращането му на дипломатическа служба. Българската общност в страната не остана доволна от това назначение и обяви, че не желае той да я представлява. Колко тераси има българското консулство във Валенсия? Досега Борисов отказваше да коментира този въпрос. Всъщност, не желае да коментира нищо извън \"обиколките на успеха\", защото само коментарите му по злободневните теми щели да влязат в новините - не и магистралите и заводите. Така се случи и днес. След което изсипа суперлативи за Пламен Георгиев. На въпрос как ще убедите диаспората, че това е най-добрият дипломатически представител на страната, отвърна пак в същия дух: След което скастри представителката на медията, че нищо от пътуването му до Костинброд, магистралата и инвестицията нямало да влезе в новините днес.  , сложи край на \"интервюто\" Борисов. Колко тераси има българското консулство във Валенсия?", "date": "2019.08.26", "title": "Борисов: Пламен Георгиев е с образования, награди, милиарди конфискувани средства, няколко езика..."}
{"url": "https://clubz.bg/87039-anatomiq_na_medicinskata_etika", "text": "Когато по време на сложна операция Сюзън Макинън – хирург и професор от университета „Вашингтон” в Сейнт Луис, трябва да изясни местоположението на определен нерв, тя отваря анатомичен атлас, издаден още в средата на миналия век. Благодарение на ръчно рисувани много подробни илюстрации Макинън бързо намира отговора на въпроса си и операцията е успешна. Защо обаче това представлява етичен проблем, разказва текстът на Кайли Бейкер, кореспондент на Би Би Си. Този атлас е добре известен на хирурзите от различни страни и според много от тях до ден днешен той остава най-подробен и точен. Но всеки път, когато някой лекар отвори книгата, той трябва да решава етичен въпрос, не по-малко труден от самата операция: редно ли е да се използва книга, създадена от нацистки учени в нацистка Германия? Авторът на атласа – Едуард Пернкопф, професор по анатомия и ректор на Виенския университет – е бил нацист, както и четиримата му помощници илюстратори – Ерих Лепиер, Лудвиг Шрот, Карл Ендтресер и Франц Батке. За рисунките си те са използвали телата на жертви на нацисткия режим. Най-малко половината от 800-те илюстрации в атласа са рисувани при аутопсии на затворници, загинали от ръцете на нацистите. Кожата, мускулите, връзките, нервите, органите и костите са изобразени много детайлно и правдоподобно. Илюстрациите не са за чувствителни хора. Пернкопф е искал от художниците всичко да изглежда възможно най-реалистично. Единственото малко отклонение са по-ярките контрастни цветове, но това има важен практически смисъл – така читателите се ориентират по-лесно. Първите два тома излизат през 1937-а и 1941 г., а третият и четвъртият – след войната. Въпреки безспорните му качества анатомичният атлас вече не се преиздава и може да бъде открит само при букинисти, като цените варират от няколко десетки до няколко хиляди долара. Много хирурзи са готови да ги дадат, но заради „тъмния” произход на атласа малцина си позволяват да държат книгата открито на бюрата си. Свързаният с използването му сложен етичен въпрос все още не е решен и създава трудности в работата на учени и лекари. Сюзан Макинън признава, че историята на създаването на книгата, разбира се, е смущаваща, но отказът от използването на атласа понякога противоречи на медицинската етика: от него може да зависи резултатът от операцията. Едуард Пернкопф, който е работил над книгата в продължение на 20 години, изглежда не си е задавал етични въпроси. Той е бил ревностен националсоциалист, ходел е на работа в нацистка униформа, а когато е назначен за декан на медицинския факултет на Виенския университет, уволнява всички евреи, в това число и трима носители на нобелови награди. През 1939 г. в Германия е приет закон, според който телата на всички екзекутирани затворници се предоставят за научни изследвания и за обучение на студенти. Според Сабине Хилдебранд от Медицинското училище в Харвард поне половината от всичките 800 илюстрации в атласа са направени по време на аутопсии на жертвите на нацистите. Сред тях са гейове, лесбийки, цигани, политически противници, евреи. В първия том, публикуван през 1937 г., подписите на двама илюстратори – Ерих Липие и Карл Ендресер, включват нацистки символи – свастика и емблемата на СС. Дори в двутомното английско издание от 1964 г. оригиналните подписи на илюстраторите с нацистки символи са запазени, а в по-късните издания са ретуширани. Хиляди копия на атласа са продадени по целия свят, книгата е преведена на пет езика. В предговора и въведението се говори за изключителния реализъм на илюстрациите, които могат да бъдат наречени произведения на изкуството, но няма и дума за това как са създадени те. Едва през 90-те години учени и студенти по медицина започват да се замислят за хората, чиито тела са използвани при работата над книгата. След като през 1994 г. бруталната истина става известна, атласът престава да бъде преиздаван. Според Кралския хирургически колеж той вече не се използва в учебните и медицинските заведения във Великобритания, въпреки че няколко копия от многотомника се съхраняват в университетски библиотеки. Проучване, проведено от списание Neurosurgery сред хирурзи, показва, че 59% от лекарите, специалисти по периферна нервна хирургия, знаят за съществуването на атласа, а 13% от анкетираните продължават да го използват на работа. 69% от анкетираните са заявили, че не виждат нищо укоримо при използването на атласа, 15% признават, че след като са научили за произхода на илюстрациите, се съмняват в допустимостта на използването на тази книга. 17% не могат да решат за себе си този сложен етичен въпрос. Според Сюзан Макинън по отношение на детайлността и точността на описанието на структурата на човешкото тяло досега няма друго издание, което може да се сравни с труда на Пернкопф и илюстраторите, работили с него. Според нея целият медицински персонал, участващ в операциите, е запознат с кървавата история на книгата. Когато разбрала как е създаден атласът, тя започнала да го съхранява в сейф в кабинета си. През миналата година специалистът по медицинска етика Джоузеф Полак и психиатърът Майкъл Гродин – специалист по история на медицината, подготвиха (основан на еврейската медицинска етика) отговор на въпроса дали е етично да се използва атласът. Според Полак и Гродин еврейската медицинска етика позволява използването на илюстрациите, ако това ще помогне за спасяването на човешки живот. Но те смятат, че тези, които използват атласа, трябва да знаят неговата история. По този начин лекарите и техните пациенти също ще могат да почетат паметта на жертвите на нацистите. В своя отговор Полак и Гродин цитират пример от опита в работата с атласа на Сюзан Макинън: Джонатан Айвс, специалист по биоетика в университета в Бристол, казва, че атласът е изненадващо подробен, но ужасяващите обстоятелства при създаването му повдигат въпроси за използването му.", "date": "2019.08.26", "title": "Анатомия на медицинската етика"}
{"url": "https://clubz.bg/87045-ot_bolnichnata_staq_napravo_na_trenorskata_skamejka", "text": "Преди шест седмици треньорът на \"Болоня\" Синиша Михайлович беше диагностициран с левкемия. Трябваше веднага да започне интензивен курс с химиотерапия и не беше напълно ясно дали ще продължи да изпълнява задълженията си като треньор на тима. Как ще може да го прави? Кога? Имаше уверения, че шансовете му са доста добри, но при такова заболяване човек никога не може да е сигурен. Вчера 50-годишният сърбин, част от отбора на \"Цървена звезда\", станал европейски шампион под ръководството на Люпко Петрович, беше на резервната скамейка за мача от първия кръг на Серия А \"Верона\" - \"Болоня\" (1:1). Синиша е отслабнал, има превръзки по тялото и все още няма добър вид, но заяви съвсем накратко, че е спечелил битката. Без да дава повече подробности и без да драматизира излишно или да се прави на жертва. Той е такъв - не е много по приказките и емоциите публично. Преди шест седмици Михайлович е обещал пред отбора, че ще бъде на линия за началото на шампионата. Обещанието е спазено. В периода бившият халф е гледал на видео всяка една тренировка и е бил в постоянен контакт със своите помощници. Това са 41 дни и нощи в болничната стая на клиниката \"Сент Орсола\" в Болоня. Половин час преди началото на двубоя във Верона клубът оповести в туитър, че сърбинът ще е на скамейката. Заваляха поздравления и радостни съобщения, сред които едно на \"Наполи\":  Феновете се бяха подготвили подобаващо с транспаранти и плаката в подкрепа на треньора.  Синиша Михайлович, бивш национал на Югославия и майстор на преките свободни удари, направи солидна кариера в Италия след периода в \"Цървена звезда\". Той обличаше екипите на \"Рома\", \"Сампдория\", \"Лацио\", \"Интер\" и т.н. След това стана треньор. Той се завърна като наставник на \"Болоня\" през януари и завърши на десето място с тима. Това е вторият му период начело на \"червено-сините\".", "date": "2019.08.26", "title": "От болничната стая - направо на треньорската скамейка"}
{"url": "https://clubz.bg/87046-mvr_razprostrani_snimki_na_izbqgalite_zatvornici", "text": "МВР разпространи снимки след като обяви за общодържавно издирване двамата молдовци, избягали от затвора в Стара Загора. Двамата са осъдени за взривяване на банкомати и избягаха в събота, а в неделя стана известно, че те са молдовски граждани.  Василе Морару е с ръст 176 см, нормално телосложение, пъстри очи, бяло лице, светла коса и правилен нос. В момента на бягството си е бил с къси панталони, бял потник и сини маратонки, посочват от МВР.  Александр Хаджи е с ръст от 173 см, нормално телосложение, кестенява коса, бяло овално лице, кафяви очи и правилен нос.  Има белег от срязване под долната устна. Бил е облечен с къси панталони и черна тениска. Издирват двама молдовци, избягали от затвор в Стара Загора От Районната прокуратура – гр. Стара Загора съобщиха, че наблюдава образуваното досъдебно производство за бягството на двамата затворници.  По-рано през деня бившият шеф на ЦСБОП Тихомир Стойчев, заяви пред Нова тв, че трябва да се разпространят снимки на избягалите престъпници, защото трябва да се разчита на гражданите. Той казва, че е Европа все повече се либерализира затворническият живот, затова и двамата са били в общежитие с отворен тип. Издирват двама молдовци, избягали от затвор в Стара Загора Издирват двама молдовци, избягали от затвор в Стара Загора", "date": "2019.08.26", "title": "МВР разпространи снимки на избягалите затворници"}
{"url": "https://clubz.bg/87049-referyt_deputat_stefan_apostolov_e_sys_spreni_prava", "text": "Това е лаконичното съобщение на комисията, публикувано на сайта на футболната централа. Решението е взето заради грубите грешки, които Апостолов, депутат от ГЕРБ, допусна снощи по време на мача \"Лудогорец\" - \"Славия\" (0:0). В края на първото полувреме арбитърът показа червен картон на вратаря на гостите Антонис Стериакис под предлог, че е играл с ръка пред наказателното поле. Игра с ръка обаче нямаше - видеоповторенията показаха, че топката среща крака на младия грък. Апостолов допусна и други гафове в ущърб и на двата тима, а в края на срещата, подведен от един от асистентите си, не зачете напълно редовен гол на \"Лудогорец\". В тази ситуация засада нямаше. \"Лудогорец\" уволни Стойчо Стоев След срещата ръководството на \"орлите\" уволни Стойчо Стоев. Не е ясно докога Стефан Апостолов, син на кмета на Симитли Апостол Апостолов, няма да съдийства.", "date": "2019.08.26", "title": "Реферът депутат Стефан Апостолов е със спрени права"}
{"url": "https://clubz.bg/87059-jerar_depardijo_shte_igrae_leonid_brejnev", "text": "Актьорът Жерар Депардийо ще изиграе съветския политически лидер Леонид Брежнев – генерален секретар на ЦК КПСС и председател на президиума на Върховния Съвет на СССР – във филма „Пражка пролет” на хърватския режисьор Лордан Зафранович. Известният френски актьор, който получи руски паспорт през 2013 г., но малко по-късно обяви, че се отказва от него, вече е приел предложението, съобщи продуцентът на филма Андрей Антонио Лека в ефира на радио „Frekvence 1“. Новият Сталин, Депардийо Сюжетът ще бъде посветен на събитията в Чехословакия от 1968 г., известни като Пражката пролет, и ще разкаже за лидера на Чехословашката комунистическа партия Александър Дубчек, започнал социални и политически реформи в страната. Начело с Леонид Брежнев, ръководителите и на други социалистически страни, видяха в реформите заплаха за целия социалистически блок. В резултат на 21 август 1968 г. СССР, Германската демократична република, Полша, Унгария и България влязоха с войски в Чехословакия. Лека добави, че за главната роля – на Александър Дубчек, е поканен „световно известен актьор“, но той все още не е потвърдил съгласието си. Бюджетът на филма ще бъде повече от 10 милиона евро, а излизането му на екран се планира не по-рано от 2022 година. Засега е завършена само първата част от сценария, целият се очаква да бъде готов след няколко месеца. Филмът ще бъде заснет от словашкото филмово студио „Leca Production“. Съвсем наскоро бе съобщено, че руският режисьор Станислав Лебедев възнамерява да предложи на Депардийо да изиграе Лев Толстой. Преди месец френски медии писаха, че Депардийо е приел ролята на полицай от Сан Тропе в нова комедия на Никола Бенаму.", "date": "2019.08.26", "title": "Жерар Депардийо ще играе Леонид Брежнев"}
{"url": "https://clubz.bg/87060-makron_nadqvam_se_braziliq_skoro_da_ima_drug_prezident", "text": "Френският президент Еманюел Макрон днес разкритикува с необичайно остър език бразилския президент Жаир Болсонаро в очевиден отговор на демонстративно презрително поведение на последния към Франция. Макрон, който е либерал, заяви в заключителния ден на срещата на Г-7 в Биариц, че се надява Бразилия скоро да има друг президент, различен от крайния консерватор Болсонаро. Така той отговори на репортери, които го питаха за неотдавнашни обидни коментари, които Болсонаро и член на неговия екип направиха за френския президент и за неговата съпруга. Заради пожарите в Амазония бразилски министър обижда Макрон В неделя Болсонаро обвини Франция в “колониалистки манталитет” заради натиска й да направи повече за спасяването на амазонската джунгла, един от главните източници на кислород на планетата.  Бразилският президент каза, че прокарваната от Макрон международна инициатива за спазяване на Амазония означава да бъде третирана Бразилия \"като колония или ничия земя\". Привърженик на Болсонаро сравни в социалните мрежи снимки на неговата съпруга Мишел (37 г.) и съпругата на Макрон Брижит (66 г.) и написа под постинга си: “Сега разбирате защо Макрон преследва Болсонаро”. Макрон припомни и две неотдавнашни решения на Болсонаро, които обтегнаха отношенията между Франция и Бразилия. Париж беше заплашил да блокира споразумението, ако Бразилия не спре обезлесяването на Амазония, засегната в последните дни от големи горски пожари.", "date": "2019.08.26", "title": "Макрон: Надявам се Бразилия скоро да има друг президент"}
{"url": "https://clubz.bg/87044-sasht_veche_ne_sa_gospodarite_na_aziq", "text": "Дълго време експертите описваха активната модернизация на въоръжените сили на Китай като  . Но може би това определение е остаряло - Пекин вече е способен да се противопостави на Вашингтон в много военни сфери. САЩ готови за студена война и с Китай Това е изводът от изследване на Центъра за изучаване на САЩ към Университета на Сидни. Автори на доклада предупреждават, че американската отбранителна стратегия в Азиатско-Тихоокеанския регион преживява безпрецедентна криза. Според тях е възможно на Вашингтон да не успее да защити регионалните си съюзници от Китай. Особено внимание в доклада е отделено на ракети в арсенала на Китай, които обграждат военните бази на САЩ и съюзниците им. Според авторите на изследването  Държавният секретар на Тръмп рискува война с Китай, ако блокира Южнокитайско море За разлика от САЩ Китай не представлява във военен смисъл глобална свръхдържава. Също така малко вероятно е военните му амбиции да се разширяват (това обаче може да се промени, тъй като Китай постепенно разпростира мрежата си от пристанища и военни бази в чужбина). В настоящия момент световното влияние на Китай в най-голяма степен зависи от икономическата му мощ. У Пекин липсва желанието като Америка да превърне останалите страни в последователи на принципите му, което проправи пътя на САЩ към световното господство. Китай също отстъпва на САЩ в областта на меката сила. Той не може да предложи на света дънки, Холивуд или бургери, които биха му помогнали да рекламира китайските ценности в други страни. В същото време военният потенциал на Америка, включително и ядреният арсенал, многократно надхвърля китайския.   Могат ли руснаците да победят армията на САЩ? Освен това САЩ съхраняват технологическото си преимущество в области като разузнаването, противоракетната отбрана и съвременните военни самолети. Не бива да забравяме, че те разчитат и на военните алианси в Европа и Азия. Китай не разполага с алианси. Но той бързо настига САЩ в областта на технологиите. Освен това се намира в Азия и именно там фокусира вниманието си. Тези два фактора позволяват Китай да бъде назован свръхдържава, която е напълно способна да се конкурира със САЩ.  Пекин изучи американските войни и военни възможности, след което разработи ефективна стратегия, която позволява да се отстранят традиционните източници на военна мощ на Америка - не на последно място става въпрос за групи, които играят ключова роля за способността на Вашингтон да се представя като сила в чужбина. Ноам Чомски: САЩ са свръхсила, но не бива да притискат целия свят Китай избра пътя на ограниченията и отказа за достъп и маневри, като така съсредоточи усилията си в създаването на цял набор от сензори и оръжия, за които се надява, че ще принудят САЩ да действат на възможно най-далечно разстояние от китайския бряг. Първоначално този подход имаше чисто отбранителен характер. Все повече експерти обаче започват да смятат, че възможностите на Китай му позволяват при необходимост да действа смело с убеждението, че може да се справи с всяка възможна реакция от страна на Америка. При случай на въоръжен конфликт главната цел на Китай е да не позволява на американците да нахлуят в района на обкръжаващите го острови. Става въпрос за Южнокитайско море и по-конкретно - от южното крайбрежие на Япония до западното крайбрежие на Филипините. Китай също се опитва да ограничи достъпа на американците до по-отдалечени райони - вече и в Тихия океан - с оръжия, които дори могат да ударят американската база на остров Гуам.  Швейцария се присъедини към \"Един пояс, един път\" Разбира се, Пентагонът е напълно наясно с всичко това. След десетилетия на война, ограничена до борба с бунтовници, американските сили претърпяват основно преструктуриране и модернизация за нова конфронтация между суперсилите. По време на Студената война СССР се смяташе за вероятния противник на Вашингтон. Сега на първо място е Китай. Според авторите на доклада обаче Вашингтон не подхожда към проблема достатъчно сериозно. В изследването се говори, че  САЩ: Китай дестабилизира Югоизточна Азия САЩ нямат проблеми с финансирането на разработването и закупуването на нови оръжия, но задачата пред тях е изключително трудна. Този документ е много отрезвяващ, тъй като е съставен от учени, базирани в Австралия - една от основните съюзнички на САЩ в региона. Китай без съмнение се чувства като най-голямата регионална сила - това е видно от военните му политики. Лидерът на Китайската комунистическа партия Си Цзинпин реши не само да даде отпор на американския президент Доналд Тръмп при продължаващата търговска война между страните, но и зае крайно жестока позиция по други спорни въпроси, било демократическите демонстрации в Хонконг или претенциите на Китай над Тайван. Китай заплаши с война всеки, който се бори за независимостта на Тайван Развитието на китайските въоръжени сили до равнище, което съответства на икономическата мощ на страната, е неизбежно. Но множество експерти се опасяват, че политиката на Тръмп единственото влошава и без това сложната ситуация. Например, много американци смятат, че действията на Китай в търговията налагат реакция, но начинът, по който тя бе извършена, кара някои експерти да се опасяват, че накрая Вашингтон може да загуби тази търговска война. Във външната политика на САЩ при Тръмп често отсъства ясна стратегия - тя е твърде силно повлияна от профила на президента в Twitter и отвличащи вниманието фактори като неочаквания план на държавния глава да закупи Гренландия. Тръмп искал да купи Гренландия Китай е с ясно формулирани цели, които възнамерява да постигне и разработва стратегия, която да му помогне да ги постигне. Освен това възможно е той вече да е постигнал целта си. Държавният секретар на Тръмп рискува война с Китай, ако блокира Южнокитайско море  Могат ли руснаците да победят армията на САЩ? Ноам Чомски: САЩ са свръхсила, но не бива да притискат целия свят Швейцария се присъедини към \"Един пояс, един път\" САЩ: Китай дестабилизира Югоизточна Азия Китай заплаши с война всеки, който се бори за независимостта на Тайван Тръмп искал да купи Гренландия", "date": "2019.08.26", "title": "САЩ вече не са господарите на Азия"}
{"url": "https://clubz.bg/87057-hristina_vucheva_finansovata_kriza_otpredi_desetiletie_nqma_da_se_vyrne", "text": "Всички български банки удовлетворяват изискванията на Европейската централна банка, а прогнозите, че наближава много страшна криза, са част от кампания. Такава теза разви финансистът проф. Христина Вучева.   тя посочи, че делът на лошите кредити в България намалява и няма причина за безпокойство от някаква сериозна промяна.   Задава ли се нова финансова криза? По думите й не сме в ситуация, в която твърде много хора да не могат да си връщат кредитите навреме и това да окаже влияние върху банковате система. Според нея промените, с които банките ще създават \"черен списък\" на клиенти с лошо кредитно минало, не са нещо ново и невиждано. Защото и в момента банките използват кредитен регистър.  Резултатите от стрес теста на ЕЦБ: ПИБ и Инвестбанк са с капиталов недостиг при негативен сценарий БНБ с надзорни мерки спрямо четири банки Резултатите от стрес теста на ЕЦБ: ПИБ и Инвестбанк са с капиталов недостиг при негативен сценарий БНБ с надзорни мерки спрямо четири банки", "date": "2019.08.26", "title": "Христина Вучева: Финансовата криза отпреди десетилетие няма да се върне"}
{"url": "https://clubz.bg/87038-malko%C2%A0veroqtno_e_bylgariq_da_poluchi_syshtiq_resor_v_ek", "text": "Малко вероятно е България отново да получи ресор \"Цифрова икономика и цифрово общество\" при съставянето на новата Европейска комисия.  Това заяви в интервю БНР Юлияна Николова - директор на портал \"Европа\" и фондация \"Център за модернизиране на политики\", бивш директор на дирекция \"Европейска интеграция и връзки с международните финансови институции\" към Министерски съвет, секретар на Съвета по европейска интеграция към премиера и член на основния екип за преговори с Европейския съюз. Коментара си тя направи в контекста на публикациите, в т.ч. в \"Политико\", според които страната ни ще иска ресор \"Земеделие\". Ден след излизането на материала премиерът Бойко Борисов категорично отрече. И попита за какво ни е притрябвал този ресор като там всичко било ясно, парите били предварително разпределени. След което обяви, че ще иска за Мария Габриел, която отдавна заявява, че ще номинира за нов мандат в ЕК, същия ресор \"с разширения\".  Борисов за ресор \"Земеделие\" в ЕК: За какво ни е?! Пълни глупости! А по повод изказването на Борисов цитира своя приятелка македонка, която й казала:  \"Политико\": България иска ресор \"Земеделие\" в новата Еврокомисия Вероятно ще бъде утвърден многомилиарден фонд за стимулиране на големите европейски технологични гиганти, уточни тя. Така нареченият Европейски фонд за бъдещето ще финансира със 100 милиарда евро инвестициите на страните членки във водещите индустриални групи и компании, способни да конкурират, такива корпорации, като \"Гугъл\" и \"Епъл\", а също така \"Алибаба\". Което провокира въпроса - това ли е обяснението да държим толкова много на ресор цифровизация и киберсигурност. На въпрос как стои настояването на България за цифровия ресор и киберсигусрността на фона на изтичането на данните на 5 милиона физически лица и фирми от Националната агенция за приходите, Николова посочи: Най-вероятно ресорите ще бъдат съвършено други, посочи още. \"Политико\": България иска ресор \"Земеделие\" в новата Еврокомисия", "date": "2019.08.26", "title": "\"Малко вероятно е България да получи същия ресор в ЕК\""}
{"url": "https://clubz.bg/87043-trymp_iskam_da_napravq_iran_bogat_otnovo", "text": "Американският президент Доналд Тръмп обяви в понеделник, че иска Иран да бъде силна държава и че не желае да сменя политическия режим в Техеран. Иранският външен министър пристигна в Биариц Той въпреки това добави, че стандартът на живот на иранските граждани е недопустим, цитиран от Ройтерс. Той отбеляза, че не е изненадан от отправената покана на Франция към външния министър на ислямската република Джавад Зариф за преговори в неделя, чиято основна цел бе да се понижи напрежението между Вашингтон и Техеран (преди ден информацията бе, че президентът на САЩ е изненадан от поканата - б.р.) Иран ще работи с Франция, за да спасят ядреното споразумение Той допълни, че не е пожелал да проведе среща с министъра на външните работи, тъй като е било твърде скоро за подобно действие. Отношенията между Вашингтон и Техеран се влошиха през май 2018 г., след като Тръмп обяви намерението си да изтегли САЩ от ядреното споразумение от 2015 г. и да възстанови санкциите срещу Иран. Санкциите на Тръмп срещу Иран влошават отношенията с Европа През 2019 г. нови финансови ограничения бяха наложени, включително и срещу политическия елит на ислямската република. Иран ще работи с Франция, за да спасят ядреното споразумение Санкциите на Тръмп срещу Иран влошават отношенията с Европа", "date": "2019.08.26", "title": "Тръмп: Искам да направя Иран богат отново"}
{"url": "https://clubz.bg/87028-zaradi_pojarite_v_amazoniq_brazilski_ministyr_obijda_makron", "text": "Френският президент Еманюел Макрон бе засипан вчера с обиди и нападки в социалната мрежа \"Туитър\" заради натиска, оказан над бразилския президент Жаир Болсонаро да предприеме действия срещу пожарите в Амазония. Един от обидните туитове бе на бразилския министър на образованието Абрахам Вейнтрауб, предаде агенция Франс прес, цитирана от БТА.  Миналата седмица Макрон обвини правителството на бразилския президент Жаир Болсонаро, че не полага достатъчно усилия да опази Амазония от пожарите и че лъже за ангажиментите, които е поело в сферата на екологията, напомня Ройтерс.  \"Викат ми Нерон - подпалвача на Амазония\" Темата бе сред водещите и по време на срещата на лидерите от Г-7 във Франция. Вчера Макрон заяви, че водачите на седемте най-развити индустриални страни са напът да се споразумеят как да помогнат за борба с горските пожари в Амазония и за преодоляване на пораженията от тях. Колумбия зове света да спаси Амазония от огъня (СНИМКИ)  Страните от Групата на седемте - Великобритания, Германия, Италия, Канада, Съединените щати, Франция и Япония - уточняват детайлите на евентуално споразумение за техническа и финансова помощ, добави той. Френският президент нарече пожарите глобално извънредно положение, изведе ги начело в дневния ред на срещата в Биариц и поде дискусии за бедствието на вечерята в първия ден на срещата. Мащабът на бедствието е такъв, че реагира и папа Франциск. Представител на ЕС, който пожела анонимност, каза, че лидерите на седемте страни са се съгласили да направят всичко по силите си, за да помогнат за справяне с пожарите. Те са дали на Макрон мандат да се свърже с лидерите на всички страни в района на Амазония, за да се установи от какво имат нужда, продължи същият източник. Бразилски военни самолети започнаха да обливат с вода горящите тропически гори в щата Рондония в Амазония, след като Бразилия бе подложена на силен международен натиск да предприеме действия срещу разрастващите се пожари, предадоха \"Франс прес\" и \"Ройтерс\". Вчера в Амазония два самолета С-130 Херкулес започнаха да обливат с вода пламтящите тропически гори, след протести в редица бразилски градове в защита на \"белите дробове на планетата\", посочва АФП. Президентът Жаир Болсонаро е дал разрешение да бъдат изпратени военни да се борят с бушуващите пожари в седем щата в Амазония, в отговор на исканията за помощ на щатските правителства, съобщи говорителка на президентството.  Болсонаро обяви в петък, че военни ще бъдат пратени да се борят със стихията след като дни наред бе критикуван от бразилското общество и от световни лидери, че правителството му не прави нищо, за да се бори с пожарите, посочва Ройтерс. Президентът добави, че е приел предложението на израелския премиер Бенямин Нетаняху да изпрати самолет и специализирана помощ за борбата с огъня.  \n\t  Колумбия зове света да спаси Амазония от огъня (СНИМКИ) ", "date": "2019.08.26", "title": "Заради пожарите в Амазония бразилски министър обижда Макрон"}
{"url": "https://clubz.bg/87032-zapochva_us_open_grigor_dimitrov_igrae_tazi_vecher", "text": "Днес започва Откритото първенство на САЩ по тенис - четвъртият по ред турнир от Големия шлем. Григор Димитров играе още тази вечер (или нощ) - срещу италианеца Андреас Сепи. Двубоят им е на корт 11, програмата на който започва в 18 часа наше време и преди тази среща има други две. Така мачът Димитров - Сепи няма да започне преди 22 ч. Още откриващият ден предлага вълнуващ сблъсък - между Серина Уилямс и Мария Шарапова. Те ще излязат на централния корт - не преди 2 часа след полунощ българско време. На арената излиза и шампионът Новак Джокович - срещата му предхожда тази на Серина и Шарапова и е срещу Роберто Карбайес Баена. В ранните часове на вторник пък Роджър Федерер ще спори със Сумит Нагал.", "date": "2019.08.26", "title": "Започва US Open, Григор Димитров играе тази вечер"}
{"url": "https://clubz.bg/87033-di_kaprio_darqva_5_mln_dolara_za_bitka_s_pojarite_v_amazoniq", "text": "Актьорът Леонардо ди Каприо и едноименната му фондация даряват 5 млн. долара за борба с пожарите в Амазония чрез фонда за опазване на околната среда Еarth Alliance, съобщи Си Ен Ен. В организацията на Ди Карпио участва и вдовицата на основателя на технологичния гигант \"Епъл\" Стив Джобс. В  е отворена и опция всеки желаещ да помогне за справяне с бедствието чрез дарение. Ди Каприо е силно ангажиран в борбата с климатичните промени и на няколко пъти призоваваше ситуацията в Амазония да се приеме сериозно и световният елит да вземе мерки. Територията произвежда около 20 на сто от кислорода на планетата и е наричана \"белия дроб на света\".  Бедствието е и след основните теми на срещата на Г-7 във Франция, а лидерите на седемте най-силни икономики са на път да постигнат споразумение за обща помощ. Заради пожарите в Амазония бразилски министър обижда Макрон Сумата от 5 млн. долара ще бъде дадена на индиански племена и пет местни организации, които се борят с пожарите. Фондът на Ди Карпио е събрал около 100 милиона долара за природозащитни каузи от основаването си през 1998 г. до сега. Организацията на актьора обедини усилията си с Earth Alliance преди месец.", "date": "2019.08.26", "title": "Ди Каприо дарява 5 млн. долара за битка с пожарите в Амазония"}
{"url": "https://clubz.bg/87034-shefyt_na_nzok_doplashtaniqta_v_bolnicite_sa_za_4_mlrd_leva", "text": "Доплащанията от пациентите в болниците възлизат на около 4 млрд. лв., но невинаги са основателни. Тоза съобщи управителят на Националната здравноосигурителна каса д-р Дечо Дечев пред бТВ. Според него най-често в държавните и общинските болници се плаща под масата, а в частните лечебни заведения тази практика е организирана - като се \"измислят\" допълнителни услуги, с които да се оправдае допълнителното взимане на пари от лекуващите се. Поводът за разговора са промените в закона, предложени от Министерството на здравеопазването. Те предвиждат изричен текст, според който болниците трябва да осигуряват лечението по НЗОК - без да искат и да приемат от пациентите плащане или доплащане. Предлага се и възможност за доплащане – ако пациентът иска, да може да плати или да доплати за лекарство, изделие или метод на лечение, различни и по-скъпи от предвидените по клиничната пътека. Шефът на НЗОК изрази съмнения относно предложенията, цитиран от бТВ: Той добави, че за пръв път по инициатива на здравната каса в алгоритъма на всяка клинична пътека пределно ясно ще бъде записано какво точно се покрива, както и пределно ясно ще бъде какво не се покрива. По думите му правилният подход е всичко, което не се покрива от клиничната пътека, да стане предмет на допълнителното здравно осигуряване. Управителят на НЗОК влезе в задочен спор с министъра на здравеопазването и предложението му за едновременно съществуване на НЗОК и частни фондове, които да я конкурират и да имат право да формират печалба. Според Дечев това крие риск от подбор на осигурени на база на тяхното финансово положение - бедните  да останат контингент на касата, а богатите да отидат при частните нови осигурители.", "date": "2019.08.26", "title": "Шефът на НЗОК: Доплащанията в болниците са за 4 млрд. лева"}
{"url": "https://clubz.bg/87041-razvryzka_direktorkata_na_muzikalnoto_uchilishte_ostava", "text": "Директорката на столичното музикално училище \"Любомир Пипков\" Столина Добрева остава на работа. Министърът на културата не е поискал отново оставака й днес на среща между двамата. Това той направи в събота във фейсбук заради историята с оперната певица Дарина Такова. Самата тя разказа как е поискала да участва в конкурс за щатен учител в училището, но поискали от нея да пее. Примата е с операция на гласните струни и не пее от години, след като интервенцията се оказва неуспешна.  Въпреки че до оставка не се стигна, министър Банов и Добрева останаха на различни позиции, стана ясно още след срещата. По думите на Банов директорката е направила грешка, а оставката била \"морален акт\". Той самият административно нямал право да настоява за такава. Министерството ще направи проверка на училището и на въпросния конкурс за учители.  Добрева пък каза, че ще направи всичко възмогно да се свърже с Дарина Такова и да се изгладат отношенията. По-рано пред бТВ тя заяви, че примата може да бъде лектор или да води майсторски класове за децата.  По-рано родители и възпитаници на директорката на музикалното училище в София се събраха на символичен протест пред Министерството на културата тази сутрин, предаде бТВ от мястото на събитието.  Събралите се изразиха несъгласието си с решението на министър Боил Банов да поиска оставката на Столина Добрева, след като отказала на оперната прима Дарина Такова да бъде назначева без конкурс за щатен преподавател в училището. Боил Банов иска оставкa заради оперна прима По-рано сутринта Добрева заяви, че не оспорва таланта и постиженията на примата, но тъй като правилата вече били приети за всички кандидати, трябвало да се съобрази с процедурата. Предложи обаче Такова да преподава като гост лектор или да води майстор клас в училището. Директорката на музикалното училище: Ще говоря с министъра, после ще кажа за оставка Подкрепа за директорката изразиха и нейни възпитаници.    Директорката на музикалното училище: Ще говоря с министъра, после ще кажа за оставка", "date": "2019.08.26", "title": "Развръзка: директорката на музикалното училище остава"}
{"url": "https://clubz.bg/87031-izbqgalite_ot_zatvora_moldovci_izdirvaneto_prodyljava", "text": "Издирването на избягалите затворници от общежитието от отворен тип в Стара Загора продължава. Двамата лишени от свобода изчезнаха в събота. В неделя стана ясно, че те са молдовски граждани. Александър Хаджи, на 24 години, и Василе Мораро, на 30 години, са пуснати за общонационално издирване, съобщи Нова тв. В затворническото общежитие от открит тип били настанени преди седмица, след като са прекарали 1 година в ареста. Те са осъдени за разбиване на банкомати. Очаквало се да ги преместят в София, където е трябвало да изтърпят присъдата си от 4 години и 8 месеца. Издирват двама молдовци, избягали от затвор в Стара Загора Министърът на правосъдието Данаил Кирилов е разпоредил спешна проверка за изясняване на обстоятелствата около случая. Резултатите от нея се очакват тази седмица, съобщи Нова тв. Все още не е ясно дали бягството е планирано. За последно близки са ги посещавали на 17 август. Според първоначалните данни бегълците са прескочили оградата на общежитието. По-късно надзиратените установили, че дватата затворници липсват.  Пред Нова тв анализаторът Тимомир Безлов намекна, че бягството трудно може да се случи без някакво съдействие \"отвътре\". Според началника на общежитието охранителите не можели да разберат дали престъпниците планират бягство, защото не разбирали румънски език. Трети молдовец, който не е след бегълците, бил \"говорител\" на групата, иначе комуникацията ставала на развален руски и български, какъвто бегълците понаучили, докато стоят година в ареста. Молдовците имали свободен достъп до телефони и можели да разговарят със свои близки, стана ясно още от думите на началника. Тихомир Стойчев, бивш шеф на ЦСБОП, заяви пред Нова тв, че трябва да се разпространят снимки на избягалите престъпници, защото трябва да се разчита на гражданите. Той казва, че е Европа все повече се либерализира затворническият живот, затова и двамата са били в общежитие с отворен тип.  ", "date": "2019.08.26", "title": "Избягалите от затвора молдовци - издирването продължава"}
{"url": "https://clubz.bg/87030-direktorkata_na_muzikalnoto_uchilishte_shte_govorq_s_ministyra_posle_shte_kaja_za_ostavka", "text": "Директорката на музикалното училище \"Любомир Пипков\" Столина Добрева ще разговаря днес с министъра на културата Боил Банов, който поиска оставката й, и след това ще обяви дали ще я подаде. Това обяви самата тя пред бТВ тази сутрин. Поводът за напрежението - искането на оперната прима Дарина Такова да е преподавател в училището и предявеното към нея изискване да участва в конкурса наравно с останалите кандидати за щатна работа. Един от етапите в процедурата по избор е пеене под акомпанимент на пиано. Такова сама съобщи в събота във фейсбук как са я накарали да пее пред комисия, въпреки че е международно призната на оперната сцена в събота. Реакцията на министър Банов бе мигновена - поиска оставката на директорката на училището още в понеделник - тоест днес.  Боил Банов иска оставкa заради оперна прима В България мразят талантите, ако не са минали през комисия… Тя разказа, че оперната прима е била канена да преподава при предишния директор на музикалното училище \"Любомир Пипков\", но досега е отказвала – смятала е, че учениците на тази възраст са още малки за оперно пеене. Директорката с поисканата оставка обяви, че много уважава таланта и уменията на Дарина Такова и се надява учениците още да имат вариант да се докоснат и да се учат от тях. И изрази готовност да покани Дарина Такова да организира майсторски класове или да преподава като лектор в училището. На срещата си с министър Банов Добрева ще поиска връзка с оперната певица.  \n\t  В България мразят талантите, ако не са минали през комисия…", "date": "2019.08.26", "title": "Директорката на музикалното училище: Ще говоря с министъра, после ще кажа за оставка"}
{"url": "https://clubz.bg/87036-centyryt_i_kvartali_na_sofiq_bez_topla_voda_do_kraq_na_meseca", "text": "Центърът на София и няколко квартала остават без топла вода от днес до края на месеца. Съобщението дойде от общинската фирма \"Топлофикация-София\", а причината е, че ще се извършва ремонт, \"който изисква цялостно спиране на ТЕЦ-София. Освен това \"Софийска вода\" ще ремонтира основен индустриален водопровод, захранващ топлоизточника. До 12 часа на 31 август 2019 г. ще бъде спряно подаването на топла вода към следните райони: Повече подробности клиентите могат да получат на информационния телефон на \"Топлофикация-София\" 0 700 11 111. Информацията за сроковете на спиране на топлата вода и засегнатите квартали е публикувана в сайта на дружеството  , както и във фейсбук. На фона на липсата на топла вода в София в края на август синоптичната прогноза е за топло време поне до края на седмицата. ", "date": "2019.08.26", "title": "Центърът и квартали на София - без топла вода до края на месеца"}
{"url": "https://clubz.bg/87029-ochakva_se_prezidentite_na_sasht_i_franciq_zaedno_pred_mediite_dnes", "text": "Президентът на САЩ Доналд Тръмп ще има за партньор френския президент Еманюел Макрон на пресконференцията днес след срещата на Групата на седемте във френския град Биариц, предаде \"Асошиейтед прес. Белият дом съобщи, че Макрон ще се присъедини към Тръмп днес на пресконференцията след годишната среща на лидерите на Г-7, съобщи и БТА.  Новината идва, след като поканата от френския президент на срещата на Г-7 на нея да се появи външният министър на Иран. Тръмп призна, че е бил изненадан от появата на представителя на страната, на фона на обтегнатите отношения между Вашингтон и Техеран. От Елисейския дворец пък заявиха, че Белият дом е бил предупреден за решението.  Иранският министър на външните работи Мохамад Джавад Зариф проведе близо три часа и половина разговори във френския курорт на брега на Атлантическия океан, включително 30-минутна среща с френския президент Еманюел Макрон, съобщи снощи БТА. И цитира източник на \"Ройтерс\", според когото разговорите са били \"положителни\". Те ще продължат на срещата на лидерите от Г-7 тази вечер и утре, допълни той. Иранският външен министър е разговарял първо с френския си колега Жан-Ив Льо Дриан, а след това - и с Макрон, в кметството на Биариц. Германски и британски дипломатически съветници са присъствали на разговорите в кулоарите на форума на Г-7, уточни Елисейският дворец. \n\tЗариф съобщи в Туитър, че се е срещнал с Макрон след \"подробна дискусия\" с Льо Дриан и френския министър на финансите Брюно Льо Мер.", "date": "2019.08.26", "title": "Очаква се: президентите на САЩ и Франция заедно пред медиите днес"}
{"url": "https://clubz.bg/87014-top_7_gradove_na_krasivite_grafiti_snimki", "text": "Често графитите се ползват с лоша конотация, защото денотацията им не е извършена както си трябва. Достатъчно е само да разгледаме \"летописите\" из улиците на Атина, за да се убедим в необходимостта от частичното възстановяване на Крумовите закони. Атина - графитено бедствие или рай за уличните артисти? Не бива обаче да забравяме, че графитите може да придават уникален облик на определени места по света, когато полетът на спрейовете е воден от ръката на истински творец.  А не на псевдобунтар, който смята, че инициалите на неоригиналното му прозвище трябва да бъдат изобразявани на всяка равна повърхност в радиус от 50 км от дома му.  Нека сега посочим 7-те световни столици, които може да се гордеят с най-красивите графити.  Къде другаде може да открием по-подходящо място за вдъхновение от града, които дълги години символизира разделението на Германия и въобще на света. Затова на остатъците от Берлинската стена могат да бъдат намерени множество произведения на графитисти с политически и социални послания, които придават уникален облик на градския пейзаж.  Градът е пословичен с разнообразните си графити, в много от които са представени местните обичаи на страна, която е дом за етнически групи от всички точки на Земята. В столицата на Аржентина дори се провеждат специални турове, посветени на графитите. В реда на нещата е в столицата на държава като Франция - преживяла безброй революции, да е централен \"хъб\" за мнозина талантливи графитисти, които придават уникална обвивка на градската среда. Мелбърн може и да не е столицата на Австралия, нито най-големият град в страната. Но ценителите на графитите не запазват самолетните си билети за Сидни, Канбера, Бризбън или Порт, а именно за най-южния град в Долната земя.  Мелбърн безспорно е сред световните центрове за улично изкуство, в които отделните графити се преплитат едни в други и създават произведения, които може да определим като \"Впечатляващ Хаос\". Както вече отбелязахме държавите с най-богато разнообразие на населението, често опосредстват появата на впечатляващи графити, които съчетават елементи от различните културите по света. Затова не е случайно, че два града от САЩ заемат почетни места в класация, която отделя естетическото от пошлото в \"уличното\" изкуство. Първият от тях е \"Града на ангелите\". Всяка една класация на градовете с най-красиви графити би била проблематична без включването на Ню Йорк. На Източното крайбрежие често се проявяват за първите път новите течения в музиката, модата и изкуството въобще, като графитеното не е изключение.  Затова не е случайно, че тук може да се открият графити, които не биха могли да бъдат намерени на други места по света. Споменатите по-горе столици на графитите може да им разменим местата според собствените ни предпочитания. Но Богота без съмнение трябва да заема първото място при съставянето на подобна класацията. Въпреки че не се ползва със славата на страна, в която демокрацията и защитата на правата на човека са издигнати на пиедестал, в части от най-големия град на Колумбия е напълно легално да се практикува \"улично\" изкуство.  Затова туристите могат да се насладят на творби, които изобразяват местните обичаи или са един от малкото начини да се изрази опозиция срещу властта.  ", "date": "2019.08.26", "title": "Топ 7 градове на красивите графити (СНИМКИ)"}
{"url": "https://clubz.bg/87037-36_zadyrjani_sled_naj_burnite_protesti_v_honkong_sred_tqh_12_godishno_dete", "text": "Полицията на Хонконг е арестувала 36 души в понеделник, съобщи Ройтерс. Сред повдигнатите обвинения срещу тях са за незаконно събиране, притежание на опасни оръжия и нападение на полицейски служители, обявиха органите на реда, цитирани от Си Ен Ен. Най-младият задържан на антиправителствените демонстрации е 12-годишно дете.  \"Хонконг не е Китай\" (СНИМКИ) Протестите ескалираха, след като недоволните граждани започнаха да хвърлят тухли и коктейли \"Молотов\" срещу органите на реда. Полицейските служители отвърнаха с обилни количества сълзотворен газ и водни оръдия. Първоначално протестите започнали мирно. Хиляди души се събрали на марш от региона Квай Чун до Цуен Ван. Те се показали облечени с синтетични пончота и дъждобрани и са били скрити под море от чадъри. Хонконг: те изпълниха паркове, площади, станции на метрото и летището (ВИДЕО) (СНИМКИ) Според полицейските служители сблъсъците започнали късно вечерта, когато малка група протестиращи се отклонили от маршрута, което се случва често на демонстрациите. Те използвали пътни конуси и бариери, за да се изградят барикада на една улица и хвърляли тухли и коктейли \"Молотов\" срещу полицията. Петнайсет служители на реда били ранени и изпратени в болници за лечение. Срещу барикадиралата се група бил използван сълзотворен газ, но е нямало ефект. Протестиращи блокираха метрото на Хонконг (СНИМКИ) По-късно за първи път в историята на града е бил употребено водно оръдие, като тълпата била изтласкана назад, но не се разпръснала. Шестима полицаи извадили оръжията си, когато били   от въоръжени протестиращи, а един от тях дори предупредително стрелял във въздуха. Това заяви местната полиция в официално съобщение, цитирано от Си Ен Ен. Органите на реда осъдиха действията на протестиращите като и добавиха, че  Китайската държавна медия \"Синхуа\" обяви, че централното правителство разполага с   и   да се намеси и да предотврати бунтовете в Хонконг.  Китай обвини \"западни идеолози\" за протестите в Хонконг Тя също цитира изказвания на бившия лидер на комунистическата страна Дън Сяопин, по което време бе уговорено връщането на територията под контрола на Китай, съобразено с конституционния принцип \"една държава, две системи\". Той дарява на острова независими правосъдна система и демократически свободи до 2047 г. Игра с ненулев резултат Масовите организирани протести в Хонконг започнаха на 9 юни като реакция срещу предложен от местната власт законопроект за екстрадиция. Той щеше да позволи на Пекин да изпраща молба определени постоянни или временни жители на острова можеха да бъдат екстрадирани и съдени в контролираните от централната власт съдилища. Последната дума за това щяха да имат местните управляващи, които са номинирани от ККП.  Въпреки че лидерката на територията Кери Лам официално обяви, че \"законът е мъртъв\", демонстрантите настояват тя да си подаде оставката, да се разследват репресивните действия на органите на реда и да се ограничи захвата на Китай над бившата британска колония. Хонконг: законопроектът за екстрадицията е \"мъртъв\"  Хонконг: те изпълниха паркове, площади, станции на метрото и летището (ВИДЕО) (СНИМКИ) Протестиращи блокираха метрото на Хонконг (СНИМКИ) Китай обвини \"западни идеолози\" за протестите в Хонконг Игра с ненулев резултат Хонконг: законопроектът за екстрадицията е \"мъртъв\" ", "date": "2019.08.26", "title": "36 задържани след най-бурните протести в Хонконг - сред тях 12-годишно дете"}
