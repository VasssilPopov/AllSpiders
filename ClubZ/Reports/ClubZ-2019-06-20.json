{"url": "https://clubz.bg/84457-neochakvana_vakanciq", "text": "Пристрастна съм. Аз съм къмпингар. Имам си хубава палатка и обичам да я разпъвам на плажа. Имам си и хубав чувал и обичам да спя на открито. Моето място беше Иракли. Казвам „беше“, защото през последните години е обект на експанзията на бетона, макар формално това да се случва на съседния плаж и в урбанизирана територия. Разстоянието между Иракли и Вая се измерва в сантиметри, дели ги устието на реката. Оставям на вас да прецените колко еко е един екоплаж, когато в непосредствена близост са разположени къщи, бунгала, чадъри, шезлонги, атракциони, заведения, магазини, а скоро – и паркинг с будки за сувенири... Край \"Иракли\": очите ви лъжат, това не е паркинг Колкото и да съм изкушена да кажа, че никой не може да ми отнема правото да разпъвам палатката си където си поискам, няма как да го направя. Уважавам правото на малкия частен собственик на имот да не иска да ме пусне в него. Не уважавам правото на големия инвеститор, окрупнил земите на малките собственици, защото знам какви са намеренията му. Но нямам друг избор освен да уважавам закона, който пази и неговия терен от моята палатка  . Защото както по Конституция аз имам право на свободно придвижване, така и той има право на своята неприкосновеност на частната собственост. Разбира се, цялата тази прелюдия трябва да отведе до последните изменения в Закона за устройство на Черноморското крайбрежие. Много се изписа, много се изговори; любителите на природосъобразния туризъм протестират, президентът обмисля поредно вето  Аз съм „за“ това да има регулация по отношение на дивото къмпингуване, но не с мотивите на депутатите, които го приеха. Нито с мотивите на чиновниците от Министерството на туризма, предвождани от Николина Ангелкова. Твърдото ми убеждение е, че тези две групи хора нямат никаква представа какво представлява къмпирането. Първите го определят като „неконвенционален“ начин за почивка (по депутата от ГЕРБ Александър Ненков), а вторите обявиха, че това не е туристически сегмент и няма защо да се занимават с него. Окончателно: кемпери и палатки – където властта разреши Аз съм „за“ регулацията по една проста причина – да се спре с гоненията на тази немалка група хора, която предпочита за кратко да напусне пределите на панелката и офиса, които обичайно обитава минимум девет месеца в годината.  Притеснява ме обаче изпълнението на тези иначе на пръв поглед добри намерения. И в това е същината на възобновените екопротести.  Тези от вас, които следят темата по периферията, навярно не могат да открият паралела между определянето на места за къмпингуване и справедливите искания на природолюбителите държавата да си влезе във функциите и да регулира най-сетне процесите на безобразното застрояване по морето, както и да си върне дюните, 70 на сто от които са в частни ръце. Връзка обаче има. Даже няколко. Но лайтмотивът е „криза на доверието“.  Парламентът не сложи точни рамки в приетото решение за регулация на къмпирането. Остави тази работа на няколко министерства – да напишат наредба. Водещи ще са министерствата на регионалното развитие, на туризма и на околната среда с министри съответно Петя Аврамова, Николина Ангелкова и Нено Димов. За да разберем защо тези две дами и един господин не се ползват с доверие сред практикуващите къмпингуване, трябва да припомним някои техни минали изявления.  Съдът vs Ангелкова: забранени ли са палатките на плажа Министърът на туризма от години всячески се опитва да внуши, че къмпингуването е незаконно, като тук е редно да оставим следната правна крилата фраза, която тя сътвори миналата година по адрес на палатките на плажа: Въпреки че правният принцип е: Аврамова подходи по-хитро. Заигра по тънката струна на всеобщото безпаричие. Покрай скандала с инвестиционното намерение за „Корал резиденс“ (  регионалният министър хвърли една с нищо необоснована сума от над 1 милиард лева за отчуждаване на дюните (каквото задължение държавата има по закон) и попита искаме ли „една магистрала да изтече в пясъците“. След което регионалното министерство тръгна да обследва всички дюни по морето с уговорката, че трябвало да се уточни, кои били „терен“ и кои „природно образувание“. Така например трябвало да се прецени \"дали има смисъл\" да се предприемат мерки спрямо дюни от 100 квадратни метра, намиращи се на строителен терен от 40 декара, обясни тогава министърът, визирайки площта на „Корал резидънс“. Министър за откупуването на дюните: Искаме ли една магистрала да изтече в пясъците Нено Димов пък, екоминистърът, който не вярва в глобалното затопляне, обявява екоактивистите за „неомарксисти“, обвинява ги за неизвозения от община Царево боклук на Корал и изобщо – в седемте смъртни гряха. Инвеститорът на \"Корал\" предизвиква държавата: Давам ви го. Възмездно Изводът: на тези две дами и един господин сега се разчита да намерят решение и да напишат една хубава наредба, така щото да удовлетворява същите тези хора, към които не таят симпатии. На тези две дами и един господин също така се разчита да разрешат проблема с дюните (като не е ясно какво обследва МРРБ, след като съществуват специализирани карти). На тях се разчита да решат и дали екоплажовете Иракли, Карадере и Корал ще се ползват от къмпингарите при все грандиозните инвестиционни намерения зад ивиците им. Апропо, инвеститорът на „Корал резиденс“ предизвика държавата като ѝ предложи да откупи имота, в който вече е инвестирал, ако е решила да го отреди за природосъобразен туризъм. Сделка към днешна дата няма. Отчуждените дюни се равняват на нула. По линия на „кризата на доверието“ вече никой не вярва и в простото укрепване на свлачище, защото докато се укрепва, все повече заприличва на хотел. Като грешки на приватизацията пък се определят хотелите на прибоя. Плажове мистериозно изчезват от картите, дюни не се нанасят в тях. Нарочени за събаряне хотели продължават да функционират и всичко това се оправдава с факта, че разрешителните са давани преди влизането в сила на специализирания закон ЗУЧК.  В този смисъл е справедлив гневът на къмпингарите, обобщен с „морето ни е бетон, а законодателят се занимава с палатките“.  Нов летен сезон, нови екопротести Този текст няма за цел да открива топлата вода. Състоянието на Черноморието ни е видимо и с просто око. Хотелите тип „тераса срещу тераса“ са полупразни, ние сме дестинация, популярна с „балконинга“ и „бар круолинга“, всякакво устойчиво планиране отдавна е забравено, а кризите в конкурентните ни държави – тип преврати, икономически кризи и арабски пролети, които пренасочиха туристопоток към България през изминалите няколко години, в по-голямата си част вече са преодолени. Само едно нещо остава устойчиво – желанието да строим още, а врагът да се привижда в онези от нас - „неконвенционалните“. Този текст има за цел да внесе малко яснота защо едни хора продължават да протестират. И то не е защото искат да разпъват палатки където им падне. Или защото, както казват Ангелкова и Нено Димов, са се самообявили над закона. А защото са от малкото останали, които все още не са поели към изхода. Към „Маказа“.  Ангелкова: Не е вярно, че морето ни е презастроено Иначе успех на тазгодишната кампания на Министерството на туризма да върне българите по българското Черноморие. Казва се „Неочаквана ваканция“. За нас къмпингуващите ваканцията ще е очаквана – цялото държавно и общинско воинство пак ще ни преследва като империалисти. Окончателно: кемпери и палатки – където властта разреши Съдът vs Ангелкова: забранени ли са палатките на плажа Министър за откупуването на дюните: Искаме ли една магистрала да изтече в пясъците Инвеститорът на \"Корал\" предизвиква държавата: Давам ви го. Възмездно Нов летен сезон, нови екопротести Ангелкова: Не е вярно, че морето ни е презастроено", "date": "2019.06.20", "title": "(Не)очаквана ваканция"}
{"url": "https://clubz.bg/84469-biznesmen_dari_1886_mln_dolara_za_izsledvane_na_izkustveniq_intelekt", "text": "Американски милиардер е дарил 188.6 милиарда долара на \"Оксфърд\" за създаването на нов институт, който ще изследва етичните последици от изкуствения интелект (ИИ) и мащабния му потенциал да промени обществото, предаде Асошиейтед прес. Путин: Който има монопол върху изкуствения интелект, той ще господства Дарението на Стефан Шварцман, който е директор на частната компания Blackstone, ще финансира също и център, в който ще се помещават всичките хуманитарни науки в университета, за да се окуражи взаимодействието между специалистите от социални и технологични сфери. Милиардерът сравни възхода на ИИ с този на Интернет. Световната мрежа бе създадена от компютърни учени, които първоначално я възприемаха като източник на забавление. Специалистите не обмислиха адекватно недостатъците на Интернет, като невъзможността да се контролира кибертормоза и фалшивите новини - както и последиците им за демокрацията. Според Шварцман ИИ е  , а правителствата не са неподготвени за него. Визията на новия център е да се справи с този проблем. Тръмп пусна закон за изкуствения интелект Милиардерът е един от основателите на Blackstone, чиито активи са 512 милиарди долара. През последните години той извърши множество щедри дарения за образователни центрове. Миналия октомври той дари 350 милиона евро на \"Масачусетския технически университет\" (MIT), с което бе изграден MIT Schwarzman College of Computing, чиято основна функция също е да се бори с предизвикателствата на ИИ. Тръмп пусна закон за изкуствения интелект", "date": "2019.06.20", "title": "Бизнесмен дари 188,6 млн. долара за изследване на изкуствения интелект"}
{"url": "https://clubz.bg/84476-evrohold_kupi_aktivite_na_chez", "text": "Българският холдинг \"Еврохолд\" купува активите на ЧЕЗ в България. Това съобщиха от холдинга. Договорът между чешката енергийна компания и българският купувач е подписан днес, а цената на сделката е 335 млн. евро. Купувачът ще финансира сделката с комбинация от собствен и заемен капитал. \"Еврохолд\" вече е подписала мандат с две инвестиционни банки с богат опит в осигуряването на финансиране за подобни сделки. Сформиран е и \"консултативен съвет от експерти със солиден международен опит в бизнеса с дистрибуция на електроенергия, който ще консултира компанията в процеса на интеграция на дейността на \"ЧЕЗ България\" в структурата на холдинга\". От съобщението става ясно още, че висшият мениджмънт на \"ЧЕЗ България\" ЕАД, в това число и изпълнителният директор на дружеството, ще остане в компанията, \"за да се гарантира плавен преходен период в управлението\". Активите на ЧЕЗ в България включват електроразпределителното дружество \"ЧЕЗ Разпределение България \", компанията за обществено снабдяване с електроенергия и лицензиран търговец \"ЧЕЗ Електро България\", лицензирания търговец на електроенергия \"ЧЕЗ Трейд България\", компанията за IT услуги \"ЧЕЗ ИКТ България\", фотоволтаичния парк \"Фри Енерджи Проджект Орешец\", дружеството за производство на електричество от биомаса \"Бара Груп\" и \"ЧЕЗ България\", която координира и управлява дейността на всички дружества на групата в страната. Преди финализирането на сделката тя трябва да бъде одобрена от регулаторните органи. \"Еврохолд България\" АД е публичен холдинг в България и независима бизнес група с дейност в Централна и Югоизточна Европа /ЮИЕ/, се разбира на сайта на дружеството. Компанията развива дейност в 10 страни в Европа в областта на застраховането, лизинга, продажбите на автомобили, инвестициите и управлението на активи. Акциите й се търгуват на фондовите борси в София и Варшава. Групата обслужва повече от 2.5 млн. клиенти и има близо 3000 служители. През 2018 г. консолидираните приходи на Еврохолд достигат 1.3 млрд. лв., оперативната й печалба - 52.3 млн. лв., а активите на компанията - 1.4 млрд. лв. През последните 20 години холдингът е реализирал 16 успешни придобивания на компании от различни сектори в Централна и Източна Европа в сделки с водещи в своите сектори корпорации в Европа.", "date": "2019.06.20", "title": "\"Еврохолд\" купи активите на ЧЕЗ"}
{"url": "https://clubz.bg/84468-bojko_borisov_semejstvoto_mi_beshe_cvetanov_video", "text": "Това заяви премиерът Бойко Борисов пред български журналисти в Брюксел. Той пристигна за участие в Европейския съвет. Повод за тези думи бе въпрос за вицепремиера Красимир Каракачанов, който тези дни в обяснение по делото за издаване на български паспорти срещу подкупи писа, че не може да спи и че не вярвал вече на съветниците си. Горанов: Вероятно ще платим изтребителите наведнъж Все пак Борисов се вижда с Каракачанов поне по 5 пъти на ден и знае колко е тежкаработата на вицепремиера, особено в сферата на отбраната: Последва намек, че така ще има и за руснаците, и за американците. Новата партийна субсидия: безлимитно финансиране от бизнеса, 1 лев на глас и безплатни офиси След това Борисов заяви, че поднася извинение на коалиционните си партньори от „Обединени патриоти“, че не е обсъждал на коалиционен съвет с тях субсидиите. ДАНС и НАП ще се занимават с Доган заради ТЕЦ \"Варна\" (ВИДЕО) Премиерът бе помолен и да коментира твърденията на Антикорупционния фонд, че ТЕЦ „Варна“ застрашава енергийната сигурност на България. Неин мажоритарен собственик е почетният лидер на ДПС Ахмед Доган. Той смята, че енергийната ни сигурност не е застрашена по никакъв начин: На намека, че цената също може да е интересна, министър-председателят зояви, че не е нито продавач, нито купувач на тази ТЕЦ.  Новата партийна субсидия: безлимитно финансиране от бизнеса, 1 лев на глас и безплатни офиси ДАНС и НАП ще се занимават с Доган заради ТЕЦ \"Варна\" (ВИДЕО)", "date": "2019.06.20", "title": "Бойко Борисов: Семейството ми беше Цветанов (ВИДЕО)"}
{"url": "https://clubz.bg/84474-bylgariq_podkrepq_veber_no_dovechera_nqma_da_ima_syglasie", "text": "Борисов пристигна в Брюксел за участие в Европейския съвет. Ще жертва ли ЕНП Вебер, за да си запази Еврокомисията? И Европейската народна партия (ЕНП), и ГЕРБ като част от нея твърдо стоят зад водещия кандидат Манфред Вебер, изтъкна Борисов. Той допълни, че има и план Б. Той обаче ще бъде задействан, когато бъде изчерпан план А. Самият той имал минимум по 3-4 разговора на ден. Въртят се различни кандидати, но има партийно решение - ЕНП е спечелила изборите с предварително посочен водещ кандидат. Германо-френски спор блокира сделката за висшите постове в ЕС Борисов бе попитан приемливо ли е за ЕНП оставането на системата с водещ кандидат, но не нейния. Клуб Z попита Борисов възможно ли е Еврокомисията да бъде оглавена от човек от ЕНП, но не от Вебер. Часове по-рано стана ясно, че тази възможсност е била обсъждана тази сутрин от „шесторката“ премиери, натоваренида координират действията на трите главни сили в Европарламента. На въпрос дали се е споменавало името и на Мишел Барние премиерът отговори, че снощи е разговарял с него. И французинът му казал, че би бил добър кандидат. Но Борисов не пожела да каже дали е искал неговата подкрепа за поста. Той потвърди, че председателят на Европейския съвет Доналд Туск има три имена, записани на листче. И дори знае кои са имената. Но не пожела да ги каже. Българският премиер споделял решенията само на ЕНП. А тя си имала ясно разписани правила. Франс Тимерманс – водещият кандидат на социалистите, е фантастичен ръководител, изтъкна Борисов. Но припомни, че партията му е втора на европейските избори. Защо Мария Габриел реши да остане еврокомисарка? Мария Неделчева отново ще бъде кандидат за български еврокомисар, категоричен бе премиерът. Така той нарича Мария Габриел, която в момента отговаря за цифровата икономика и обществото. Попитан защо я нарича с бащината ѝ фамилия, той отвърна, че така я е записал в телефона си и така я изпратил в Брюксел. Той е убеден, че Мария Габриел е прекрасен комисар. И е победила в пряк тв дебат Елена Йончева от БСП. Борисов смята, че на Габриел няма да бъде търсен нов ресор – заеманият от нея бил най-модерният. EС наказва Турция заради Кипър Бойко Борисов е убеден, че скоро ще има нов Европейски съвет, особено като гледа отношенията между Гърция и Турция заради Кипър. ЕС дава през октомври дата за преговори с Тирана и Скопие Клуб Z го попита не се ли опасява, че отлагането на датата за преговори може да даде тласък на антиевропейските партии в Северна Македония. За него е по-важна била антибългарската риторика, а не просто антиевропейската. И даде себе си за пример: Германо-френски спор блокира сделката за висшите постове в ЕС Защо Мария Габриел реши да остане еврокомисарка? EС наказва Турция заради Кипър ЕС дава през октомври дата за преговори с Тирана и Скопие", "date": "2019.06.20", "title": "България подкрепя Вебер. Но довечера няма да има съгласие"}
{"url": "https://clubz.bg/84473-kitaj_ochakva_napredyk_v_dialoga_mejdu_vashington_i_phenqn", "text": "Китайският президент Си Цзинпин е казал на севернокорейския лидер Ким Чен-ун при разговорите им в Пхенян днес, че се надява Северна Корея и САЩ да продължат да преговарят и да постигнат напредък. Такива са очакванията и на международната общност, съобщават китайски медии, цитирани от Ройтерс и Асошиейтед прес.  \n\tСи казал също, че положението на Корейския полуостров \"засяга мира и стабилността в региона\".  Тези разговори в момента са блокирани след неуспеха на последната среща в Ханой, отбелязва АП.  Започна срещата между Си Цзинпин и Ким Чен Ун в Пхенян  Китай призовава за подход на \"едновременно преустановяване\", тоест КНДР да спре да развива ядрените си оръжия, а в замяна на това САЩ да спрат военните си учения, насочени срещу Северна Корея. \n\tСи Цзинпин похвали усилията на КНДР за поддържането на \"мира и стабилността\" на Корейския полуостров и да насърчи денуклеаризацията му. Той отбеляза, че Китай е готов да помага на Северна Корея \"да реши собствените си легитимни безпокойства за сигурността и развитието и да играе активна и конструктивна роля\" в региона. \n\tСи заяви, че той и Ким споделят \"дълбоко приятелство\" и че отношенията между двете им страни навлизат в \"нов исторически период\", предаде БТА.", "date": "2019.06.20", "title": "Китай очаква напредък в диалога между Вашингтон и Пхенян"}
{"url": "https://clubz.bg/84472-simeonov_ne_se_znae_koj_shte_byde_utre_koalicionen_partnor_na_gerb", "text": "Това заяви пред бТВ лидерът на НФСБ Валери Симеонов. Така той коментира вчерашната среща на ГЕРБ с ДПС, на която бяха постигнати договорки за минимална партийна субсидия и безлимитни дарения. ДПС: Убедихме ГЕРБ за отворено финансиране и 0 лв. субсидии Симеонов заяви, че чашата на неговото търпение е преляла след тази среща.Той припомни, че от ДПС са настоявали за промяна на ДДС, като спестените средства бъдат насочени към безплатни детски градини. Идеята за безплатни детски градини също била записана в програмата за управление, а сега излиза, че тя е инициатива на ДПС. И допълни: Ето какво каза още Симеонов: Бившият вицепремиер сподели и своето лично виждане за намаляването на субсидиите на 1 лв. Според него \"по това предложение политическият модел ще бъде афганистански\",  а не американски, както твърдят от ДПС. Според Симеонов \"основно ГЕРБ и ДПС са пазарили масово цигански гласове\" на евровота.", "date": "2019.06.20", "title": "Симеонов: Не се знае кой ще бъде утре коалиционен партньор на ГЕРБ"}
{"url": "https://clubz.bg/84463-kolekcionerite_da_sytvorish_skandal_i_da_obqvish_celi_gildii_za_syuchastnici_e_bezpardonna", "text": "Това се казва в специална декларация, приета днес от Управителния съвет на Съюза на колекционерите в България по повод скандалната изложба в галерия „Структура“. Закриват изложбата с фалшификатите в галерия \"Структура\" В нея  се изказва надежда, че етиката и принципите на колегиалността ще надделеят над разбираемия гняв. И се декларира готовността на колекционерите да съдействат за провеждането на истински професионален дебат по всички повдигнати от случая проблеми. Ето и пълния текст на декларацията: Изложбата „Модернизъм и авангард. Българската перспектива“ бе открита на 30 май т.г. На 12 юни в интервю за Клуб Z специалистката по модернизма доц. Ружа Маринска обяви, че много от изложените произведения не са автентични. Ружа Маринска: Голяма част от произведенията в галерия „Структура“ не са автентични Впоследствие се оказа, че повече от 10 произведения са фалшиви. Копирани са работи на чужди автори, някои от тях съвременни, и са подписани с имената на български творци: Сирак Скитник, Гео Милев, Харалампи Тачев, Мирчо Качулев… Днес д-р Галина Декова, автор на дисертация върху творчеството на художника Борис Елисеев, публикува в Клуб Z мнение, че не само рисунките в изложбата са фалшифицирани. Тя сравнява подписите на картините, които претендират да са негови в \"Структура\" и оригиналния му подпис, от което е видно, че няма никакво съвпадение. Само рисунките в галерия „Структура“ ли са фалшиви? Преди два дни д-р Анжела Данева, директор на Център \"Българо-европейски културни диалози\" пък публикува думите на сина на художника Николай Дюлгеров, според когото изложените в \"Структура\" произведения, приписвани на баща му, са откровени фалшификати и при това \"ужасни\". Синът на художника Николай Дюлгеров: Сигурни фалшификати, наистина ужасни До момента двама френски художници Киб и Малика Фавър вече обявиха пред Клуб Z, че ще си търсят правата в съда, след като техни произведения, подписани с фалшифицирани подписи на Мирчо Качулев и Сирак Скитник бяха изложени в галерия \"Структура\". Възмутително: превърнаха Гео Милев в плагиат Днес официално от галерия „Структура“ обявиха, че закриват изложбата предсрочно. Ружа Маринска: Голяма част от произведенията в галерия „Структура“ не са автентични Само рисунките в галерия „Структура“ ли са фалшиви? Синът на художника Николай Дюлгеров: Сигурни фалшификати, наистина ужасни Възмутително: превърнаха Гео Милев в плагиат", "date": "2019.06.20", "title": "Колекционерите: Да сътвориш скандал и да обявиш цели гилдии за съучастници е безпардонна наглост"}
{"url": "https://clubz.bg/84464-osobenosti_na_ruskiq_spirten_ribolov_video", "text": "В деня преди петък е време да планирате къде да изкарате уикенда. А и както вали, е идеално за риба. Ловци и риболовци на бунт с пластмасови пушки Няколко от най-добрите идеи - ако не броим онази с бомбата около 0:50 мин! - обобщава и предлага YouTube. Макар героите във филмчето да са с неизвестен произход - може би и за самите тях към момента на заснемане - саундтракът също е впечатляващ: It's My Life на \"Бон Джоуви\", комбинирана по едно време с едноименната песен на Д-р Албан. И изпълнена от руски оркестър с подобаващите ръчна хармоника и балалайка. Всъщност бегла \"разходка\" показва, че руските  ютюбъри обичат точно на това парче да отбелязват постиженията в националния си спорт - водка. Що се отнася до двете видеа, които ви предлагаме, те са споделени и видени милиони пъти. Както се казва: консумирайте ги с удоволствие и мярка!", "date": "2019.06.20", "title": "Особености на руския спиртен риболов (ВИДЕО)"}
{"url": "https://clubz.bg/84458-producentyt_na_%E2%80%9Echernobil%E2%80%9D_obqsni_razminavaniqta_s_dejstvitelnite_sybitiq", "text": "Крейг Мейзин, продуцент и сценарист на сериала „Чернобил”, обясни в интервю за украинското издание ТСН защо показаното във филма се различава от реалната хронология на събитията в аварията на атомната електроцентрала, съобщава сайтът Газета.ру. Мейзин разказва, че на сценаристите е било трудно да вместят двугодишните събития в пет часа екранно време, а решението да отстъпят от реалната последователност на събитията е било „творчески избор”, свързан с желанието да покажат на зрителите максимална част от историята. Продуцентът посочва и конкретен пример – падането на хеликоптера в реактора, с уточнението, че времето на инцидента е изменено съзнателно, иначе този епизод не би попаднал в сериала. Мейзин коментира и сцената с голите миньори – този епизод е взет от книгата на беларуската писателка Светлана Алексиевич „Чернобилска молитва”. Китаец е водил туристи в \"Чернобил\". Така де - Челябинск Продуцентът разказва, че мащабите на евентуалния втори взрив – който би могъл да се случи, ако горивото от реактора бе попаднало във водния резервоар – са по-скоро преувеличени. Във филма става дума за мощност от 2 до 4 мегатона, но след излъчването много физици обясниха, че в действителността диапазонът се е измервал в килотонове. Защо сериалът \"Чернобил\" е толкова успешен? В специално записан подкаст продуцентът се е постарал да обясни какво, защо и как е било променено в сериала в сравнение с реалните събития. Мейзин подчертава, че някои неточности в поредицата не са грешки, а различен поглед към случилото се. В търсенето на информация сценаристите са използвали различни източници и са се опитали да предадат колкото се може по-точно всичко, което се е случило по време на аварията и след нея. Отговорът на Русия на американския сериал \"Чернобил\" (ВИДЕО) Няколко дни по-рано оценка на сериала даде и съветникът на президента Путин по въпросите на културата Владимир Толстой – писател и журналист, праправнук на Лев Толстой. Той посочи, че и Русия снима сериал и пълнометражен филм за събитията в атомната електроцентрала в Чернобил. Според Толстой, единият от проектите е посветен на съдбата на конкретните хора, които са работили по отстраняване на последствията от бедствието. Защо сериалът \"Чернобил\" е толкова успешен? Отговорът на Русия на американския сериал \"Чернобил\" (ВИДЕО)", "date": "2019.06.20", "title": "Продуцентът на „Чернобил” обясни разминаванията с действителните събития"}
{"url": "https://clubz.bg/84459-dyrjavata_emitira_nov_dylg_zaradi_samoletite_f_16", "text": "Министерството на финансите извънредно емитира нов вътрешен дълг за 300 млн. лв., съобщиха от ведомството. Този дълг се емитира заради готвеното разплащане накуп на самолетите F-16 до края на годината, потвърди пред Клуб Z от зам.-министър Росица Велкова. Аукционът на вътрешния пазар се е провел в сряда. Става дума за две дългосрочни емисии - 10.5-годишни и 20- годишни държавни ценни книжа (ДЦК).  През миналата година не поет никакъв нов вътрешен дълг. Заради преговорите с американската страна по покупката на новия тип боен самолет F-16 обаче вероятно е решено, че кабинетът ще се възползва частично от възможността в бюджета да емитира ДЦК на стойност до 1 млрд. лв. през 2019 г. При преговорите стана ясно, че българското правителство няма кредитна история във военните сделки със САЩ и няма как да получи преференциални условия за разсрочено плащане на самолетите. Затова кабинетът предпочита вариант, при който да плати цялата сума, която очаква да бъде между 2 и 2.2 млрд. лв. Към момента пазарните условия за поемане на държавен дълг са доста добри предвид огромната ликвидност в банковата система и отрицателните лихви на БНБ върху свръхрезервите на банките.  Посолството на САЩ съобщи преди три дни, че е връчило на Министерството на отбраната проект за договор за доставка на осем изтребителя F-16 на българските военновъздушни сили със споразумение за финансовите параметри на сделката. Предложената цена на сделката не се споменава в съобщение посолството по този повод, но то уточнява, че споразумението за придобиване на самолетите произвеждани от корпорацията \"Локхийд Мартин\" (Lockheed Martin) \"е съобразено в най-голяма степен с изискванията на българските военновъздушни сили\".На 4 юни Конгресът на САЩ одобри финансовата рамка на сделката на стойност $1,6 млрд. (2,79 млрд. лв). Посолството на САЩ уточни, че това не е окончателната цена и че в срок от две седмици САЩ ще представят проект на договор, в който очакваната цена за придобиване на осемте самолета с пакет от необходимите бойни способности ще бъде в рамките на $1,2 млрд. - 2,09 млрд. лв.). Българският парламент определи таван за цената на сделката от 1,8 млрд. лева, но парламентът даде мандат за преговори и за по-висока сума.  България е сред държавите в ЕС с най-ниско ниво на дълга.", "date": "2019.06.20", "title": "Държавата емитира нов дълг заради самолетите F-16"}
{"url": "https://clubz.bg/84467-novata_partijna_subsidiq_bezlimitno_finansirane_ot_biznesa_1_lev_na_glas_i_bezplatni_ofisi", "text": "Един лев партийна субсидия на глас, безлимитно финансиране от юридически и физически лица и безплатни офиси. Такава е равносметката от водения вече повече от месец дебат за субсидирането на партиите от държавата. Той тръгна с разкритията на „Шоуто на Слави“, че вместо по 11 лева на глас, формациите са получавали по малко над 13 лева. Това са текстовете, които бяха одобрени днес на второ четене от бюджетната комисия в парламента и които утре предстои да бъдат окончателно приети в зала.  Ако досега имаше лимит на даренията – те да са само от физически лица и в рамките на до 10 000 лева, то вече всеки който си поиска, в това число фирми, получавали и получаващи обществени поръчки и концесии и дори фирми с държавно участие, ще могат да дарят любимите си партии с каквото си поискат и с колкото си поискат.  Изменението за единия лев на действително спечелен глас влизат в сила от 1 юли – т.е. точно преди редовно получавания транш от държавата (на тримесечие). Това поставя под въпрос оцеляването, както и предизборната кампания за местния вот наесен на онези формации, които нямат милиони на депозит в банка. Дебатът, който партиите не проведоха по между си, а чрез телевизионните студиа, обаче се случи в днешната комисия. Първи думата взе Йордан Цонев от ДПС. Именно Движението вкара в обръщание идеята за бизнес финансиране (каквото имаше до 2009 г. и бе отменено), като настояваше и за 0 лева субсидия на глас, което днес не се възприе. Фрустриран от обвързването на ДПС с ГЕРБ, която бързо прегърна идеята за получаване на средства от юридически лица,а днешните финални текстове бяха приети с гласовете на депутатите на двете партии, Цонев държа дълга реч, за да обясни, че за Движението всяка сума по-ниска от 10 лева на действителен глас обрича партиите на мизерно съществуване. И че ако има удар по политическата система, то е нанесен от тези, които са позволили на хората да гласуват неинформирано на референдума през 2016 г. Цонев дежурно обвини и т.нар. кръг Капитал за кампанията за единия лев, без да отчете, че медиите, критикуващи властта никога не са \"лобирали\" за такава сума.  Именно този референдум, организиран от \"Шоуто на Слави\", който не събра достатъчно представителност, за да стане задължителен за изпълнение, бе използван от Министерския съвет като мотив да предложи 1 лев на глас - такава била волята на народа, мотивираха се от ГЕРБ три години по-късно.  След което направи изчисления, каквито никой не направи в хода на дискусията: От левицата, които канеха ГЕРБ на разговори за определяне на размера на субсидията, но управляващите отказаха, видяха целенасочена акция в цялата истерия със субсидиите. Румен Гечев попита случайно или не три години след референдума, в средата на годината, точно преди получаването на финансовия транш от Министерство на финансите, някой спуска контролирана, според него, информация до \"Шоуто на Слави\" за раздутите субсидии, която да разбуни духовете в обществото и да доведе до днешната ситуация. Така ГЕРБ целяла да си осигури служебна победа на местния вот, защото единствена ще разполага със средства за кампания. След което даде пример, че в цяла Европа финансирането на партиите идва предимно от държавата. А председателката на бюджетна комисия Менда Стоянова (ГЕРБ) възрази: вместо да критикувате – предлагайте. Дебатът се отплесна и в посока финансиране на партийни телевизии, каквито имат БСП, \"Атака\" и др., като Александър Иванов (ГЕРБ) допусна интересна случайна грешка:  А Иванов се поправи: Думата бе дадена и на представителите на гражданския сектор - в случая на Ваня Нушева от \"Прозрачност без граници\" и на доцентът от Софийския университет Даниел Смилов. И двамата изразиха неодобрение към предлагания 1 лев на глас и припомниха, че са защитавали тази теза още по време на референдума.  Нушева припомни, че 36% от всички имащи право на глас български граждани подкрепиха субсидия от 1 лев, което не би могло да се нарече волята на народа. Предложи и ако субсидията се намалява, то тогава всички политически субекти да имат равен достъп до медии при кампании. А по отношение на финансирането от юридически лица призова да има забрани за фирми, които изпълняват поръчки по ЗОП, които имат концесии, които имат държавно участие и пр.  С репликата на Йордан Цонев   се сложи край на дебата и депутатите пристъпиха към гласуването на отделните предложения. От Обединени патриоти нямаше представители, които да защитят текстовете си. Покрай бързото гласуване, бе прието и предложението на ГЕРБ партиите да получават офиси от общините и държавата безвъзмездно. От финансовото министерство обясниха, че нямали разчети колко би струвало това \"дарение\" на държавния бюджет, но така или иначе сега формациите обитават помещенията си на символична цена. Партия може да бъде принудена да напусне офис, ако три месеца не си плаща разходите по експлоатацията му или ако го предостави на трето лице за непартийна дейност или ако извършва в него стопанска дейност. Макар и днес да не бе в комисия, очаква се лидерът на НФСБ и съпредседател на Обединени патриоти да поиска отлагане на точката от дневния ред за гласуване.", "date": "2019.06.20", "title": "Новата партийна субсидия: безлимитно финансиране от бизнеса, 1 лев на глас и безплатни офиси"}
{"url": "https://clubz.bg/84453-sasht_i_iran_hodqt_po_ryba_na_vojnata", "text": "Гвардейският сайт \"Сепах нюз\" (Sepah News) предаде, че “шпионският” дрон е бил свален над южната иранска провинция Ормозган, която е на брега на Залива. Докато иранската държавна информационна агенция ИРНА предаде същото съобщение, идентифицирайки дрона като Ар Кю - 4 \" Глоубъл хок\" (RQ-4 Global Hawk), представител на САЩ, цитиран от Ройтерс, каза че Ем Кю - 4 Си \"Тритон\" (MQ-4C Triton) на американския флот е бил свален в международното въздушно пространство над Ормузкия проток. Производителят на MQ-4C Triton, корпорацията \"Нортроп Груман\" (Northrop Grumman) посочва на уебсайта си , че този вид дрон може да лети над 24 часа без прекъсване на височини над 10 мили (16 километра) с оперативен обсег 8 200 морски мили (14 760 км). Централното командване на американската армия потвърди, че ирански сили са свалили дрон на САЩ, и определи случая като \"непредизвикано нападение\", предадоха Асошиейтед прес и Ройтерс, цитирани от БТА. По-рано, вчера, говорителят на американското централно военно командване, капитанът от фрота Бил Ърбан, заяви, че никакви летателни апарати на САЩ не са летели над Иран. Американските военни потвърдиха в последните дни опит от Иран да свали дрон на САЩ миналата седмица както и както и успешно сваляне на такъв на 6 юни от проиранските сили на хусите в Йемен. Висш представител на сигурността на Иран каза в сряда, че Иран \"ще отговори силно\" на всяка нарушение на въздушната му пространство. Напрежението между Иран и САЩ се покачи рязко, откакто миналата година президентът Доналд Тръмп изтегли страната си от международната сделка за ядрената прогама на Иран от 2015 година и възстанови санкциите срещу ислямската република. Тръмп заяви днес, че Иран е направил   като е свалил  дрона.  Безпокойствата от възможно военно противопоставяне се засили от нападенията над два петролни танкера Залива на Оман миналата седмица и  на четири танкера на Обединените арабски емирства на 12 май близо до Ормузкия проток, който е един от главните пътища на петролните доставки в света. САЩ и регионалният им съюзник Саудитска Арабия обвиниха Иран за инцидентите, а той отрече да е отговорен за тях. Въоръжените сили на САЩ изпратиха самолетоносачи, и стратегически бомбардировачи Б-52 и войски в Близкия изток. Тръмп каза, че не иска война с Иран. Иран заяви миналата седмица, че той отговаря за сигурността на Ормузкия проток и призова американските сили да напуснат залива. В знак на протест срещу \"максималния натиск\" от страна на Тръмп, през май, Иран предупреди, че ще започне да обогатява уран на по-високо ниво, освен ако европейските страни, подписали ядрената сделка, не защитят икономиката му в рамките на 60 дни. Ако САЩ използват сила срещу Иран, това ще се доведе до катастрофа, като последиците от военно решение много трудно може да се предвидят, заяви днес руският президент Владимир Путин, по време на годишната си \"пряка линия\", по която отговаря на въпроси на граждани в пряк телевизионен ефир. Еманюел Бон, дипломатическият съветник на френския президент Еманюел Макрон, е посетил вчера Иран на фона на нарастващо напрежение между Техеран и Вашингтон в Персийския залив, съобщи днес Елисейският дворец, цитиран от Франс прес, предаде БТА. Бон си е тръгнал от Техеран вчера в края на деня, уточниха от Елисейския дворец, без да посочат с кого е имал срещи френският дипломат.", "date": "2019.06.20", "title": "САЩ и Иран ходят по ръба на войната"}
{"url": "https://clubz.bg/84462-grigor_dimitrov_zagubi_na_starta_na_kuins_klyb", "text": "Григор Димитров се изправя срещу канадския тийнейджър Феликс Оже-Алиасим в първия кръг от турнира \"Куинс\" на ATP 500. Мачът между двамата трябваше да се състои в сряда, но бе отложен заради лошото време във Великобритания. Въпреки че \"Куинс\" е сред любимите турнири на българина (печели го през 2014 г. и има още два полуфинала), мачът няма да бъде лесен, тъй като Оже-Алиасим демонстрира отлична форма. На 16 юни канадецът, който е под номер 21 в световната ранглиста, стана подгласник на \"Мерцедес Къп\" в Щутгарт. Григор обърна французин в \"Куинс клъб\" Това бе третият загубен финал на турнир от ATP сериите за осемнайсетгодишния тенисист за 2019 г. (\"Рио Оупън\" - февруари и \"Лион Оупън\" - май) и той ще бъде жаден да поправи грешките си във Великобритания. Очаква се мачът между Димитров и Оже-Алиасим да започне в 15:35 часа българско време. Двамата тенисисти започнаха уверено мача, но Димитров определено бе по-агресивния и загуби само едно разиграване при сервизите си. Българинът първи достигна до точка за пробив при 2:1 гейма. Оже-Алиасим отговори с ас, но после много се потруди докато успее да възстанови равенството - 2:2 гейма. Димитров отново бе безгрешен и с лекота достигна до 3:2 гейма при първата почивка. След това обаче Оже-Алиасим демонстрира защо е в устата на всеки анализатор по тенис - възстанови равенството и при следващия гейм достигна до пробив. Така Димитров сервира, за да остане в сета - 3:5 в полза на канадеца. В крайна сметка тази преднина се оказа достатъчна - българинът спечели 9-ия гейм, но Оже-Алиасим не допусна пробив и затвори сета. Канадецът продължи да доминира и в началото на втория сет - достигна до пробив още в първия гейм. При следващия Димитров бе много близо до пробив, но Оже-Алиасим успя да затвърди предимството си. Българинът успя да се наложи в третия гейм и при поредната почивка ще трябва да намери сили, за да обърне младия си съперник, ако иска да остане в турнира. Силите му обаче не достигнаха и сетът завърши подобно на първия - 6:4 в полза на Оже-Алиасим. Така Григор Димитров рано завърши участието си в \"Куинс Клъб\", но ще има възможност да събере сили за \"Уимбълдън\", който стартира на 1 юли.", "date": "2019.06.20", "title": "Григор Димитров загуби на старта на \"Куинс Клъб\""}
{"url": "https://clubz.bg/84452-pri_izbori_dnes_demokratichna_bylgariq_s_deputati_vmro_syshto", "text": "Увеличена електорална дистанция между ГЕРБ и БСП, а ВМРО и \"Демократична България\" с парламентарно представителство при избори днес - това е ефектът от изборите за Европейски парламент според данните от последното национално представително проучване на \"Тренд\" за юни. ГЕРБ увеличава преднината си пред своя основен опонент БСП и през юни социолозите регистрират разлика от почти 5 на сто от всички анкетирани. В реална изборна ситуация при парламентарен вот, преизчислявайки дела на деклариращите, че няма да гласуват, това би означавало дистанция между двете от близо 8 процента, отчитат социолозите. ДПС запазва традиционното си влияние със 7,1 на сто от всички интервюирани.  \"Демократична България\": Превърнахме се в политическия фактор, нужен на България Високият резултат за ВМРО на евровота е дал тласък на партията и при евентуални парламентарни избори, те биха имали самостоятелно представителство в Народното събрание, посочват още от \"Тренд\". Същото важи и за \"Демократична България\", допълват.  Моментната снимка през юни сочи, че това ще са единствените пет формации, които ще прескочат изборната бариера от 4 на сто при евентуални парламентарни избори.  \"Обединени патриоти\" като коалиция продължава да има известна инерция (1,3 на сто) при спонтанните отговори. Сходен резултат се отчита и при \"Воля\" (1,2 на сто), и \"Атака\" (1,1 процента).  Мнозинството от българите (52 на сто) не смятат, че са необходими предсрочни парламентарни избори, а 29 на сто са на обратното мнение, сочи още изследването. Каракачанов: Шансът \"Обединени патриоти\" да оцелее не е голям Анализаторите не отчитат съществена динамика в оценката за работата на основните институции. При парламента и правителството има минимална положителна промяна, дължаща се отново на резултатите от изборите за Европейски парламент и победата на основната управляваща партия. През юни 20 на сто от всички българи дават положителна оценка за дейността на парламента, докато 65 на сто са на обратното мнение. При правителството съотношението между положителна и отрицателна оценка е 30 на сто на 54 процента. При президента се задържа негативната тенденция, но и този месец с минимални стойности, коментират от \"Тренд\". Положителната оценка за работата на държавния глава през този месец е 48 процента, а отрицателната - 33 на сто.    Каракачанов: Шансът \"Обединени патриоти\" да оцелее не е голям", "date": "2019.06.20", "title": "При избори днес: \"Демократична България\" с депутати, ВМРО също"}
{"url": "https://clubz.bg/84454-10_g_zatvor_za_otkradnat_kalyf_za_dokumenti_i_2_karti_za_gradski_transport", "text": "Софийският градски съд е осъдил на 10 години ефективно рецидивиста Борис Л. за грабеж на калъф за документи на стойност 0.50 лв., и 2 карти за мрежата на градския транспорт. Това става ясно от съобщение на прокуратурата  На 10 април т.г. Софийска градска прокуратура е предала на съд Борис Л., затова, че на 20 октомври в София, жк \"Гевгелийски\" в близост до един от изходите на метростанция \"Вардар\" , е  отнел чужди движими вещи – калъф за документи на стойност 0,50 лева, съдържащ лични документи и 2 броя карти за МГТ, от владението на пострадалия, с цел противозаконно да ги присвои, като е употребил  за това сила – нанесъл му множество удари, в резултата на което му причинил две средни телесни повреди, изразяващи са в счупване на черепа и контузия на мозъка. Деянието е извършено в условията на опасен рецидив, след като е деецът е бил многократно осъждан за умишлени престъпления от общ характер. В хода на разследването е установено, че извършителят е избрал и нападнал случайно преминаващия 86-годишен гражданин и след като му нанесъл няколко удара с тесла по главата, отнел калъф за документи. Противно на очакванията му обаче, в пенсионера липсвали пари. С оглед тежестта на извършеното престъпление и изключително обремененото съдебно минало на дееца, в хода на съдебното производството прокурор при СГП е поискал да му бъде наложено максималното предвидено в закона за това престъпление наказание  - 15 години, допълват от държавното обвинение. Делото е разгледано по реда на съкратеното съдебно следствие и поради това, след като съдът е уважил предложеното от прокурора наказание, е намалил наказанието на 10 г.", "date": "2019.06.20", "title": "10 г. затвор за откраднат калъф за документи и 2 карти за градски транспорт"}
{"url": "https://clubz.bg/84470-putin_nqma_dokazatelstva_che_rusiq_e_zamesena_v_razbivaneto_mn17", "text": "Руският президент Владимир Путин заяви днес, че няма никакви доказателства за замесеност на Русия в разбиването на малайзийски пътнически самолет през 2014 г. в сепаратистката източна част на Украйна, предадоха Франс прес и ТАСС, цитирани от БТА. Холандия обвинява трима руснаци и един украинец за свалянето на МН17 (СНИМКИ, ВИДЕО) Путин каза това като коментар на предявяването на обвинения в убийство на трима руснаци и един украинец от съвместната следствена група вчера. При разбиването на самолета, изпълнявал полет MH17 от Амстердам до Куала Лумпур, бяха убити всички 298 души на борда му. Разследването установи, че той е бил свален с ракета руско производство.   Путин каза, че борбата с корупцията ще се води гласно, а всички наказателни дела за корупционни престъпления ще бъдат довеждани докрай, предаде ТАСС. Хакери атакуваха приложението за пряка връзка с Путин Путин отбеляза, че броят на корупционните престъпления в Русия намалява.   Путин смята, че за най-бързо уреждане на конфликта в Донбас е необходима политическа воля от страна на новото украинско ръководство начело с президента Володимир Зеленски. Руският лидер със съжаление отбеляза, че засега положението в Източна Украйна не се променя към по-добро, защото новият президент на страната не прави нищо за тази цел. Добави, че Зеленски, който е филмов актьор по професия, трябва да разбере, че се намира не в комедия, а в трагедия. Припомняйки, че Зеленски направи темата за уреждането на конфликта в Донбас \"ядро на своята избирателна кампания\", Путин отбеляза: Руският лидер подчерта, че Минските договорености са в основата на мирното уреждане на конфликта в Донбас, но те и досега остават неизпълнени.  Той обеща максимално да бъде либерализиран режимът за получаване на руско гражданство и той да стане максимално достъпен за украинци.  Въпросът за освобождаването на украинските моряци, задържани от Русия миналата година, трябва да бъде решен заедно със съдбата на руснаците, задържани от Украйна, които Москва иска да бъдат освободени, каза Путин.     Тази година \"пряката линия\" е организирана в момент, в който популярността на Путин е чувствително намаляла и недоволството и безпокойството на населението е нараснало, откакто той обяви преди година непопулярни мерки, като вдигането на пенсионната възраст и увеличаването на ДДС, отбелязва Франс прес. Правителството увеличи възрастта за пенсиониране за жените от 55 на 60 години, а за мъжете от 60 на 65 години, припомня Ройтерс. Рейтингът на Путин пък падна от рекордните почти 90 процента, отчетени през 2015 г., на 64 процента. Путин призна, че има временни трудности, свързани с тези мерки, но увери, че те започват да дават своите плодове и да са от полза за икономическата ситуация. Той веднага обеща \"повишаване на жизненото равнище и на нивото на доходите\" на населението, което намалява постоянно от няколко години. Путин увери, че иска да реши наложителните проблеми като състоянието на системата на здравеопазването или проблема с отпадъците. В днешната \"пряка линия\" гражданин от Самара се оплака колко трудно е да се гледа семейство със само 10 000 рубли на месец (158,07 долара) и попита Путин: \"Кога ще се подобри животът?\", предаде Ройтерс. В отговор президентът каза: Той приписа вината за спада на нестабилните енергийни пазари. Путин изтъкна, че програма, наречена \"Национални проекти\" и предвиждаща големи инвестиции на държавни средства, ще увеличи жизнения стандарт на руснаците. Над 1,8 милиона въпроси и обръщения има отправени тази година към Путин, пояснява Франс прес. Повечето от тях са отправени по телефона. Останалите са зададени чрез съобщения, чрез мобилно приложение, чрез специалната форма в сайта на програмата и чрез социалните мрежи. Сред оправените въпроси, които бяха показани на телевизионния екран, имаше такива, които гласяха: Хакери атакуваха приложението за пряка връзка с Путин", "date": "2019.06.20", "title": "Путин: Няма доказателства, че Русия е замесена  в разбиването МН17"}
{"url": "https://clubz.bg/84455-ruski_eksperti_shte_spasqvat_mumiqta_na_ho_shi_min", "text": "Виетнам сформира екип от експерти, в който участват и четирима руски учени, които ще се опитат да съхранят балсамираното тяло на първия комунистически водач на страната Хо Ши Мин, предаде Ройтерс, позовавайки се на официални документи на правителството. Групата е създадена, за да изследва състоянието на трупа на Хо, който бе балсамиран за първи път преди почти 50 години (почива през 1969 г.) и ще започне да работи следващия месец. Не се споменава какво е състоянието на трупа, но поддръжката е много скъпа и изисква редовни грижи. Няколко държави са балсамирали основоположниците на комунистическите си режими - Китай, Северна Корея и Виетнам. Помагат им представители на т.нар. \"Ленинска лаборатория\" на СССР, която балсамира тялото на Владимир Ленин малко след смъртта му през 1924 г. Хо Ши Мин, или както е известен в страната си - \"Чичо Хо\", е съхраняван в голям мавзолей в Ханой, където е изложен в стъклен сандък. Лидерът на Северна Корея Ким Чен Ун постави венец пред зданието, докато бе на визита в столицата за срещата с Доналд Тръмп. С разпадането на Съветския съюз през 1991 г. Русия започна да таксува Виетнам за доставките на уникалната смес, необходима за балсамирането на Хо, според сайта на мавзолея. Руснак опита да съживи мумията на Ленин със зехтин През 2003 г. Ханой отправя молба към Кремъл да премести производството на химическия коктейл в комунистическата страна и изпрати учени в Москва, за да изучат тайните на \"Ленинската лаборатория\". Виетнамски учени вече овладяха изкуството на мумификацията, но специалисти от Русия често са привиквани да помагат при ежегодната поддръжка на тялото.", "date": "2019.06.20", "title": "Руски експерти ще спасяват мумията на Хо Ши Мин"}
{"url": "https://clubz.bg/84456-arestuvan_v_rusiq_amerikanec_tyrsi_pomosht_ot_sasht_velikobritaniq_kanada_i_irlandiq", "text": "Американският гражданин Пол Уилан, обвинен в шпионаж срещу Русия, помоли за помощ правителствата на САЩ, Великобритания, Канада и Ирландия. Молбата му бе отправена по време на заседание на Московския градски съд, предаде ТАСС, цитирана от БТА. Американецът, обвинен в шпионаж, остава зад решетките Уилан, който има американско, британско, канадско и ирландско гражданство, беше задържан в руската столица през декември. Той смята своя арест за \"абсурдно отвличане\" и отрича обвиненията в шпионаж. Ако бъде признат за виновен, може да получи до 20 години затвор.  Съдът потвърди днес удължаването на мярката му за неотклонение - задържане под стража, до 29 август. Четирийсет и осемгодишният Уилан работи като шеф на службата по сигурността в голямата американска компания \"Борг Уорнър\" със седалище в Мичиган, която произвежда резервни части за автомобили, напомня ТАСС.", "date": "2019.06.20", "title": "Арестуван в Русия американец търси помощ от САЩ, Великобритания, Канада и Ирландия "}
{"url": "https://clubz.bg/84465-merkel_pravitelstvata_ne_mogat_da_zaobikolqt_evroparlamenta_video", "text": "Германската канцлерка Ангела Меркел заяви днес, че правителствата на 28-те държави членки на ЕС не могат да номинират следващия председател на Европейската комисия пряко волята на Европейския парламент. Позицията й, изразена на влизане в среща на върха на ЕС в Брюксел, означава, че държавните и правителствените ръководители днес може да не достигнат до съгласие по номинацията, а оттам - и до сделка кои да заемат останалите четири висши поста в ЕС. Парламентът, който беше избран на 23-26 май, продължава да настоява, че държавните лидери, които по договор номинират шефа на Комисията, трябва да го изберат между т.нар. водещи кандидати на европейските политически партии, определени преди вота. Ред държавни и правителствени ръководители, включително френският президент Еманюел Макрон, обаче заявяват, че договорът на ЕС не ги задължава да направят това. Меркел предупреди, че ако пренебрегнат парламента, лидерите рискуват той да отхвърли техния кандидат и така ЕС да влезе в институционална криза. Германо-френски спор блокира сделката за висшите постове в ЕС   Парламентът трябва да се събере на първата си сесия на 2 юли. Според започнати, ако тази вечер лидерите не стигнат до споразумение, могат да се срещнат пак на 30 юни. Прерогатив на държавните и правителствените ръководители, които заседават в Европейския съвет, е да номинират председателя на Комисията, но той не може да заеме поста си без одобрението на Европейския парламент. Парламентът обаче не може да предлага алтернативни кандидати. Досега Меркел подкрепя сънародника си Манфред Вебер, водещия кандидат на най-голямата политическа група в Европейския парламент, на Европейската народна партия (ЕНП). Баварецът Вебер е лидер на тази група и членува в Християнсоциалния съюз, традиционния коалиционен партньор на християдемократите на Меркел в Германия. Против Вебер обаче неколкократно се изказва Макрон. Днес стана ясно, че водещият кандидат на ЕНП не се радва на необходимата подкрепа сред проевропейските парламентарни групи.  Макрон отказа да съобщи кого иска да види начело на основните институции в ЕС, посочва ТАСС, цитирана от БТА. Шведският министър-председател Стефан Льовен каза, че съгласуването на кандидатурите за ключовите постове в ЕС ще отнеме доста време. Холандският премиер Марк Рюте заяви, че Европейската комисия би трябвало да бъде оглавена от жена. Ирландският министър-председател Лио Варадкар заяви, че лидерите от ЕС едва ли ще успеят да постигнат съгласие за кандидат за председател на Европейската комисия на сегашната среща на върха, затова най-вероятно ще бъде свикан още един Европейски съвет в края на юни - началото на юли. Италианският премиер Джузепе Конте каза, че е обсъждал с Меркел въпроса за следващия ръководител на Европейската комисия и възможността постът да бъде зает от канцлерката. По-рано днес Гергей Гуяш, началник на кабинета на унгарския премиер Виктор Орбан каза, че главният преговарящ на ЕС за Брекзит, французинът Мишел Барние, ще бъде сред кандидатите, които източноевропейските страни членки Полша, Унгария, Чехия и Словакия могат да подкрепят за следващ председател на Европейската комисия. Белгийските медии спрягаха имената на премиера на страната, Шарл Мишел, либерал, за когото Макрон се беше изказал ласкаво, и на холандския му колега Рюте.", "date": "2019.06.20", "title": "Меркел: Правителствата не могат да заобиколят Европарламента (ВИДЕО)"}
{"url": "https://clubz.bg/84460-hakeri_atakuvaha_prilojenieto_za_prqka_vryzka_s_putin", "text": "Хакери са атакували приложението за пряка връзка с президента Владимир Путин, благодарение на което граждани от цяла Русия му задават въпроси в пряк ефир, който се излъчва по основните руски телевизии. Това съобщи единият от водещите на предаването. По думите й, атаката е била отразена, но е причинила проблеми с позвъняванията, които са отстранени своевременно. Според водещата на „Пряка линия“, атаката срещу колцентъра е дошла от чужбина. Става въпрос за две мощни DDoS-атаки. По непотвърдена информация атаката е дошла от Украйна. Путин призна, че санкциите на САЩ и Европейския съюз от 2014 г. насам са коствали на Русия към 50 милиарда долара, но подчерта, че за страните от ЕС щетите от рестрикциите са още по-големи - 240 млрд. долара. Меркел: Ще вдигнем санкциите за Крим, когато Русия го върне на Украйна В пряк ефир държавният глава заяви, че санкциите дори са насърчили Русия да започне собствено производство на корабни двигатели и други ключови промишлени продукти и да развива селскостопанския си отрасъл, посочва Асошиейтед прес. Той добави, че миналата година износът на селскостопанска продукция е достигнал 25 млрд. долара и ще продължи да се увеличава. Обемът на руската програма за заместване на вноса заради рестрикциите на Запада се равнява на 667 млрд. рубли, допълни Путин. Руският президент определи западните санкции като опит за възпиране на нарастващата мощ на Русия и отбеляза, че американските санкции срещу Китай имат същата цел. Скорошни изследвания на независимата агенция \"Левада Сентър\" посочват, че значително е спаднал броят на руснаците, които гледат на САЩ и Украйна като на врагове. Директорът на \"Левада\" заяви пред вестник \"Ведомости\", че  .  Протест срещу Медведев. С рукола За първия час на предаването Пряка линия, в което руският президент Владимир Путин отговаря на въпроси на граждани, той успя да даде отговор на 12 въпроса, предаде ТАСС. Те бяха основно свързани с вътрешни проблеми, като национални проекти, заплати, недостиг на медицински работници в регионите, събирането на отпадъците, екологията и ипотеките за многодетните семейства. Изправен пред нарастващо недоволство, Путин обеща да подобри жизнения стандарт на руснаците, отбелязва Франс прес. Прекалено ниски заплати, увеличаване на цените и на стойността на комуналните услуги, разнородни различия между регионите - тези теми, засегнати в първите въпроси, адресирани до президента, отразяваха трудностите, които изпитва населението. Това е 17-ата Пряка линия, организирана, откакто Путин дойде на власт преди 18 години. Обикновено отговорите на въпросите продължават между 4 и 5 часа. Тази година Пряката линия е организирана в момент, в който популярността на Путин е чувствително намаляла и недоволството и безпокойството на населението е нараснало, откакто той обяви преди година непопулярни мерки, като вдигането на пенсионната възраст и увеличаването на ДДС. Путин призна, че има временни трудности, свързани с тези мерки, но увери, че те започват да дават своите плодове и да са от полза за икономическата ситуация. Той веднага обеща \"увеличаване на нивото на живот и на нивото на доходите\" на населението, което намалява постоянно от няколко години. Путин увери, че иска да реши наложителните проблеми като състоянието на системата на здравеопазването или проблема с отпадъците. Над 1,5 милиона въпроси и обръщения има отправени тази година към Путин, допълва ТАСС. Повечето от тях са отправени по телефона. Останалите са зададени чрез съобщения, чрез мобилно приложение, чрез специалната форма в сайта на програмата и чрез социалните мрежи. Протест срещу Медведев. С рукола", "date": "2019.06.20", "title": "Хакери атакуваха приложението за пряка връзка с Путин"}
{"url": "https://clubz.bg/84461-shte_jertva_li_enp_veber_za_da_si_zapazi_evrokomisiqta", "text": "Еврокомисията да бъде оглавена от човек от Европейската народна партия (ЕНП), но не и от водещия й кандидат Манфред Вебер. Този въпрос е бил обсъждан тази сутрин на закуска в Брюксел от „шесторката“ премиери, назначени за координатори от трите восещи политически сили в Европарламента. Това съобщиха за Клуб Z източници от Мадрид. България подкрепя Вебер. Но довечера няма да има съгласие Германо-френски спор блокира сделката за висшите постове в ЕС Става дума за премиерите Кришянис Каринш (Латвия), Андрей Пленкович (Хърватия), Педро Санчес (Испания), Антониу Коща (Португалия), Марк Рюте (Холандия) и Шарл Мишел (Белгия). Те преговарят от името съответно на ЕНП, Партията на европейските социалисти (ПЕС) и либералите от „Обновете Европа“ (ОЕ). Разговорите са за това кой да заеме висшите постове в ЕС. Най-важен е постът председател на Еврокомисията. ЕНП твърдо държи на водещия си кандидат – германеца Манфред Вебер. Социалистите също са зад издигнатия от тях холандец Франс Тимерманс, отговори вчера новоизбраната председателка на парламентарната им група Ираче Гарсия на въпрос на Клуб Z дали те са готови да направят някои отстъпки, само и само Вебер да не оглави ЕК. \"Великолепна шесторка\" от премиери координира висшите постове в ЕС Депутатте от ОЕ обаче са противници на тази процедура и продължават да издигат няколко души. Те са казали, че твърдо няма да подкрепят Вебер, научи Клуб Z от източник в Лисабон. Новината потвърди по-късно и председателят на парламентарната група Дачиан Чолош. И социалистите са против Вебер, обяви Ираче Гарсия. Остава да се разбере позицията и на \"зелените\" - четвъртта сила в широката проевропейска коалиция. На днешната закуска всички от „великолепната шесторка“ стигнали до извода, че Вебер не разполага с мнозинство, макар ЕНП да остана първа политическа сила. И именно за това бил повдигнат въпросът той да бъде пожертван - грубо казано - и Еврокомисията да бъде оглавена от някой негов съпартиец. Имена засега не се споменават. Изборите за Европарламента през май сложиха край на двупартийното абсолютно мнозинство на ЕНП и ПЕС. Либералите от ОЕ се превърнаха в главни балансьори. В тяхната група е и партията на френския президент Еманюл Макрон, който е главен противник и на процедурата за водещ кандидат, и лично на Вебер. Твърди се също, че той е готов да подкрепи всекиго за поста шеф на ЕК, но не и германеца. Всичко това се случва часове преди започването на Европйския съвет. По принцип се очакваше на него да бъде постигнато споразумение около номинирането на бъдещия председател н Еврокомисията. Но е много вероятно това да не се случи. И главна причина е френско-германският сблъсък. Германо-френски спор блокира сделката за висшите постове в ЕС \"Великолепна шесторка\" от премиери координира висшите постове в ЕС", "date": "2019.06.20", "title": "Ще жертва ли ЕНП Вебер, за да си запази Еврокомисията?"}
{"url": "https://clubz.bg/84451-malajziq_ne_vqrva_na_holandskoto_razsledvane_za_svalqneto_na_mn17", "text": "Русия стана изкупителна жертва за свалянето на самолета от полет MH17 на \"Малайзийските авиолинии\", каза днес премиерът на Малайзия Махатхир Мохамад, който оспори обективността на разследването на трагедията през 2014 г. над Украйна, предаде Ройтерс, цитирана от БТА.  Холандия обвинява трима руснаци и един украинец за свалянето на МН17 (СНИМКИ, ВИДЕО) Той добави, че според него руснаците не са замесени и че констатациите на разследващия екип са основани на \"слухове\". \"Очаквам всички да стигнат до истината\", заключи премиерът на Малайзия Махатхир Мохамад. Международният екип, който разследва свалянето на самолета и смъртта на 298-те човека на борда, съобщи вчера, че към трима граждани на Русия и един на Украйна ще бъдат предявени обвинения в убийство. ", "date": "2019.06.20", "title": "Малайзия не вярва на холандското разследване за свалянето на МН17"}
{"url": "https://clubz.bg/84447-syvetyt_na_evropa_ni_zaplashi_s_rezolyuciq_sreshtu_bylgariq_prez_dekemvri", "text": "Комитетът на министрите на Съвета на Европа (СЕ) може да излезе със специален вид решение, посветено на България през декември, и това сериозно би навредило на международната репутация на България. Това ще стане, ако до \"дедлайна\" - 1 октомври, не бъдат изпълнени препоръките, дадени в резултат на осъдителни решения на ЕСПЧ в Страсбург срещу страната ни. Това стана ясно днес от думите на Клеър Оуви, зам.-шеф на Отдела за изпълнение на решенията на ЕСПЧ към Комитета на министрите на Съвета на Европа.  В София два дни се провежда кръгла маса именно по повод изпълнението на решенията на групата дела \"С. З. срещу България\" и \"Колеви срещу България\",  Съветът на Европа: точка по точка срещу твърденията на България за главния прокурор Така вчера, както Клуб Z писа, бе разпространено становище на Съвета и в частност на действащия към Комитета на министрите Отдел за изпъленние на решенията на ЕСПЧ в Страсбург Именно споменатият Отдел през март констатира \"липсата на напредък девет години след решението по делото Колеви, в подготовката на мерки, които да гарантират независимостта на разследванията срещу главния прокурор, включително независимостта на органите, отговорни за различните етапи на разследването\". Сред идентифицираните проблеми са: Комитетът не министрите изрично напомни, че изобщо   тъй като такова нещо не следва от решенията на ЕСПЧ. Именно следвайки въпросните препоръки, днес Оуви напомни пред министър Данаил Кирилов, заместника му Николай Проданов, директорката на Националния институт на правосъдието Миглена Тачева, членове на ВСС, магистрати, прависти и др., че евентуалното неспазване на дедлайна за изпълняване на препоръките ще доведе до въпросното решение срещу България. Кирилов: Да отстраняват тримата големи по \"някакви данни, някаква фактология\" Преди това на влизане на кръглата маса Данаил Кирилов заяви пред журналсти, че пакетирайки и двамата председатели на върховни съдилища към главния прокурор, всъщност изпълнява решенията на \"пътна карта\" за съдебната реформа още от юни м.г., когато не е бил министър. На въпрос - защо в изрично становище на СЕ от вчера се напомня, че има проблем с търсенето на отговорност само от главния прокурор, а не и от другите \"двама големи\", той попита: \"Къде дойде това съобщение? Изпратете ми го, да.\" Проектът \"Кирилов\" е сплашване на съдиите и недосегаемост на главния прокурор Въпреки това днес Кирилов изрази пред Ови и пред другите гости на кръглата маса желание да се търсят решения, като напомни, че предложените от него мерки са само предложения и се оплака, ча \"традиционно у нас критиките предшестват дебатите\". Миглена Тачева обърна винмание, че предстоят \"два анализа\", които трябва да станат готови до... 30 септември, иначе казано - последната дата преди 1 октомври. Кирилов: Да отстраняват тримата големи по \"някакви данни, някаква фактология\" Проектът \"Кирилов\" е сплашване на съдиите и недосегаемост на главния прокурор", "date": "2019.06.20", "title": "Съветът на Европа ни заплаши с резолюция срещу България през декември"}
{"url": "https://clubz.bg/84450-zapochna_sreshtata_mejdu_si_czinpin_i_kim_chen_un_v_phenqn", "text": "В Пхенян започнаха разговорите между лидерите на Китай и Северна Корея Си Цзинпин и Ким Чен-ун, предаде Асошиейтед прес, като се позова на съобщение на Синхуа.  \n\tСи е първият китайски лидер, който посещава Северна корея от 14 години, отбелязва АП. Китай би могъл да играе уникална конструктивна роля за преодоляване на недоверието между Пхенян и САЩ, за да успеят да договорят пътна карта за денуклеаризацията, подчертава Синхуа. \n\tПреди това президентът Си, съпругата му Пън Лиюан и придружаващите ги висши китайски представители бяха посрещнати на летището от Ким и съпругата му И Сол-джу. Около 10 000 души размахваха цветя и скандираха приветствия на официалната церемония по посрещането на китайската делегация. БТА", "date": "2019.06.20", "title": "Започна срещата между Си Цзинпин и Ким Чен Ун в Пхенян "}
{"url": "https://clubz.bg/84449-dojivotni_prisydi_za_trima_bylgari_v_ungariq", "text": "Четирима трафиканти на хора бяха осъдени на доживотен затвор с окончателното решение на унгарски съд днес заради смъртта на 71 мигранти, чиито разлагащи се тела бяха открити в камион, изоставен на автомагистрала в Австрия преди четири години, предаде Ройтерс, цитирана от БТА. И нашата прокуратура се зае с трафикантите от камиона-ковчег Афганистанец - лидер на групата и трима български съучастници, бяха признати за виновни в организиран трафик на хора и непредумишлено убийство. Те отказали да спрат хладилния камион и да отворят вратите, за да влезе въздух, въпреки молбите на хората, натъпкани вътре.  Те отказали да спрат хладилния камион и да отворят вратите, за да влезе въздух, въпреки молбите на хората, натъпкани вътре. Близо пет часа са агонизирали бежанците, които бяха открити мъртви в камион, каран от българи през 2015 година в Унгария. 24 часа след трагедията каналджиите бяха заловени. Разследване на германски медии обаче постави много въпроси и към унгарската полиция. Журналистите са се добрали до запис на разговора, който е протичал, докато хората в кабината на камиона са умирали и крещели за помощ. Шофьорите имитират виковете на хората, наричат ги боклуци. Афганистанецът им казва, че ако умрат, трябва да ги изхвърлят в някоя гора в Германия. Ясно се чува как някой опитва да пробие дупка във вратите, как децата и жените плачат и се задушават. Всичкият този ужас е подслушван и от унгарската полиция. На въпрос на германските медии защо не са се намесили, полицията обясни, че униформените не са разбрали какво точно говорят каналджиите, защото не разбират български и пущу. Едва по-късно с преводач научили за съдържанието.", "date": "2019.06.20", "title": "Доживотни присъди за трима българи в Унгария"}
{"url": "https://clubz.bg/84416-ne_te_ne_sa_koalicionni_partnori", "text": " Само почетният председател на ДПС Ахмед Доган е партньор с държавата, управлявана в момента от лидера на ГЕРБ Бойко Борисов в експлоатацията на новото пристанище на ТЕЦ \"Варна\". В същия този ТЕЦ Доган има мажоритарен дял, придобит в третия мандат на Бойко Борисов. В пристанищното партньорство държавата се представлява от Държавно предприятие \"Пристанищна инфраструктура\". То е собственик на кейовата стена, но доброволно е разрешило на ТЕЦ \"Варна\" да я ползва.  Просто и двете партии са на едно мнение по темата за финансирането на партиите. И двете смятат, че субсидията трябва да е минимална и да няма лимит за дарения. Разбира се, за тези дарения се предвижда да се правят прозрачно, да се посочват източниците и т.н. Същите онези стари, прословути обръчи от фирми, само че в нова премяна. Прозрачна. Е, може би ще е добре от ДПС, преди да започнат да ни убеждават, че даренията за партиите ще са прозрачни, да направят прозрачни своите собствени финанси. Защото никак не е ясно откъде Доган има милиони за инвестиции, след като единственият му официален доход през годините е бил депутатската му заплата. А, да, и един милионен консултантски хонорар за \"Цанков камък\". Само че записаният капитал на новорегистрираното \"Пристанище ТЕЦ Езерово\" е почти 63,8 млн. лева. Освен това все още не е ясно как доскоро Делян Пеевски - корпулентен бизнесмен и депутат от ДПС -  имаше само един стар \"Опел\", а вече декларира десетки милиони. Но всички тези обяснения са необходими от страна на ДПС само за да убедят общественото мнение. В ГЕРБ вече са убедени и подкрепят идеята.  Всеки, който го твърди, е злонамерен хейтър, който клати политическата стабилност и вреди на България.", "date": "2019.06.20", "title": "Не, те не са коалиционни партньори"}
{"url": "https://clubz.bg/84444-ahmed_dogan_firma_za_primer", "text": "Изпълнителният директор на ТЕЦ Варна Данаил Папазов даде интервю пред бТВ, в което направи разяснения, относно сделката по закупуването на 70% от ТЕЦ-а от почетния председател на ДПС Ахмед Доган. ТЕЦ \"Варна\", в чийто актив влиза и пристанище, беше изведена от експлоатация през 2017 г. След това бе продадена от ЧЕЗ на семейната фирма на Папазов. \n\tМиналата година 70% от дружеството придоби Ахмед Доган. Папазов обясни, че той е искал да придобие само пристанището, но чехите не са се съгласили. Той поясни, че е придобил дружеството за 48 млн. и 500 хил. евро. 28 млн. от тях дошли по банков път, а останалите били задължения на ЧЕЗ към ТЕЦ \"Варна\". За своя дял от 70% Доган е платил около 1,5 млн. лв. И изтълна, че приказките в публичното пространство били обида за работниците и служителите. Той призна, че  ТЕЦ \"Варна\" е купила фирмата \"Делта епсилон\", която притежава имотите, свързвани с името на Доган, включително т. нар. Боянските сараи, където той живее Според него е възможно работници от ТЕЦ \"Варна\" да почиват в сараите. Папазов отказа да каже колко пари е спечелил ТЕЦ \"Варна\" от студения резерв. Той обаче обясни: Папазов отрече твърденията, че той и Доган са придобили ТЕЦ-а много лесно и обясни, че това е отнело година и половина.", "date": "2019.06.20", "title": "Ахмед Доган - фирма за пример"}
{"url": "https://clubz.bg/84443-tehnicheska_greshka_zatochi_majmunite_v_zooparka", "text": "Маймуните в Софийската зоологическа градина вече трета година са на заточение заради техническа грешка в документацията, свързана с ремонта на столичния зоопарк. Това поясни за Клуб Z  директорът на зоопарка Добромир Бориславов. Съгласно надпис, поставен пред сектор „Примати“, ремонтът там е започнал още през 2016 година и е трябвало да продължи 90 дни, като го прави хасковска фирма. И до днес обаче маймуните не могат да бъдат виждани от посетителите на парка. Според Бориславов причината е, че още в началото на ремонта са се появили грешки в техническата документация, което е наложило тя да бъде преправена. За това не е виновна фирмата, която прави ремонта, нито проектантът, а по-скоро предишните ръководства на Зоопарка. Оказало се, че част от колекторите на парното на зоологическата градина, които се намират под клетките на маймуните, не фигурират в нито един документ. За тяхното наличие се разбрало, едва когато фирмата започнала ремонта. „Не знам колко назад във времето са поставяни те, може би още при социализма. Във всеки случай ги няма в кадастъра и бяхме абсолютно неподготвени, че ще се натъкнем на колектори под клетките“, заяви Бориславов. По неговите думи няма как да бъде посочен виновен за липсващата документация, тъй като дори не се знае кога са правени колекторите на парното.  Гледачите на приматите, които в момента са изолирани, твърдят, че маймуните в момента били „депресирани“, защото нямат възможност да излизат на чист въздух. На въпрос така ли е, Бориславов отговори „То и ние сме депресирани, че се налага да се борим с този ремонт“. Той обаче заяви, че приматите все пак имали възможност да излизат навън и остават съвсем малко довършителни работи, така че до края на август тригодишното заточение на маймуните би трябвало да приключи. ", "date": "2019.06.20", "title": "Техническа грешка заточи маймуните в зоопарка"}
{"url": "https://clubz.bg/84442-radan_kynev_vyzmojno_e_biznesmenyt_ahmed_dogan_da_finansira_gerb", "text": "Напълно е възможно бизнесменът Ахмед Доган да финансира партия ГЕРБ. Това заяви пред бТВ евродепутатът от \"Демократична България\" Радан Кънев. Така той коментира съгласието, постигнато между ГЕРБ и ДПС за субсидия за партиите от 1 лв. на глас и падане на лимита за дарения от физически и юридически лица. Той допълни, че американският модел на финансиране не съществува в Европа. Според него целта на ГЕРБ и ДПС е да се елиминира политическата опозиция, особено новите политически сили. Той припомни, че ГЕРБ и ДПС почти навсякъде са в коалиция в местната власт. И допълни: Той заяви, че с ГЕРБ са в една и съща европейска партия, но това не пречи да имат различни възгледи за България и за Европа.", "date": "2019.06.20", "title": "Радан Кънев: Възможно е бизнесменът Ахмед Доган да финансира ГЕРБ"}
{"url": "https://clubz.bg/84445-partiite_ne_blagovoliha_da_si_otrejat_opashkite_styrchashti_ot_chernite_kasi", "text": "Партиите решиха да узаконят политическия рекет. При това даже не благоволиха да си отрежат опашките, стърчащи от черните каси. Не само защото изобщо не се притесняват от тях, а и защото очевидно са убедени, че наглостта им за пореден път ще остане ненаказана. Три години след референдума на Слави, и само месец след като се заговори, че ще участва в местния вот, партиите решиха да се състезават с него по популизъм. Маскираха надпреварата като: „чухме гласа на народа“, т.е. на онези 72% от участвалите в допитването през 2016 година, които поискаха орязване на партийните субсидии до 1 лев на глас. Управляващите обаче решиха освен от държавната хазна да се обогатяват тройно. С нашите пари. Ако досега се финансираха от бюджета официално с 11 лв. (а неофициално с над 13 лв.) за глас, занапред ще вземат по 1 лв., но ще получават неограничено дарения от фирми, както и няма да плащат наем за офисите си. Така щял да се приложи американският опит във финансирането на партиите, като се осигури невиждана прозрачност и отчетност. ДПС: Убедихме ГЕРБ за отворено финансиране и 0 лв. субсидии Идеята фирми да могат да даряват за партии може и да е американска, но изпълнението е побългарено до безобразие. Първо, в САЩ партиите не получават никакви субсидии от бюджета. Второ, не ползват безплатни офиси. И трето, американските фирми-дарители не разчитат на изкуствено дишане от държавния бюджет, нито на „студен резерв“, а отчетността и прозрачността наистина са на изключително високо ниво. Което, между другото, не ги застрахова срещу скандали с конфликти на интереси. У нас държавата отдавна е парцелирана между фирми-фаворитки, които преяждат благодарение на щедри инжекции от обществени поръчки. По места бизнесмените са дори още по-пряко зависими от партийния феодал и от местната власт, която в много случаи е единственият работодател и платежоспособен партньор. Не трябва да си Ванга, за да прозреш, че всички, които искат даже не да процъфтяват, а просто да съществуват, ще трябва да се отчитат в партийните каси на управляващите партии. Сега го правят тайно, утре - ще е и тайно, и явно. Останалите, които са решили да стоят далеч от политиката или, не дай Боже, да подкрепят опозиционна партия, могат да очакват върху тях да се стовари с цялата си тежест държавната репресивна машина – прокурори, следователи, данъчни, ХЕИ, Инспекция по труда ... Примери за подобна участ има и сега. Лихви за партиите, ако не върнат \"надвзети\" субсидии до края на 2020 На партиите обаче не им стиска финансирането им да остане дори и на този квазипазарен принцип. Затова гледат да се подсигурят и с помощ от бюджета под формата на субсидии, и с безплатни офиси. Някои дори поискаха безплатно телевизионно време... Очевидно социалистическото начало в тях няма как да бъде заличено. Веднъж добрали се до софрата, всичко трябва да им е на тепсия. Защо да си правят труда да привличат членове или да събират членски внос? И накрая - най-важният въпрос, слонът в стаята, който никоя партия не вижда. Никой не говори за затягане на контрола върху изразходването на партийните пари. В момента той е чисто символичен – партиите мятат в Сметната палата по един бланков отчет годишно, от който никой нищо конкретно не може да разбере, а и никой сериозно не проверява. Достатъчно доказателство за това е фактът, че нито Сметната палата, нито самите партии са разбрали, че министерството на финансите е превеждало години наред повече пари, отколкото им се полагат. Докато партиите получават пари и почти не ги отчитат, всеки гражданин получил някакъв доход извън заплатата си е длъжен да попълва достатъчно подробна и конкретна данъчна декларация всяка година. За фирмите е още по-строго – огромната част от тях изпращат подробни месечни отчети и подробни дневници на всяка своя продажб!!! Да не говорим, че всяко заведение, бензиностанция, обикновена закусвалня и други подобни обекти изпращат на НАП в реално време всяка своя продажба!!! Ето за този двоен аршин иде реч – дребните търговци и гражданите са изрядни и подотчетни до последната стотинка, дори когато става дума за стотина хиляди лева оборот годишно, а партиите, които получават десетки милиони годишно от бюджета ни залъгват с бланкови и неясни „отчети“. Субсидии дават, власт на гражданите не дават Ясно е като бял ден, че черните каси в партиите никой не ги контролира, камо ли - да ги санкционира. Макар, че лесно биха могли да бъдат осветени по разходите, които се правят по време на всяка една предизборна кампания. БСП даже официално признават в отчета си, че имат един милион лева В БРОЙ в сейфа на Позитано 22. Казано още по-ясно – един милион от черните пари, които не са могли да натъкмят в официалния отчет са „писани“, че уж са в касата на партията. Тук-таме има партия, глобена за неподаване на отчет, но няма нито една, наказана за неверен отчет. Дори партиите с доказано фиктивни дарители се измъкнаха от правосъдието. Как при това положение да повярваме, че някой ще следи да не се гази общественият интерес и закона, когато правилата за финансиране бъдат разхлабени? Принципният подход би трябвало да е напълно различен. На първо място всички трябва да имат равен старт - в момента имаме партии-олигарси, които кътат милиони на влог, и партии-парии, които едва свързват двата края. Очевидно е, че битката между тях е неравна и предопределена. Второ, партиите трябва да започнат да си плащат за всичко по пазарни цени. Само така ще се научат да ценят всяка стотинка, която получават. Трето, трябва да има железен гаранции срещу злоупотреби - компании, които финансират политически партии, не би трябвало да могат да участват в обществени поръчки или да получават пряко държавни средства. Защото винаги ще има съмнения как са спечелили. И последно, контролът върху финансирането трябва да е много по-сериозен, публичен и ясен. За да се знае, че питото е платено! Знам, че на всички ни се иска да е така. Въпросът е на кого му стиска? Лихви за партиите, ако не върнат \"надвзети\" субсидии до края на 2020 Субсидии дават, власт на гражданите не дават", "date": "2019.06.20", "title": "Партиите не благоволиха да си отрежат опашките, стърчащи от черните каси"}
{"url": "https://clubz.bg/84446-zakrivat_izlojbata_s_falshifikatite_v_galeriq_struktura", "text": "Днес изложбата „Модернизъм и авангард. Българската перспектива“ се закрива, съобщават от столичната галерия „Структура“ във фейсбук. Всички картини ще бъдат предоставени от собственика им, колекционера Николай Неделчев, за разследването на случая с откритите фалшификати. Експозицията бе открита на 30 май, а десетина дни по-късно стана ясно, че поне десетина произведения в нея са ментета – копирани са работи на чужди автори, някои от тях съвременни, и са подписани с имената на български творци: Сирак Скитник, Гео Милев, Харалампи Тачев, Мирчо Качулев… Ружа Маринска: Голяма част от произведенията в галерия „Структура“ не са автентични В началото на тази седмица Николай Неделчев подаде жалба в прокуратурата, че е станал жертва на измама. Неделчев разказа, че е купил фалшивите картини от антиквариата на Александър Александров на столичната ул. „Цар Асен“ по препоръка на реставратора доц. Стефан Белишки. Галерия „Структура“ затвори. Засега потърси Инспектората по опазване на културното наследство към Министерството на културата с въпроса ще има ли реакция по случая с антикваря, ще му бъде ли наложена санкция, тъй като според Закона за културното наследство търговската дейност с произведения на изкуството подлежи на лицензен режим. След направената справка, от министерството ни отговориха: От галерия „Структура“ пишат, че ще информират гражданите и медиите за развръзката по случая. Само рисунките в галерия „Структура“ ли са фалшиви? Развалянето на изложбата става в деня, в който д-р Галина Декова, автор на дисертация върху творчеството на художника Борис Елисеев, публикува в Клуб Z мнение, че не само рисунките в изложбата са фалшифицирани. Тя сравнява подписите на картините, които претендират да са негови в \"Структура\" и оригиналния му подпис, от което е видно, че няма никакво съвпадение. Синът на художника Николай Дюлгеров: Сигурни фалшификати, наистина ужасни Преди два дни д-р Анжела Данева, директор на Център \"Българо-европейски културни диалози\" пък публикува думите на сина на художника Николай Дюлгеров, според когото изложените в \"Структура\" произведения, приписвани на баща му, са откровени фалшификати и при това \"ужасни\". До момента двама френски художници Киб и Малика Фавър вече обявиха пред Клуб Z, че ще си търсят правата в съда, след като техни произведения, подписани с фалшифицирани подписи на Мирчо Качулев и Сирак Скитник бяха изложени в галерия \"Структура\". Френски художник ще си търси правата от галерия „Структура“ Галерия „Структура“ затвори. Засега Само рисунките в галерия „Структура“ ли са фалшиви? Синът на художника Николай Дюлгеров: Сигурни фалшификати, наистина ужасни Френски художник ще си търси правата от галерия „Структура“", "date": "2019.06.20", "title": "Закриват изложбата с фалшификатите в галерия \"Структура\""}
{"url": "https://clubz.bg/84438-samo_risunkite_v_galeriq_%E2%80%9Estruktura%E2%80%9C_li_sa_falshivi", "text": "Произведенията, обозначени като творби на Борис Елисеев в изложбата „Модернизъм и Авангард. Българската перспектива“ в галерия „Структура“, не могат да бъдат отнесени към творчеството на живелия в САЩ български художник  , защото не носят неговия подпис. Борис Елисеев подписва творбите си с: или Творбата с надпис на гърба - To Ann with love - New York 4 III. 47, която също е представена в колекцията, очевидно не е подарък от художника за неговата съпруга, тъй като нейното име е Арлин (Арчи) Arline Elisayeff. Също така тази работа стилистично не отговаря на това, което художникът е правил през 40-те. Неговите опити в абстракцията датират от втората половина на 50-те години.", "date": "2019.06.20", "title": "Само рисунките в галерия „Структура“ ли са фалшиви?"}
{"url": "https://clubz.bg/84388-vyzmojna_li_e_ikonomika_na_dobavenata_stojnost_v_bylgariq", "text": "Икономиката в Еврозоната продължава да губи скорост Всяка сфера на обществения живот преминава през фази, които логично са предопределени от натрупванията на знание, опит и капитал по извървения път. Икономиката не прави изключение. Въпрос на обществена зрялост е необходимостта от промени да бъде уловена в аванс и навреме да бъдат очертани посоките и скоростта на процесите, генериращи промяна за преминаване на следващо ниво. В състояние сме да направим синтезиран прочит на икономическата ни реалност и да откроим ключовите предизвикателства. И не само онези, които задават макро картината, а и тези, които по конкретен начин влияят ежедневно на резултата от работата ни. Усещането, че всеки ден вършим нещата по-добре от вчера, е необходимост и то трябва да бъде подпомогнато с конкретни действия, инструментариум, воля и ресурс за прилагането им. В опит да напипаме вярно пулса на своето развитие и съпоставителните си икономически предимства, трябва да бъдем честни пред себе си, очертавайки постигнатото в последните 30 години. Необходимо е и да бъдем дръзки при формиране на посоката в следващите поне 10 години. През последните 30 години, България беше подложена на значителни политически, икономически, социални и ценностни промени. Въпросният период се характеризира с политически преход (демократизация), смяна на външнополитическата ориентация на страната (членство в ЕС и НАТО), промяна на икономическия статус в различни посоки за голяма част от населението, мащабни процеси на вътрешна и външна миграция. Някои от тези процеси, като демократизацията и външната миграция, вече са с различна динамика, докато влиянието на други продължава да е осезаемо. Пример за това са ценностните трансформации и търсенето на справедлив баланс в социално- икономическите ареали. Като резултат от прехода, въпреки противоречивите интерпретации, страната подобри икономическия си потенциал. По данни на Световната банка, към 1989 г. БВП е близо 22 млрд. щ. д. по текущи цени (към 1987 е 28,1 млрд. щ. д.), през 1996 е 10,11 млрд. щ. д, а през 2017 е 58,221 млрд. щ. д. Дори и според най-консервативните анализи БВП като минимум се удвоява за 30 години преход. Шестте проблема на българската икономика Този процес не следва проста прогресивна зависимост – големият срив през 1990-1991 г. показа несъстоятелността на социалистическата икономика, а кризата от 1996-1997 г. беше „цената“, която платихме за неизвършените реформи и липсата на благоразумие в управлението на парите, банките и публичните финанси. Способността за ясен синтез и трезва оценка на изминалите събития е ключово умение на успелите нации. Трудно би било да осъзнаем как сме стигнали до тук, ако не можем да осмислим етапите, през които сме минали. В началото беше преходът към пазарна икономика (условно от 1989 – 1997/8 г.). През този период както икономическите оператори, така и голяма част от гражданите, не само разбраха, но и се научиха да следват пазарните механизми. Преходът стартира при почти изцяло одържавено стопанство, натрупани огромни дисбаланси между търсене и предлагане, изключителна зависимост от централизираното договаряне на инвестиции и доставки в рамките на социалистическия лагер. В тази среда се откриха две „писти“ за успех. Едната беше използване за лични цели на привилегирован достъп до публичен ресурс, обществени имоти и сгради или управлението на държавните предприятия. Втората беше автентично бизнес усилие по предлагането на пазара на доскоро дефицитни потребителски стоки и услуги. За първия модел историята ще даде политическа и морална оценка. Избралите да тръгнат по трудния път успяха да развият пазарно мислене, а мнозина, включително и по болезнен начин, разбраха какво означава предприемачество, конкуренция, риск. Непредсказуеми играчи заплашват глобалната икономика Последва смяна на собствеността и икономическото стабилизиране и възстановяване (условно от 1995/6 г. до началото на 21-ви век). Основните процеси бяха приватизацията, навлизането на чужди инвестиции и отваряне на бизнеса към пазарите на развитите европейски икономики. Държавата активно се раздели със собствеността си и отвори сфери за частно предприемачество, които дотогава бяха държавен монопол. Бизнес моделите на този етап от развитието могат да се разделят най-общо на два. Първият е приватизация и последващо преструктуриране за ефективност на разходите, но понякога и за въвеждане на нови продукти и навлизане на нови пазари. Вторият разчита на новосъздадените възможности за експорт на земеделска продукция, стоки, туризъм или международен транспорт. Сходствата между тях са ниските разходи в България, както на заплащането на труда, така и цените на имоти, хотели, енергия, все още работещи машини или цели предприятия. С редки изключения бизнес моделите, разчитащи на подценените активи и труд, не изискваха големи инвестиции в оборудване и технологии. Типичните бизнеси „на ишлеме“ предлагаха базова, нискотехнологична обработка с елементарни машини, или неквалифициран нископлатен труд. Третият етап се очерта от ясната перспектива за членство в ЕС и възможностите за отваряне към общия пазар, за експорт, за бурно навлизане на преки чуждестранни инвестиции и неизбежно последвалото прегряване на икономиката (условно от 2006- 2008г.). Съчетанието между глобална кредитна експанзия и вече сигурното присъединяване на България към ЕС създадоха условия за инвестиционен балон. Това обаче беше фалшив, привиден дивидент от членството, генерирал грешни стимули и насочил предприемачески усилия, чуждестранен и местен капитал, банкови кредити в дейности, които скоро се оказаха несъстоятелни. Заедно с това българската икономика започна да се възползва от първия автентичен „дивидент“ от членството в общия пазар на ЕС. Българският бизнес започна да се интегрира постепенно във вериги на добавена стойност на европейски производители, както и да увеличава присъствието си в онези пазарни ниши, които отговарят на съществуващите сравнителни предимства на българските стоки и услуги. Между 2002 и 2017 г. износът за ЕС на произведени в България стоки нарасна повече от 5 пъти – от 3,7 млрд. до 19 млрд. евро. ЕЦБ понижава прогнозата за растежа, планира подкрепа за икономиката Наличният човешки капитал от образовани български математици, химици, програмисти, счетоводители, хора с добри познания на поне един чужд език, се „пакетира“ за успешна продажба на глобалния пазар на услуги. Така възникна и започна да се развива аутсорсингът в областта на ИТ, финансово обслужване, лабораторни тестове, дистанционно обслужване на клиенти и т.н. Последният етап беше глобалната финансова криза и възстановяване в условията на реален силно конкурентен външен пазар (условно от 2009 – до днес). Настъпи рязко охлаждане на инвестиционната активност като резултат от международната икономическа криза. Изчерпаха се и част от ефектите от предприсъединителния период, свързани с придобиване на собственост върху дружества в страната, като и спекулативните потоци, насочени към недвижими имоти и строителството. Икономиката изпадна в рецесия, последвана от плах и скромен растеж. Въпреки тези негативни ефекти, започнаха осъзнати процеси на адаптация в бизнеса. Пропуснатите възможности за имотни спекулации се трансформираха в увеличаване дела на индустрията в БВП, заедно с този на ИТ услугите, туризма и аутсорсинг дейностите. За сметка на това се свиха строителството, операциите с недвижими имоти, селското стопанство и финансовия сектор. От дистанцията на изминалото десетилетие можем да кажем, че експортно-насочените производства и услуги бяха „двигателят“ на икономическото възстановяване – износът на стоки нарасна с 2,4 пъти, а на ИТ и аутсорсинг услуги – близо 5 пъти. Влияние върху развитието на българската икономика през този период имат европейските инвестиции, получени по линия на Политиката за сближаване на ЕС. Около 39% от постигнатия икономически растеж в периода 2008-2017 г. е в резултат на изпълнението на съфинансираните от Европейските фондове интервенции. Изчисленията показват, че без европейските инвестиции към края на 2017 г. БВП на страната би бил с 13,7% по-нисък без достъпа до този ресурс. Безспорен е ефектът върху инфраструктурата на страната, трудовия пазар, заетостта, конкурентните позиции на българските предприятия, образованието, туризма и регионалното развитие на страната, както и върху структурирането на публичния сектор като цяло. Въпреки естествената съпротива, провежданите реформи в редица публични сектори станаха предпоставка както за по-ефективното ползване на средствата, така и за провеждането на по-качествени политики в тези сфери. \"Време е да се признае, че руската икономика има нужда от внос\" Отчетена беше нарастваща зависимост на сектори от българската икономика от този тип финансиране и наблюдаваните негативни ефекти от загуба на виталност при търсене на алтернативно финансиране, нарушена пазарна логика и конкурентоспособност бяха адекватно адресирани. През изминалите три десетилетия предприемачите в България можеха да базират стратегията си на подценени вътрешни ресурси и изобилен евтин труд. Теуспяваха, търсейки ниши, технологии, които да капитализират на пазара съществуващи активи като земи, недвижими имоти, лошо управлявани стари предприятия, а евтината енергия подкрепяше нискотехнологичните енергоемки сектори. При висока безработица, ниска заетост и ниски заплати, предприемачите можеха относително лесно да наемат допълнителна работна ръка при необходимост от разширяване надейността. Можем да твърдим обаче, че епохата на разкриване и използване на съществуващите сравнителни предимства  до голяма степенeприключила. Икономиката постепенно доближава границата на исторически предпоставените възможности, границите на своя потенциал в рамките на наличните природни ресурси, географско и политическо положение, човешки капитал, технологии и финансов капитал. Ако през 2007 г. експортът ни е доминиран от суровини, то през 2017 вече преобладават стоки с по-висока добавена стойност като машини, апарати, оборудване, части и компоненти, които са продукт от суровините, добивани в страната. След влизането на България в ЕС, износът на електроника и електрически апарати нарасна 4 пъти, а на машини и оборудване – над 2 пъти. От практически незабележим сектор, автоиндустрията вече заема шесто място в структурата на експортани. Тенденцията на десетилетието е ясна – плавно преструктуриране към стоки с по-висока добавена стойност, своеобразна реиндустриализация, движена от членството в общия европейски пазар. Инвестициите – местни и чуждестранни – в експортно-насочени бизнеси. Българската промишленост постепенно се интегрира във веригите на доставки на водещи глобални производители и стана част от създаването на продукти, които са глобални лидери. Руската икономика расте два пъти по-бавно от световната. Защо? Движеща сила на този процес е не само осъзнаване на необходимостта за технологично обновление и заемане на пазарни ниши на световния пазар, но и динамиката на пазара на труда. Дългосрочни и отдавна започнали демографски тенденции трайно редуцират населението в трудоспособна възраст. При възможността за свободното движение на хора в Европейския съюз много български граждани в активна възраст предпочитат да живеят и работят в други държави- членки на ЕС, а и в други развити страни. Възстановяването на икономиката ни след кризата доведе до практически недостиг на работнасила, особено в някои сектори. В следствие на естествени пазарни механизми резултатът бе устойчиво повишаване на разходите за труд. Възнагражденията, средно за страната, нараснаха двойно в периода от 2008-2018 г., а в частния сектор – с 45% само за последните 4 години. Заплатите растат не само за малък брой дефицитни професии, но дори за хора без квалификации. Повишаването на възнагражденията, разширяването на възможностите за обучение и преквалификация, както и мерки за подобряване на грамотността на хората с най-нисък образователен статус, вероятно могат да активизират малък резерв от работна сила. Това обаче не може да преодолее очаквания спад на населението в трудоспособна възраст – с над 430 хил. до 2030 г. според демографската прогноза на НСИ. Това означава, че все по- малка част от населението чрез труда си издържа все по-голяма част от него. Ако искаме не само да запазим, но и да повишим социалния стандарт, който поддържаме като общество, сме длъжни да направим следващата крачка в своето икономическо развитие. \"Опасна за глобалната икономика игра на нерви\" Ако от социална гледна точка тенденцията за повишаване на средната работна заплата е търсена и благоприятна, то от икономическа перспектива крие редица предизвикателства. На първо място, в много сектори това води до повишаване на цената на продукцията в зависимост от относителната тежест на разходите за труд. На второ място, поставя под въпрос в средносрочен план развитието на тези производства и услуги, чиято основна причина за съществуване в страната са ниските разходи (ниски данъци, ниска цена на земята, ниски заплати). При устойчиво и чувствително нарастване на разходите за труд, те се превръщат в неконкурентноспособни спрямо страните с по-ниски разходи, включително и в региона, а също така и спрямо страните с по-автоматизирани и по-ефективни производства. Естествената пазарна реакция е засилен натиск за преминаване към производства с по-висока добавена стойност, където разходите за труд или имат по-малка тежест, или могат да си позволят в подходяща пазарна конюнктура, временно да плащат по-високи възнаграждения. Тази промяна в България е все още в началната си фаза, направили сме едва първите си малки стъпки. Бегло сравнение с ключовите отрасли на страните от Централна Европа, със значително по-висок от България БВП на човек от населението, показва огромен неразкрит потенциал за увеличаване на производителността на труда. Така например в Чехия, Словакия и Унгария автомобилната индустрия, машиностроенето и електрониката генерират близо 60% от износа; в България, въпреки голямата промяна в последните години, тези отрасли допринасят едва 18% за износа на страната. В тези страни работната сила е по-производителна, създава повече добавена стойност с вложените ресурси, което е резултат от много фактори. Сред тях са доброто образование и умения на човешкия капитал, както и повече инвестиции. Независимо от огромната промяна в последните десетилетия, от глобално конкуриращата се икономика, от новите инвестиции и изпреварващия растеж, България е все още далеч от богатото ядро на Европа. Макар да сме скъсили дистанцията, все още се разминаваме значително по доходи, по иновации, по качество на публичната инфраструктура. Добре е да не забравяме, че членството в ЕС е достигната цел, но съвсем не е краят на пътя. То е шанс да се възползваме от стопанската интеграция в най-големия общ пазар на развити и богати бизнеси и потребители в света. Ако искаме относително бързо, в рамките на едно поколение да се доближим осезаемо до най-развитите страни в ЕС чрез много по-бърз икономически растеж, е необходимо да осъзнаем, че със сегашната структура на икономиката, със сегашните начини на комбиниране на капитал, технологии, човешки потенциал това не е възможно. Ако искаме икономика 3.0, България - нация от стартиращи бизнеси Ключът към постигане на успех е в осъзнаване на необходимостта от  като най-адекватен модел за нашата икономическа реалност. Бърз и продължителен икономически растеж в следващите десетилетия може да се отбележи само, ако разширим границите на производствените възможности и увеличим потенциала за създаване на допълнителна стойност. С днешните знания за пазари и продукти, с днешната палитра стоки и услуги, с днешните технологии и машини, с днешните работници и техните умения, скоро ще достигнем своя лимит. Това, казано по друг начин, означава да започнем да създаваме нови предимства – чрез политики, които увеличават възможностите за иновации, технологичен трансфер и инвестиции, които подобряват качеството на човешкия капитал. Определянето на отправната точка и багажа, с който тръгваме към развитие на икономика на добавената стойност, преминава през съобразяване с ограниченията и програмиране на възможностите, които стоят пред нас. Да се съобразим с ограничителните фактори означава да отчетем лимита на природните си ресурси от индустриално значение. Да приемем относително малкия размер на вътрешния си пазар като недостатъчна база за продължителен ръст на интензивни производства и услуги.  От друга страна, можем да разгледаме неблагоприятните тенденции като възможности, опитвайки се да превърнем свободното движение на хора и работна сила от отрицателен фактор днес във възможност за положителна корекция в нашия демографски баланс. Загубените връзки между науката и бизнеса отварят възможността трансферът на технологии да заеме водещо място в конкурентоспособността на бизнеса ни. Ниското ниво на дигитализация – едва 12% средна интензивност на цифровизиране на предприятия, да се разгледа като фокусирано усилие, силен инструмент за освобождаване от ниската ресурсна ефективност на икономиката. Характеристиките на пазара ни (по размер, регулация и цена) да се превърнат в стратегическо предимство за привличане на подходящи за тестови разработки и нови модели инвеститори и производства. Томислав Дончев: Стига вече с икономика, базирана на ниска цена на труда И нека мисловното ни упражнение бъде основано на стабилен фундамент, очертан от: изградената устойчива и предвидима макроикономическа среда; достъп до общия пазар и потенциал за все по-силно интегриране в глобални вериги на добавена стойност; силната и жива традиция в редица сектори (ИТ, машиностроене, електроника). Бихме могли да предположим, че нормалните пазарни механизми ще тласкат естествено пазара към производството на стоки и услуги с висока добавена стойност, включително и като реакция от ограниченото предлагане на работна сила или нейната повишаваща се цена, но няма гаранция колко бързо тези механизми ще дадат резултат. За да бъде ускорен в своята цялост, този процес не просто може, а трябва да бъде насочван от държавата. Неговата мащабност, многопластовост и сложност изискват това. Не защото държавата държи уникалната формула на неговото постигане, а защото трябва да има способността да систематизира и канализира процеси от такъв мащаб и характер. Анализ на опита и на други държави показва, че публичната власт е отговорна да не стои безучастно отстрани, а да ускори тези процеси като: Тази намеса не регламентира, не заключва и не измества естествено протичащи пазарни и бизнес процеси. Може ли да се живее без световната икономика? В този не просто икономически, а обществен процес не говорим единствено и само за заинтересовани страни, говорим за участници със свои специфични роли и отговорности. И това е една от основните причини държавата да е лидер на този процес. Унуверсална формула за икономическа трансформация няма. Всяка държава минава по този път по свой начин и със свое темпо. От днешна гледна точка формиращите растеж и развитие факториса добре известни – иновации и технологии, дигитализация, човешки капитал с повишена квалификация и умения, реиндустриализация, увеличаване на добавената стойност в производствата чрез преминаване към нова продуктова структура. Уникално е обаче тяхното съдържание и специфика, тяхната обвързаност и взаимодействие, които в своята цялост постигат основната цел. Нещо повече – живеем в епоха, в която държавата има сравнително малко инструменти за пряко влияние върху пазарните процеси, което е още една причина да не можем сляпо да копираме опита на някоя от „старите“ държави-членки. В тази посока на мисли българската икономическа трансформация е носител на важни обществени и икономически процеси. Човешкият капитал е двигателят на тази промяна, а неговата трансформация и ефективност зависи от развитието на качествено образование, обвързано с демографските и икономически тенденции в страната ни. Заедно с дебата за качеството и специализацията на висшето образование, стойността на професионално образование и ролята на ученето през целия живот е необходимо да има обществено съгласие, че всички деца трябва да са в училище и да получат основните знания и практически умения, дефиниращи базовата грамотност на 21 век. Принцип на държавните политики и бизнес стратегии трябва да бъде стремежът за по-висока производителност на труда. Целият преход фаворизира стремежа към създаване на максимално голям брой работни места – сега е време да мислим за ефективността и производителността на всяко работно място. Мерките и ресурсите на държавата трябва да подкрепят всяка иновация, инвестиция или нов процес, които намаляват нуждата от допълнителен базов труд за създаването на стока или услуга. Ева Майдел: Работим до 2030 г. всички млади да завършват средно образование функционално грамотни По-висока производителност чрез иновация, технологичен трансфер и капитал може да бъде постигната на практика във всяка сфера на човешкия живот. Подобна трансформация трябва да бъде насърчавана и подкрепяна независимо от това къде се случва. Екстензивните бизнесмодели ще свиват ролята си, те ще изчерпят местния ресурс, дори когато говорим за високоплатени към момента услуги. Стратегически големият потенциал за ръст на производителността и общ икономически растеж идва от бизнеси, в които може устойчиво и трайно да се увеличава добавената стойност без пропорционално нарастване на използваната работна сила. Трансформацията не може да се случи без предприемаческа активност – иновациите се случват на микро ниво. Предприемачът трябва да достигне до идея за нов продукт, нов пазар, нова технология, и най-важното – да привлече капиталов ресурс, за да осъществи промяната. Новото знание и новият капитал поне в известна степен ще са заимствани. В области като информационните и комуникационни технологии, роботиката, нанотехнологиите и изкуствения интелект България ще е естествен получател при един продължаващ технологичен трансфер от по-напредналите икономики. Не е задължително това да става от чуждестранни компании, действащи в България – може това да са български предприемачи, които се възползват от интеграцията на бизнеса си с този на чуждестранни партньори. Ключова ще е ролята на т.нар. автентични иноватори, предприемачи, които не просто копират бизнес отвън, не просто са доставчици или обслужват външни партньори, а създават изцяло нови пазарни ниши. Те могат да са глобални лидери създавайки изцяло нови пазарни ниши. Висше безобразие във висшето образование Успоредно с всичко това е важно в страната ни постепенно да започне разгръщане на процеса по създаване на технологична собственост, т.нар. technology ownership от българските компании. Доказано е, че държавите с предприятия-собственици на технологии в производствения сектор са в естествено по-добри съпоставителни позиции в дългосрочен план. Икономическата трансформация е мащабен и многопластов процес, който преминава през различни етапи и на всеки от тях трябва да се развият набор от взаимообвързани проекти, генериращи желаната промяна. На този етап се очертава ясно балансът между отделните фактори на развитие и се моделира механизмът на тяхната взаимна обвързаност и синергия. Проектите, включени в този етап, целят изграждане на фундамент за ефективно и постепенно подреждане на структурните предпоставки за трансформация и са в няколко основни насоки. , като стимул за икономическото развитие. Това включва новаорганизация на процеса на управление на иновациите и научно-развойната дейност с цел разработване и изпълнение на по-качествени и зрели политики в тази сфера с ясен принос към икономическата трансформация. Свързано е както със създаване на нарочно национално звено с ясни отговорности за планиране, управление и координация на научния и иновационен процес, така и с въвеждане на условия и механизми за устойчиво и ефективно развитие на българската научна и иновационнаекосистема. Предвижда се въвеждане на нов по-ефективен модел на подготовка и изпълнение на публичните инвестиции в тази сфера. Модел, който ще синхронизира наличните и нови финансови източници и инструменти от национален характер, ЕСИФ и централните програми на ЕС, и ще ги фокусира към стимулиране на бизнеса за развитие на производства, въвеждайки нови технологии ииновации. В контекста на развитие на икономика на знанието приоритет ще бъде поставен и върху развитието на науката и върховите научни изследвания чрез специални механизми за ефективно използване на техните постижения и уникалност в полза на обществото и икономиката ни и развитие. Първият бюджет на ЕС след Brexit: €1.279 трилиона, повече за иновации и сигурност Търсенето на баланс в териториален аспект на иновационния и научен потенциал ще бъде постигнато чрез програми за координация на създадените и създаващите се нови звена от научната и проиноватина инфраструктура и обвързване на тяхното дългосрочно развитие с местите нужди, потенциал и възможности за индустриален принос. Фокусът се поставя върху развитието на капацитета, задържането и развитието на младите учени и специалисти чрез докторски и научни програми с ясна приложна насоченост и обвързаност с тяхното кариерно развитие. Не на последно място се залага на засилено реализиране на програми за международен обмен на знания, технологии и иновации, които ще спомогнат за плавния преход на българската икономика към такава с по-висока добавена стойност. Качественото образование като двигател на икономическата трансформация. Друга посока на развитие на средното, висше и професионално образование, която позволява още по-ефективно обвързване, както с нуждите на пазара на труда ииндустрията, така и с демографските тенденции. Това преминава както през развитие на учебни програми с особен акцент върху STEM[2]дисциплините и нова система за ранно професионално ориентиране и развитие, така и през целенасочени усилия за повишаване на качеството и модернизация на средното образование, като цяло в контекста на процеса на дигитализация, развитие капацитета на учителите и въвеждане на по-ефективни форми на обучение. България - сред най-бързо наваксващите в иновациите в ЕС Концентриране на усилията в повишаване на привлекателността, качеството и ефективността на традиционната мрежа от професионални гимназии (откриване на нови при необходимост) чрез осъществяване на съвместни програми с индустрията и бизнеса с реални практики и ангажираност на учащите в производственият процес. В това число разширяване на обхвата на дуалното обучение и повишаване на интереса към техническите специалности и възвръщане на престижа на средното техническо образование. Развитие на програми за повишаване на качеството на висшето образование в традиционните специалности в техническите и другите специализирани университети и връщане към традиционните им специалности, за които имат капацитет и традиция (вкл. и чрез закриване на другите нетипични такива). Процесът включва и промяна на финансовия модел на висшите училища чрез въвеждане на резултатно ориентирани показатели за неговото използване, свързани с реализацията на пазара на труда на техните студенти и качеството на подготовка им. Въвеждане на нови програми за квалификация и преквалификация на работната сила като част от модела, свързан с учене през целия живот чрез жива и активна връзка с индустрията и нуждите на пазара на труда. Всичко това е свързано и с възможност за валидиране на тези знания и повишаване на тяхната стойност чрез практическото им приложение.  за по-висока ефективност. Този проект от икономическата трансформация е свързан с програми за разширяване на внедряването на информационни и технологични решения във всички сектори и предприятия от различни мащаби, които могат да повишат тяхната ефективност – от голямото производствено предприятие, през хотела, до мината и малката семейна търговска фирма. С помощта на подобни интервенции ще се отговори и на повишената нужда от ресурсна ефективност на икономиката и по-ефективно използване на работната сила. Разработване и изпълнение на програми, стимулиращи изграждането на здрава връзка между наука-индустрия и световни мрежи за технологии и знание. Задаване на стандарти за технологично обновление от инфраструктурната среда до дигитализацията на всеки отделен процес. София приема един от 8-те европейски суперкомпютъра Въвеждане на програми за стимулиране на нови дигитални умения в човешкия капитал и в организационния модел на предприятията. Важна част от този етап е и въвеждането на съвременните технологични и дигитални решения в селското стопанство и повишаване на добавена стойност и производителност на този сегмент. Не на последно място, би било неестествено спрямо средата и нечестно спрямо данъкоплатеца ако публичните институции останат встрани от дигиталната промяна. Една от темите, по които има единодушие сред обществото, е необходимостта от ефикасно и съвременно електронно управление. Първите стъпки  в тази посока са вече направени, но остава да извървим дългия и труден път към подобряване на ефективността на работа и качеството на услугите.  за стимулиране на икономическото развитие на цялата територия на страната. Проектът включва целенасочена държавна политика за изграждане на нови индустриални и високотехнологични зони и паркове, с цел привличане на нови инвеститори и стимулиране икономическото развитие на регионите. Става дума за територии, където има подходящи предпоставки за това, например достъп до инфраструктура, транспортна свързаност (близост до основните артерии на националната транспортна инфраструктура), наличие на средни и висши учебни заведения, свързани със съответния сектор от индустрията, съществуващи клъстери и екосистеми от индустрии. На основата на нова нормативна уредба държавата ще създаде условия за улеснено планиране и изграждане на такава инфраструктура като проведе всички приложими процедури в аванс в съучастие или самостоятелно предостави терени или изгради цялата необходима инфраструктура: транспортна, енергийна, водна и пречиствателна, комуникационна и такава свързана със сигурността. Новата регулаторната рамка ще позволява изграждането на индустриални и технологични зони и паркове като голяма част от приложимите процедури по Закона за устройство на територията, свързани със статута на земята ще бъдат прилагани по отношение на зоната или парка, като цяло, още при изграждането, което ще позволи ускорена процедура при осъществяване на конкретните инвестиционни намерения в зоните. Аутсорсинг индустрията търси още 20 000 души до 2020 г. Конкретни локации с потенциал за изграждане, както и приложимите модели за управление ще бъдат определени чрез национален комплексен анализ. Подготвителните процедури, както и изграждането ще протичат в тясно сътрудничество с местните власти, съществуващите бизнес-мрежи и интерес, както и с образователните и академични институции. Стартирането и първоначалното осъществяване на този процес следва да бъде обезпечено чрез европейско финансиране, като част от националните приоритети на европейската политика за сближаване. Предвижда се мрежата от създадени от държавата индустриални технологични зони и паркове хармонично да взаимодейства с вече създадените такива общински и частни. Като базисна предпоставка не трябва да се допуска съществуващите зони да губят инвеститори в резултат от новосъздадените. Превърнати в основна цел и приоритет на държавата, ангажиментите по осъществяване на различните етапи от икономическата трансформация на страната ще бъдат обезпечени чрез взаимно обвързани програми, в рамките на отделните секторни политики, отделни целенасочени проекти, финансирани от държавния бюджет, както и програми, финансирани по линия на публични фондове, имащи отношение към процеса.  Важен ресурс за осъществяване на такава политика са и Европейските фондове. Прогнозите на този етап показват, че за периода 2021- 2027 г.  Нито един от етапите на осъществяване на икономическата трансформация не може да има плътност без обществена подкрепа и формиране на култура, подходяща да изнесе такова мащабно национално усилие. Казано с други думи – иде реч за създаване на разбиране, нагласа и очакване, че просперитетът на българите в идните десетилетия ще зависи от качеството на човешкия капитал, от знанията, уменията, предприемчивостта и изобретателността на всеки един български гражданин. Ключова начална точка в този процес ще е формирането на разбиране, че успехът ще е съвместен резултат от способността на институции, бизнес и работна сила да се адаптират бързо и че всяка публична политика или бизнес стратегия трябва да включва процес на подобряване на производителността на човешкия труд и ограничените местни ресурси и на създаване на все повече стойност от всяко работно място. Българското общество е не само част от тази промяна, то е нейният двигател, защото нейното осъществяване е залог за бъдещето на сегашните и следващи поколения. Шестте проблема на българската икономика Непредсказуеми играчи заплашват глобалната икономика ЕЦБ понижава прогнозата за растежа, планира подкрепа за икономиката \"Време е да се признае, че руската икономика има нужда от внос\" Руската икономика расте два пъти по-бавно от световната. Защо? \"Опасна за глобалната икономика игра на нерви\" Ако искаме икономика 3.0, България - нация от стартиращи бизнеси Томислав Дончев: Стига вече с икономика, базирана на ниска цена на труда Може ли да се живее без световната икономика? Ева Майдел: Работим до 2030 г. всички млади да завършват средно образование функционално грамотни Висше безобразие във висшето образование Първият бюджет на ЕС след Brexit: €1.279 трилиона, повече за иновации и сигурност България - сред най-бързо наваксващите в иновациите в ЕС София приема един от 8-те европейски суперкомпютъра Аутсорсинг индустрията търси още 20 000 души до 2020 г.", "date": "2019.06.20", "title": "Възможна ли е \"икономика на добавената стойност\" в България"}
{"url": "https://clubz.bg/84433-rusiq_situaciqta_na_korejskiq_poluostrov_shte_eskalira_prez_2020_g", "text": "Ситуацията на Корейския полуостров ще ескалира през следващата година, ако САЩ не успее да убеди Северна Корея, че има намерение да подобри отношенията си с комунистическата страна, съобщи старши съветник на Съвета за сигурност на Русия, цитиран от Ройтерс. Тръмп: Имам доверие на Ким, обеща ми Миналата седмица американският президент Доналд Тръмп обяви, че   да подписва ядрена сделка със Северна Корея. Отношенията между Вашингтон и Пхенян се влошиха след втората среща между Доналд Тръмп и Ким Чен Ун в Ханой, Виетнам на 27-28 февруари. На нея севернокорейците са настоявали за вдигане на всичките американски санкции, но са отказали пълно ядрено разоражаване. Затова срещата приключи преждевременно. Съветник на Тръмп: Ще мине известно време до следващата среща с Ким Още през следващите седмици сателити заснеха възобновяването на някои ключови военни бази в страната, а КНДР започна отново да извършва ракетни опити. Ким пак започна да изстрелва ракети Съветник на Тръмп: Ще мине известно време до следващата среща с Ким Ким пак започна да изстрелва ракети", "date": "2019.06.20", "title": "Русия: Ситуацията на Корейския полуостров ще ескалира през 2020 г."}
