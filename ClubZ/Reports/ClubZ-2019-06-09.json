{"url": "https://clubz.bg/84013-konsultantkata_na_chernobil_scenaristyt_beshe_vlyuben_v_svoite_geroi", "text": "Един от големите плюсове на вдигналия много шум американски сериал \"Чернобил\" е неговата изключителна точност при възпроизвеждането на съветската действителност. И в това няма нищо случайно - сред консултантите на сценариста Крейг Мазин е украинката Елена Козлова-Пейтс, която от 20 години живее в Съединените щати и почти случайно се свързва с Мазин, когато разбира, че подготвя филм за ядрената авария – тя сама му предлага услугите си и той незабавно я ангажира. Сериалът \"Чернобил\" накара Кремъл да се срамува \"Не съм имала много работа по филма - сценарият беше почти перфектен\", разказва Козлова, която споделя някои детайли от сътрудничеството си с Мазин. Например в една сцена от първата серия, която показва как ученият Валерий Легасов малко преди да се самоубие оставя на котката си паничка с храна. Първоначално в сценария е било записано, че той оставя „котешка храна“ в паничката. А по това време в СССР не е имало специална храна за котки - детайл, която Крейг няма как да е знаел. И той незабавно нанася корекции за този епизод. Двамата със сценариста работели съвместно най-вече върху диалозите, в които били променяни отделни думи. На няколко пъти, например, се срещала думата \"окей\", която определено не се е използвала в Съветския съюз през 1986, особено пък в средите на партийните членове или миньорите. Или друг епизод - когато пожарникарят Василий Игнатенко се събужда и двамата с жена си тръгват да видят от прозореца какво е станало – по сценария той носел тениска, а тогава тениските бяха рядкост - хората носеха потници, казва Елена Козлова-Пейтс. Филмът често е критикуван за това, че в сериала прекалено често се чува обръщението „другарю“. В едно свое интервю Мазин казва, че това се дължи отчасти на факта, че на чужденците им било много трудно да произнасят обичайните руски обръщения по собствено и бащино име. А що се отнася до сцената, в която виден партиен ръководител от Минск е показан как пие водка в кабинета си, консултантката не смята, че това е прекалено - все пак са минали цели 33 години от онези времена, много от нещата са се позабравили, а и подобни случаи със сигурност е имало. Покрай работата си по филма консултантката открива и за себе си нови факти, свързани с Чернобил. \"Бях ученичка и помня какво се случи тогава. Отлично помня и манифестацията на 1 май 1986-та, помня лятото, в което не биваше да събираме липов цвят, имаше и много други забрани. Бащата на момчето от съседната къща замина за Чернобил още в първите дни след аварията и когато се върна, почти веднага почина. Бях много впечатлена - човекът се бе пожертвал заради другите.\" Според Козловска сценаристът на \"Чернобил\" е искал точно това - да направи сериал в памет на онези, които са страдали и са се пожертвали. Важно е и обстоятелството, че трагедията е поставена в контекста на другите съветски престъпления срещу човечеството, срещу гражданите на страната   А най-важно - по думите на консултантката - е показването на героизма на главните действащи лица, на начина, по който са се опитвали да се борят с невидимия враг, за да спасят хората в региона и в цяла Европа.", "date": "2019.06.09", "title": "Консултантката на \"Чернобил\": Сценаристът беше влюбен в своите герои"}
{"url": "https://clubz.bg/84012-mnogo_e_lesno_tijnejdjyri_izgubeni_dushi_da_se_lovqt_v_neta", "text": "Това заяви експертът по тероризъм полк. Амир Горен в \"120 минути\" по бТВ . Полковникът е един от основателите на елитните части на израелската армия. Ветеран е от 8 войни и има повече от 34 години опит в специализирани операции за сигурността. Ръководил е многобройни антитерористични операции, а сега е начело на звено за контратероризъм и училището по борба с тероризма на израелските сили. Само преди ден в Пловдив службите задържаха 16-годишен български ученик, който е бил вербуван от представител на \"Ислямска държава\". Пуснали още вчера 16-годишния \"опасен терорист\" от Пловдив За конкретния случай полк. Амир Горен днес коментира, че когато си в пубертета, личността ти е объркана. \"Много е лесно такива подрастващи да се ловят в нета. Сигурен съм, че това момче няма корени за радикализация, по-скоро смятам, че то е изгубена душа. Няма по-дълбока причина да стигне до тази ситуация, сигурен съм че не е наясно какви ще са последиците от действията му”, заяви още Горен. Ето какво откри полицията у терориста от Пловдив (СНИМКИ) Според израелския командос джихадистите се насочват именно към тийнейджъри, защото вербуването в тази възрастова група ставало по-лесно. \"Организацията има глобална мрежа с много езици и те ловят тези объркани тийнейджъри, търсят ги в уебсайтовете и установяват приятелска връзка, за да развият доверието между тях\", обясни Амир Горен. Клиентът ми „не е имал намерение да убива хора. Готов съм да го повторя 1000 пъти. Говорил съм с психолога му. Самият той твърди, че в неговата глава не е имало такава мисъл. Той е толкова жалостиво и добро дете”, твърди адвокатът на младежа от Пловдив Емил Велинов. Според Велинов сигналът е подаден не преди пет дни, а преди месец от семейството. И то до ДАНС, което, според адвоката, изключва хипотезата за терористичен акт. С момчето непрекъснато е работил психолог, а после се включва още един, изпратен от агенцията за национална сигурност. Младежът е ходил и на училище, каза той. Ето какво откри полицията у терориста от Пловдив (СНИМКИ)", "date": "2019.06.09", "title": "\"Много е лесно тийнейджъри - изгубени души да се ловят в нета\""}
{"url": "https://clubz.bg/84010-karakachanov_qdosan_ot_predlojeniq_na_skopie_za_goce_delchev", "text": "Междуведомствената комисия за общата ни история с Македония не работи, обяви лидерът на ВМРО и вицепремиер Красимир Каракачанов в писмо до медиите. Каракачанов се възмущава от последното предложение на политици от съседната ни държава в смесената комисия, че Гоце Делчев е деец на македонското освободително дело, който бил почитан и от народа на България. През цялото време се прокарва разделение между „македонско“ и „българско“ с внушението, че към онзи момент става дума за различни народи, твърди лидерът на ВМРО.  Той недоволства и от друго предложение на смесената комисия - заедно да се чества 7 октомври – денят, в който костите на Гоце Делчев са предадени от комунистическата власт в София на Скопие. Македонците признали, че Гоце Делчев е роден в екзархийско населено място - Кукуш, че е бил екзархийски учител, но забравили чия е Екзархията. Те забравили също и скръбното изказване на Гоце Делчев от писмото му до Никола Малешевски: \" \". Според него Северна Македония се надявала работата на общата комисия всъщност да легитимира някаква компилация от измислици, преплетени с научни факти. Нещо повече - македонците само ни използвали, за да се домогнат до ЕС и НАТО. „Ако това продължи, българската делегация трябва да стане от масата с всички възможни последствия за европейската и натовска интеграция на Северна Македония. Вината за това няма да бъде наша”, отбелязва Красимир Каракачанов, който и преди е заплашвал Скопие със създаването на пречки пред амбициите на съседната държава за ЕС и НАТО. По думите му досега процесът на разведряване със Скопие се дължал най-вече на великодушието на България и на ангажираността на международни фактори. \"Но явно време е България да втвърди позицията си, подобно на гръцката страна\", иска Каракачанов.", "date": "2019.06.09", "title": "Каракачанов ядосан от предложения на Скопие за Гоце Делчев"}
{"url": "https://clubz.bg/84008-stanishev_za_ostavkata_na_ninova_imitaciq", "text": "Това коментира пред БНР Сергей Станишев, председател на ПЕС и евродепутат. Корнелия Нинова: Станишев влезе в листата. Защо не спечелихме? Как Овчаров брани Нинова: \"Промени БСП, извади я от задкулисието на 2013-2014 г.\"  Станишев нарече „имитация на оставка“ решението на Корнелия Нинова да се оттегли от председателския пост в БСП. Според него позицията ѝ е далече от поемането на отговорност. Пак в неделя Румен Овчаров обяви пред бТВ, че оставката на Нинова е грешка, тя като лидер спряла задкулисието, а хора като Станишев били минало за партията. Никой не е незаменим, каза Сергей Станишев в отговор на въпроса кой ще бъде лидер на БСП, като даде да се разбере, че няма амбиции към председателския пост. По повод номинацията на евродепутата Петър Витанов за председател на делегацията на българските социалисти в Европарламента Станишев каза, че в това не вижда политическа логика в това решение. Според Сергей Станишев шансовете на кандидата на социалистите за председателския пост на Европейската комисия Франс Тимерманс са големи. Как Овчаров брани Нинова: \"Промени БСП, извади я от задкулисието на 2013-2014 г.\" ", "date": "2019.06.09", "title": "Станишев за оставката на Нинова: Имитация"}
{"url": "https://clubz.bg/84006-%E2%80%9Ednes_otkrivash_9_apartamenta_u_rodnini_na_zam_kmeta_na_moskva_utre_te_arestuvat%E2%80%9C", "text": "Първият граждански протест срещу задържането на разследващия журналист Иван Голунов по подозрения в търговия с наркотици започна още на 7 юни, петък, пред сградата на МВР в Москва на „Петровка”, съобщава Би Би Си. Над десет от участниците в протеста са били задържани, но след това освободени. Сред тях се оказали журналистите Павел Канигин, Иля Азар, Андрей Борзенко, Александър Поливанов, Игор Садреев, Григорий Туманов, Александър Горбачов, Виктория Ивлева, писателят Виктор Шендерович, литературният критик Анна Наринская. На следващия ден, 8 юни, събота, московският Никулински съд гледа мярката за неотклонение на специалния кореспондент на „Медуза” Иван Голунов, обвинен в притежание и опит за търговия с наркотици – престъпления, за които Наказателният кодекс предвижда от 10 до 20 години затвор. Още от сутринта колеги на обвиняемия – стотици журналисти от различни медии и обикновени хора, започват да се събират пред сградата на Никулинския съд, съобщава „Медуза”. Журналистът от \"Медуза\" остава под домашен арест до 7 август Арестуваният журналист от \"Медуза\" - в болница В очакване на Голунов, към обяд колегите и приятели, дошли да го подкрепят, вече са около двеста души. Първи на стълбите пред сградата с плакат „Свобода за журналиста Иван Голунов” застава колегата му Михаил Фишман, водещ на авторското предаване „И так далее” по тв канала „Дождь”, пишещ за Forbes, Die Welt, „Ведомости”… Той бе заменен от журналиста Сергей Карпов – дежурните полицаи пред сградата на съда се заинтересуваха от съдържанието на неговия плакат и няколко минути по-късно Карпов, а след това и двамата му колеги, които го смениха, бяха отведени в полицейското управление, за да им бъдат връчени протоколи за административни нарушения. Сред тях бе и главният редактор на сайта „Таких дел” Анастасия Лотарева, която още вчера написа: Междувременно стана ясно и че лекарите в московската болница, където Голунов е бил откаран с линейка заради съмнения за мозъчно сътресение, не са открили такова, нито костни фрактури –  , съобщава пред ТАСС в събота главният лекар на градска клинична болница номер 71 в Москва. Журналистката и преводачка Олга Гринкруг, работила с Голунов в списание „Большой город”, заявява, че подхвърлянето на наркотици е страшна, порочна практика,  . Законът в Русия забранява да се провеждат протести пред сградата на съда – затова тези, които решават да се включат, излизат с плакати на срещуположната страна на съда или просто извън неговата територия. Журналистката Оксана Баулина признава пред „Медуза”, че ѝ е трудно да изрази чувствата си по повод задържането на Голунов така, че да не попадне под ударите на новия закон за обида на властта. Баулина се опасява, что делото срещу Голунов ще повлияе на други руски средства за масова информация: Журналистката Мария Лекух, работила с Иван Голунов телевизията „Дождь“, си спомня как тя и колеги веднъж се опитват да накарат Голунов да изпие чаша вино като на шега: Ето и още първи реакции на обвиненията срещу Иван Голунов, събрани от Би Би Си и от социалните мрежи:  заяви председателят на СПЧ Михаил Федотов. се казва в изявление на тв канала. Арестуваният журналист от \"Медуза\" - в болница", "date": "2019.06.09", "title": "„Днес откриваш 9 апартамента у роднини на зам.-кмета на Москва. Утре те арестуват“"}
{"url": "https://clubz.bg/84000-palestinec_e_zadyrjan_za_obir_v_doma_na_nikolaj_mladenov_v_jerusalim", "text": "Полицията е задържала жител на арабския квартал Източен Йерусалим Махмуд Телхами по подозрение, че е обрал дома на специалния пратеник на ООН в Близкия изток, българина  , предаде  на руските евреи в Израел. Високопоставеният дипломат заедно със семейството си живее под наем в източната част на града, пояснява уеб изданието. Клуб Z не успя веднага да се свърже с Младенов, но по сведения на дипломати той и близките му не са пострадали. Особеното в случая е, че посегателството е извършено в строго охранявана територия. Промъквайки се в дома, докато семейството спяло, крадецът е задигнал ключовете на мерцедеса на Младенов, който бил паркиран в гаража на сградата и избягал с него. Инцидентът е станал в началото на тази седмица. По дани на портала Ynet, заподозреният е задържан след ДНК експертиза. Той изхвърлил фас на мястото на открадната кола. Той отхвърля повдигнатото му обвинение. Срокът на предварителния му арест е удължен до края на тези седмица.", "date": "2019.06.09", "title": "Палестинец е задържан за обир в дома на Николай Младенов в Йерусалим"}
{"url": "https://clubz.bg/83999-koj_govori_ucheni_syzdadoha_prevodach_ot_bebeshki_ezik", "text": "Американски учени създодаха система с изкуствен интелект, която може да дешифрира крясъците и плачовете на бебето и да установи от какво се нуждае то, съобщи Лайф, предава БТА. Математици от университета на Северен Илинойс в Декалб си поставили за цел да разработят система, която разпознава и разбира \"бебешкия език\".  Лю отбеляза също, че при създаването на изкуствения интелект екипът е имал предвид вижданията на педиатри и родители, които са уверени, че плачът на бебето се променя в зависимост от онова, което в момента не му достига.  Учените предположили, че плачът и крясъците на бебето са подвластни на същите правила за разпознаване, както членоразделната реч. Затова приложили методика за дешифриране на звуци и въз основа на нея създали аналог, който превежда \"бебешкия език\". Първоначално с помощта на системата анализирали направени при едни и същи ситуации записи на бебешки крясъци и отделили общите характеристики. След това се опитали да класифицират бебешките крясъци. В резултат на прослушването на няколкостотин подобни аудиозаписа системата отделила десетина сигнала в плача и \"речта\" на бебето, които показват, че то иска да яде, да спи и т.н", "date": "2019.06.09", "title": "Кой говори? Учени създадоха \"преводач\" от \"бебешки\" език"}
{"url": "https://clubz.bg/83998-bylgarite_edna_treta_konformisti_10_na_sto_socialno_pasivni", "text": "Трупането на материални блага е основен приоритет за мнозинството българи. Това показва проучване на Института за изследване на обществата и знанието към Българската академия на науките. За 80% от сънародниците ни смисълът на живота е в трупането на имущество. Постигането на материални цели се е превърнало в основен приоритет. Това вероятно обяснява и защо от всички скандали \"Апартаментгейт\" - скандалът с имотите на властта - се оказа с най-силен отзвук в последно време. Според изследването в последните години в българското общество могат да се открият социологически типажи -   Общо 4 на 100 попадат в групата на онези хора, които задължително спазват определени повтарящи се ритуали. Данните показват още, че близо 60% от българите за нищо на света не биха погазили закона, дори ако имат някаква полза. Малко над 43% са склонни да нарушат нормите, ако не се страхуват от последствията. Едва 32% смятат, че законите у нас са добре написани. \"В момента имаме материално настроено население, но това не бива да ни изненадва, защото живеем в материално общество. Свърши ерата на идеалния социализъм, в който бяхме одухотворени\", каза проф. Емилия Ченгелова - зам.-директор на Институт за изследване на обществата и знанието към Българската академия на науките по Нова тв за това дали българинът е материалист или идеалист според данните от изследването. \"За да мислиш за идеалното, материалното трябва да бъде задоволено\", обясни още тя. Докато получавали средна заплата от 1000 - 1200 лв., сънародниците ни нямало как да бъдат над материалното. По думите ѝ българите оцеляват с доходи около линията на бедността. 19,8% от анкетираните са напълно съгласни, а 41,3% – съгласни до известна степен с твърдението, че ако даден закон има пречи, ще намерят “вратичка” в него и ще постигнат своите цели. 52,9% от българите са на мнение, че докато има хора, които са над законите, в обществото няма да има равнопоставеност пред закона. За 65,2% “икономиката в сянка” е най-бързият начин да се изкарат повече пари. Тенденцията е лицата, които имат конкретна ангажираност като работодатели или като наети или самонаети лица, да изразяват по-висока степен на социално приемливо поведение, докато учениците, безработните лица и домакините си позволяват “най-фриволно” поведение в социален смисъл и открито демонстрират незачитане и склонност към неспазване на съществуващите закони. Ширещите се сред българите стереотипи за ниското качество и неадекватност на законите, регулиращи социалните и икономическите отношения, са основа за възникването на толерантно отношение към различните девиации в областта на индивидуалното и груповото икономическо поведение. Неспазването на законите се възприема като нова “нормалност”, като естествена и логична реакция на пълната с пропуски и несъвършенства законова среда. Така обществото започва постепенно да се трансформира и от съвкупност от индивиди със социално приемливо поведение се превръща в общество от девианти и алиенирани субекти. .", "date": "2019.06.09", "title": "Българите: една трета конформисти, 10 на сто - социално пасивни"}
{"url": "https://clubz.bg/83997-konstitucionniqt_syd_na_moldova_otstrani_ot_dlyjnost_prezidenta_dodon", "text": "Конституционният съд на Молдова реши да отстрани от длъжност президента Игор Додон и да назначи за временен държавен глава Павел Филип, премиер на страната, съобщиха Ройтерс и ТАСС, предава БТА. Додон коментира, че това решение е насочено към по-нататъшна узурпация на властта. Съдът отстрани президента на Молдова Игор Додон Временният президент на Молдова Павел Филип съобщи малко по-късно, че е подписал укази за разпускане на парламента и произвеждане на извънредни парламентарни избори на 6 септември.  Предсрочните избори са \"най-демократичният инструмент за излизане от политическата криза\", каза той на пресконференция, предавана по телевизията.  \"На Молдова, където се създаде двувластие, ѝ е необходима помощта на международната общност.\" Това написа на страницата си във Фейсбук преди да стане известно решението на съда Додон.  \"Демократическата партия няма намерение мирно да предаде властта на законното парламентарно мнозинство и законното правителство. Независимо от това, че вчерашните процеси в парламента и сформираното ново правителство получиха подкрепа от мнозинството от гражданите и бяха признати от партньорите ни от чужбина и на Запад, и на Изток. При това положение нямаме друг изход, освен да се обърнем към международната общност с призив да стане посредник в процеса на мирното предаване на властта и/или да призовем народът на Молдова на безпрецедентна мобилизация и мирни протести\", написа Додон.  Додон пострада в автомобилна катастрофа След парламентарните избори през февруари парламентът не успя да състави управляваща коалиция и правителство. В събота бе избегната опасността от разпускане на парламента и предсрочни избори. Това стана, след като социалистите, които подкрепят президента, се договориха с проевропейския блок \"Сега\" да действат срещу Демократичната партия на олигарха Владимир Плахотнюк, която контролираше предишния парламент и правителството.  Посланиците на Русия, САЩ и ЕС пристигнаха в парламента, където бе избран председател и бе съставено правителство начело с Мая Сайду, лидера на влизащата в блока \"Сега\" Партия на действието и солидарността. Конституционният съд обяви тези решения на парламента за незаконни, а законодателите отговориха, че Демократическата партия, която все още е на власт, се опитва да узурпира властта чрез съда. Подобно временно отстраняване на Додон от Конституционния съд имаше и през септември 2018 г. Решението бе взето, след като Додон заяви, че няма да одобри предложени от премиера Павел Филип кандидатури за здравното и земеделското министерство, защото нямат нужната квалификация. С временното отстраняване от длъжност на президента правомощията му се поеха тогава от председателя на парламента, който можеше да одобри номинациите на двамата министри. Додон пострада в автомобилна катастрофа", "date": "2019.06.09", "title": "Конституционният съд на Молдова отстрани от длъжност президента Додон"}
{"url": "https://clubz.bg/84002-radev_dava_orden_stara_planina_pyrva_stepen_na_poslanik_rubin", "text": "Президентът Румен Радев връчва в понеделник орден \"Стара планина\" първа степен на Ерик Рубин – посланик на САЩ в България. Това съобщиха от прессекретариата на държавния глава. Ерик Рубин, дипломат от кариерата, беше утвърден от Сената като номинация на президента Обама за посланик в Република България на 9 декември 2015 г. и положи клетва като посланик на 27 януари 2016 г. Предишната заемана от него длъжност – от юли 2011 г. до юли 2015 г. – беше заместник-помощник секретар в Бюрото по въпросите на Европа и Евразия. В това си качество той отговаря за въпроси, свързани с Източна Европа, Кавказ, както и такива, касаещи регионални конфликти в Европа.  Преди това назначение е бил заместник-посланик в Посолството на САЩ в Москва (2008-2011), пише в официалната биография на посланик Рубин. След като две години работи като стажант-репортер в „Ню Йорк таймс“, Ерик Рубин започва работа в Държавния департамент през 1985 г. Назначенията му в чужбина включват дипломатически пост в Хондурас (1986-1988), където отговаря за политическите въпроси и правата на човека, заместник политически съветник в Киев (1994-1996) и генерален консул в Чианг Май, Тайланд (2001-2004). Във Вашингтон е заемал редица длъжности, в това число в Центъра за операции към Държавния департамент (1989); както и в Службата по въпроси на Съветския съюз (1989-1991); бил е специалист по регионални въпроси и въпроси на сигурността в Централна и Източна Европа (1991-1993); специален помощник на помощник-държавния секретар за Европа и Канада (1996-1997); помощник-прессекретар на Белия дом по въпросите на външната политика и директор по обществени въпроси в Съвета за национална сигурност (1997); специален помощник на заместник-държавния секретар на САЩ по политически въпроси Томас Пикъринг (1998-1999); директор на Службата по политическо планиране и координация към Бюрото по международни въпроси, свързани с противодействието на наркотиците и правоприлагането в Държавния департамент (2004-2006); както и изпълнителен помощник на заместник-държавния секретар по политически въпроси (2006-2008). Ерик Рубин притежава бакалавърска степен по история, придобита в Йейлския университет. Бил е аспирант към научния фонд „Дийн и Вирджиния Ръск“ и постоянен научен сътрудник в Института за изследване на дипломацията към Джорджтаунския унивеститет в периода от 1999 г. до 2000 г. Говори тайландски език, както и испански, френски, украински, руски и български. На 5 февруари Радев и Рубин имаха работна среща на \"Дондуков\" 2  - по инициатива на българския президент.   Посланикът на САЩ Ерик Рубин: Не се месим в преговори по частни договори Вероятно във формулировката \"процесът на модернизация на Българската армия\" е била включена и темата с решението на правителството, подкрепено от Народното събрание, да пристъпи към преговори с американското правителство за купуването на F-16. Държавата отклони всички останали оферти, в т. ч. за шведския \"Грипен\". Радев реагира остро тогава срещу това, като обвини правителството в лобизъм, а процедурата определи като опорочена. Във вторник, на 4 юни, Агенцията за сътрудничество в отбраната и сигурността на САЩ (DSCA) съобщи, че Държавният департамент е дал принципното си одобрение за евентуалната продажба за България на 8 нови бойни самолета F-16C/D Block 70/72 при цена 1,673 млрд. долара (почти 2.9 млрд. лв.). Това е над милиард лева повече от одобрената от парламента в София пределна цена от 1,8 млрд. лв (малко под 1.04 млрд. долара). Каракачанов: До 25% вероятност да няма сделка за F-16 Максималната нормална сума, която България може да си позволи за 8 изтребителя F-16, е 2 млрд. лв., коментира в четвъртък министърът на отбраната Красимир Каракачанов на заседание на парламентарната комисия по отбрана. Каракачанов изчисли и 25 на сто вероятност сделката да не се състои. \n\t  Каракачанов: До 25% вероятност да няма сделка за F-16", "date": "2019.06.09", "title": "Радев дава орден \"Стара планина\" първа степен на посланик Рубин"}
{"url": "https://clubz.bg/84011-shampionska_duzina_za_rafael_nadal_na_rolan_garos_snimki", "text": "Рафаел Надал спечели за 12-и път Откритото първенство на Франция по тенис. На финала в Париж испанецът победи с 3:1 сета Доминик Тийм (Австрия) - 6:3, 5:7, 6:1, 6:1. Повтори се финалът от миналата година. Разликата сега е, че Тийм беше равностоен на Краля на клея два сета, като дори успя да вземе един. Един пробив реши нещата в първата част, а във втората австриецът съумя да надделее и да изравни общия резултат. Това бе едва вторият сет, загубен от Надал на турнира тази година. Но бе всичко, което Матадора даде в прекия сблъсък за \"Купата на мускетарите\". В третия и четвъртия сет той показа, че все още е №1 на \"червено\". Надал вече има 18 титли от турнирите от Големия шлем, само с две по-малко от Роджър Федерер. Тийм, който е №2 на бавната настилка и един от най-добрите в света, остана разочарован, но отчете класата на Рафа. И има повод за радост, тъй като приятелката му Кристина Младенович (Франция) и Тимеа Бабош (Унгария) взеха титлата на двойки след победа с 6:2, 6:3 срещу китайките Сасай Чжън и Инин Дуан. Надал не обеща, че ще се завърне на турнира и догодина. Ще го направи - стига да е здрав. Сега започва сезонът на трева.", "date": "2019.06.09", "title": "Шампионска дузина за Рафаел Надал на \"Ролан Гарос\" (СНИМКИ)"}
{"url": "https://clubz.bg/84003-volejbolistite_se_vyrnaha_kym_pobedite_s_obrat_sreshtu_franciq", "text": "Националният отбор по волейбол сложи край на серията си от четири поредни загуби в Лигата на нациите с впечатляващ обрат срещу Франция - 3:2 (18:25, 22:25, 25:21, 25:22, 15:11) в третия си мач от втория кръг в Нингбо, Китай. След като записаха поражения от домакините от Китай и световните шампиони Полша в предишните два дни (и още две поражения предния уикенд), днес “лъвовете” показаха характер, за да запишат успех срещу силния тим на Франция - вицешампион в турнира. “Петлите” започнаха уверено срещата и дадоха само 18 точки на съперника си в първия гейм, а втората част също отиде на сметката на Франция след 25:22. Тимът на Силвано Пранди успя да се вдигне от тежката ситуация и да вземе третия гейм на 21 точки, а след 25:22 в четвъртата част се стигна до тайбрек. В него България се наложи с 15:11 и записа втората си победа в тазгодишното издание на надпреварата. Най-резултатен за България бе посрещачът Розалин Пенчев с 18 точки, а Светослав Гоцев и Николай Пенчев реализираха по 12 точки. Националите ни се представиха много силно на блокада днес, като стигнаха до 15 точки от блок срещу само шест за Франция.  Розалин Пенчев, Николай Пенчев, Красимир Георгиев, Николай Учиков, Алекс Грозданов, Георги Братоев, Петър Каракашев (либеро).  Селекцията ни има две победи и четири загуби в Лигата на нациите, а участието на нашите продължава следващата седмица във Варна заедно с Австралия, Италия и Япония. Мачовете край морето ще се проведат от петък до неделя.", "date": "2019.06.09", "title": "Волейболистите се върнаха към победите с обрат срещу Франция"}
{"url": "https://clubz.bg/84007-nqma_da_platim_v_izpylnenie_na_boris_djonsyn", "text": "Борис Джонсън, бившият британски външен министър и фаворит за приемник на Тереза Мей, заяви в интервю, че би отказал да плати \"сметката за развода\" с ЕС от 39 милиарда лири (близо 43,8 млрд. евро), ако не бъдат предложени по-добри условия за \"Брекзит\", предаде ДПА, съобщава БТА.. Джонсън: Ако стана премиер, излизаме от ЕС на 31.10. със или без сделка Договорената сума от 39 млрд. лири ще бъде платена едва когато има \"по-голяма яснота\" за пътя напред, посочва Джонсън пред вестник \"Сънди таймс\". В петък Мей подаде оставка като лидер на управляващата Консервативна партия и с това даде началото на надпревара в партията за свой приемник. Тереза Мей официално подаде оставка като лидер на Торите Предсрочни парламентарни избори обаче няма да има. Намерението си да се оттегли, тя обяви още миналия месец, признавайки, че не е успяла да уреди споразумение за напускането на ЕС от Великобритания. Мей обаче ще остане премиер, докато депутатите и членовете на Консервативната партия не изберат новия си лидер - процедура, която се очаква да отнеме не повече от два месеца. Тръмп: Джонсън ще бъде отличен премиер Утре ще стане ясно кои окончателно ще са кандидати за лидерския пост на консерваторите. За да влезе в надпреварата, всеки от претендентите трябва да си е осигурил подкрепата на поне осем депутати. Първият тур на гласуването е в четвъртък. Джонсън е сред основните фаворити до оглави Консервативната партия. Във Великобритания лидерът на най-голямата партия в парламента става премиер. Тереза Мей официално подаде оставка като лидер на Торите Тръмп: Джонсън ще бъде отличен премиер", "date": "2019.06.09", "title": "\"Няма да платим\" в изпълнение на Борис Джонсън"}
{"url": "https://clubz.bg/84004-oshte_pari_za_bnt_ne_i_bez_finansova_reviziq", "text": "Министерството на финансите няма да отпусне допълнително средства за изправената пред фалит Българска национална телевизия (БНТ) - \"не и преди сериозна ревизия какво се е случвало там\". Това заявиха източници на Клуб Z от управляваното от Владислав Горанов ведомство.  Както Клуб Z писа, телевизията е изправена пред \"фалит\" - заради скъпи продукции, множество закупени спорни права, \"вечни задължения\" за разпространение на сигнала, плащания за филми и за обществени поръчки и др. Неотдавна синдикалните организации в БНТ изпратиха и писмо до премиера Бойко Бориосов с искане за финсова ревизия и отпускане на още пари. От миналата година в телевизията проверки извършва Агенцията за държавна финансова инспекция, като се очаква информация за реалното състояние на БНТ да излезе следващата седмица. БНТ фалира през октомври? Ако това се случи обаче, не е ясно какъв ефект може да предизвика върху течащия в момента конкурс за нов генерален директор. За фаворит се сочи доскорошният програмен директор, сега временно изпълняващ длъжността генерален - Емил Кошлуков. Вътре в самата телевизия пък тече процес на \"прехвърляне на отговорността\" между различните управленски звена. Едно оповестяване на данните в момента може или да навреди, или да помогне на определени кандидати в конкурса. В същото време осмината, които се борят за поста ще бъдат \"препитвани\" от Съвета за електронни медии (СЕМ) как ще се справят с финансовите проблеми на БНТ - очакванията към тях са да предложат визии както в концепциите си, така и по време на изслушванията.  Както Клуб Z писа, договорите, по които БНТ трябва да се разплати, наближават годишния ѝ бюджет, който за 2019-а беше определен като \"рекорден\" - 67,7 млн. лв., но с точната сума може да се спекулира. По стара \"традиция\" всеки нов генерален директор поема медията с 20-30 милиона лева задължения, натрупани основно заради невъзможността да се заплаща таксата за цифрово излъчване. Изключение не прави и бившият шеф - Константин Каменаров (който подаде оставка предсрочно в края на миналия месец). В мандата си (от септември 2017-а) Каменаров е сключил договори за близо 30 милиона лева за спортни права за различни периоди, някои от които и тригодишни (до 2021 г.) - договорено е излъчването на над 250 спортни срещи - футболни мачове, както и тенис, баскетбол, волейбол, гребане, канадска борба и др. Правата са с възможност за преотстъпване - т. е. може да се продават и на други медии. Допреди седмица БНТ трябваше спешно да извади 3 милиона лева по тези договори заради настъпил ладеж по плащане към УЕФА. Кой иска да е шеф на БНТ: Емил Кошлуков срещу Къци Вапцаров Всяка година по закон телевизията е длъжна и да дава не по малко от 10 процента от бюджета си за български филми, което не е правено от години поради недоимък. Това са малко над 6 милиона лева, като в случая трябва да бъдат извършени плащания за 2018-а, както и за настоящата година - което прибавя към задълженията още над 10 милиона лева. Последното нещо, което е произведено, са двата детски сериала, одобрени преди мандата на Каменаров, като по този начин се е изпълнила и квотата за детски предавания. Има и спечелени обществени поръчки за 5 милиона лева, които също чакат плащания. Те са предимно за техника, строителство, ремонти на студиа. БНТ инвестира и в някои скъпи външни продукции, най-успешната от които е \"Стани богат\". Популярното състезание е с бюджет 4,4 милиона лева на година (или над 20 000 лева на състезание). В телевизията определят като \"скъпи\" и предаването на Ути Бъчваров, както и \"Спортисимо\". Трябва да се отбележи обаче, че с влизането на Каменаров на \"Сан Стефано\" 29 телевизията получи допълнително средства от държавата, в т.ч. за излъчване, за които средства от синдикатите обясняват, че непрекъснато трябва да се \"молят\" на държавата. През 2017 г. има две постановления на Министерския съвет за отпускане на още пари - едното е от януари, а другото - от декември. Съответно сумите са 5 милиона лева и 14 милиона лева. И в двата случая те са отпуснати за разплащане на задължения по договори за предоставяне на електронни съобщителни услуги за разпространение - т. е. за излъчване. Така като генерален директор Каменаров започва работа с доста повече средства от обичайния бюджет на БНТ. Към 31 декември 2017-а дефицитът е стопен до малко над 7 милиона лева. В същото време приходите от реклама са се увеличили до над 20 милиона лева за миналата година при над 7,5 милиона лева за 2017-а, но това се дължи на Световното първенство по футбол. БНТ обаче има ограничение по закон за честотата и времетраенето на рекламните блокове, каквото търговските телевизии нямат, и вероятно тази година приходите от реклама ще се върнат до обичайните си нива.  Телевизията получи и допълнителни 8 милиона лева по линия на българското председателство на ЕС, което бе в първата половина на миналата година. Министърът на финансите обеща догодина да сме по-богати В годините назад директорите на БНТ, в това число и Каменаров, са признавали, че бюджетът на телевизията е недостатъчен, като се има предвид и голямото перо за заплати. Финансовите министри, както и Горанов обаче заявяват, че не само в БНТ, но и в БНР, и БТА, има нужда от реформи. На това мнение е и председателят на медийната комисия в парламента и бивш министър на културата Вежди Рашидов. Журналистите в телевизията и радиото обаче са в непрекъсната \"реформа\" предвид факта, че по закон генералните им директори се сменят на всеки три години. Кой иска да е шеф на БНТ: Емил Кошлуков срещу Къци Вапцаров Министърът на финансите обеща догодина да сме по-богати", "date": "2019.06.09", "title": "Още пари за БНТ? - Не и без финансова ревизия"}
{"url": "https://clubz.bg/84001-policaite_ne_sa_ubijci", "text": "Протест в подкрепа на петимата осъдени благоевградски полицаи по делото \"Чората\" имаше в неделя в София. Събралите се носеха плакати: \"Полицаите не са убийци\". Сред организатори на протеста бяха синдикатите на МВР и Инициативен комитет. Полицаите Писов, Иванов, Механджийски, Граховски и Калинков вече внесоха искане за възобновяване и преразглеждане на тяхното дело. Петимата благоевградски служители на МВР бяха осъдени след акция \"Респект\" през 2005 г. Тогава при задържането си на 10 ноември почина Ангел Димитров- Чората. Осъдителни присъди след 14 години по делото \"Чората\" Валентин Попов, който е председател на СФСМВР, обяви на протеста, че не приемал за доказано, че петима служители на МВР, подбрани на случаен принцип, са отишли да си вършат работата с цел да отнемат човешки живот. На 14 юни се очаква да стане ясно дали исканията на задържаните полицаи ще бъдат уважени. Късно вечерта на 10 ноември 2005 г. Ангел Димитров, след като първо се барикадира в дома си, е задържан, за да бъде „респектиран”. Вместо да се стресне, по време на акцията Чората умира. По-късно е съобщено, че Димитров е бил пребит от полицаите, участвали в акцията по задържането му. Последва обвинение срещу тях. Софийският военен съд призна униформените за виновни за това, че са убили Димитров умишлено и с особена жестокост, като Писов беше осъден на 19 години затвор, а останалите на по 18 години лишаване от свобода. Последва „съдебна въртележка“ между инстанциите, като Военият апелативен съд първо върна делото, след това потвърди присъдите, но решението му беше отменено от Върховния касационен съд (ВКС), накрая намали наказанията на подсъдимите наполовина, а ВКС окончателно ги оправда през 2011 г. Последва дело в Страсбург. През 2014 г. Европейският съд по правата на човека постанови, че българските власти са нарушили правото на живот и забраната за нехуманно и унизително отношение, както и правото на справедлив процес, поради което държавата беше осъдена да плати 50 000 евро обезщетение на близките на Чората и близо 35 000 евро разноски. В резултат на решението от Страсбург главният прокурор Сотир Цацаров поиска възобновяване на делото. ВКС уважи искането на Цацаров през 2016 г. и посочи, че Военно-апелативният съд е бил длъжен да назначи нова експертиза, която да преодолее различията в предходните заключения на вещите лица. Процесът там се проточи още две години, като още в началото беше назначена седморна съдебно-медицинска експертиза. Какво бе заключението от тази експертиза не се разбра публично, припомня Lex.bg. Военно-апелативния съд се произнесе през 2018 г. с поредните осъдителни присъди, но за причиняване на смърт  Адвокати отбелязаха, че този член изобщо го няма в... обвинителния акт. След това военноапелативните магистрати автоматично прекратиха казуса поради изтекла абсолютна давност.  Основният спор, докато делото прескачаше от инстанция на инстанция и от съд на съд, остана между заключенията на различните експерти. Първоначалните изводи на лекарите бяха, че Чората е починал от причинена му тежка черепно-мозъчна травма и разкъсване на аортата, след като е бил бит и ритан от полицаите около 10 минути. След това обаче нова експертиза заключи, че Димитров се е задушил, докато е бил притиснат на земята с белезници. Според вещите лица, дали това заключение, мъжът се задушил фатално и заради хронични заболявания, поет кокаин и по-къса шия. На 19 април Върховният касационен съд се произнесе за 7-годишните присъди на петимата.", "date": "2019.06.09", "title": "\"Полицаите не са убийци\""}
{"url": "https://clubz.bg/83937-vyprosite_na_koito_ne_iskate_da_poluchite_otgovori", "text": "  На такива странни и понякога откровено зловещи въпроси отговорът може да бъде намерен в Милиони хора посещават xkcd.com всяка седмица, за да четат иконичния уебкомикс на Рандал Мънро. Човечетата от чертички в неговите рисунки за науката, технологиите, езика и любовта имат огромен брой предани последователи, също както и задълбочените му и забавни отговори на най-чудноватите въпроси, задавани от феновете. Мънро обяснява всичко с хаплив хумор и прецизност – от релативистичните ефекти на бейзболната топка, ударена с почти светлинна скорост, до многото ужасни начини, по които можете да умрете, докато редите периодичната таблица от всички елементи в чист вид. Организиране на хаоса Рандал Мънро е бивш специалист по роботика в НАСА. Той напуска агенцията през 2006 г., за да се отдаде изцяло на рисуването на комикси в интернет, издържайки се с продажбите на тениски, печатни материали, плакати и книги. „Какво би станало, ако...?“ е просвещаващо пиршество за феновете на xkcd и за всеки, който обича да размишлява за хипотетичното. В книгата са включени нови, неполучавали досега отговор въпроси, както и най-популярните отговори от уебсайта xkcd. \"Само сапьорският трион върши работа\" Трийсет сантиметра в секунда не е толкова бързо – това е значително по-бавно от типичния асансьор. Ще ви трябват 5–7 секунди, за да надхвърлите човешкия обсег, в зависимост от това колко високи са приятелите ви. След 30 секунди ще сте висока 9 м. Ако прелистите до стр. 181, ще научите, че това е последният ви шанс някой приятел да ви подхвърли сандвич, бутилка вода или нещо друго. \n\tСлед минута или две ще сте над дърветата. Общо взето, все още ще се чувствате толкова удобно, колкото и преди. Ако денят е ветровит, вероятно ще стане по-хладно, благодарение на постоянния вятър над нивото на дърветата. След 10 минути ще сте над всичко, с изключение на най-високите небостъргачи, а след 25 минути ще подминете върха на Емпайър Стейт Билдинг. \n\tВъздухът на тези височини е с около 3% по-разреден, отколкото в близост до земята. За щастие, вашето тяло непрекъснато се справя с подобни промени в атмосферното налягане. Ушите ви може да заглъхнат, но иначе няма да забележите нищо друго. Атмосферното налягане се променя бързо с височината. Изненадващо, когато стоите на земята, атмосферното налягане се променя измеримо дори при един-два метра разлика. Ако телефонът ви има барометър, какъвто имат много съвременни телефони, можете да свалите едно приложение и да видите наистина разликата в налягането между главата и краката ви. Трийсет сантиметра в секунда е приблизително километър в час, така че след един час ще сте на километър от повърхността на земята. На този етап определено ще започне да ви става студено. Ако имате палто, все още ще сте горе-долу добре, макар че може да забележите, че и вятърът се усилва. На около два часа и два километра температурата ще падне под нулата. Вятърът най-вероятно също ще се засилва. Ако имате непокрита кожа, това е моментът, когато измръзването ще започне да става проблем. На този етап атмосферното налягане ще падне под онова, което усещате в салона на самолет, а последиците ще започнат да стават по-значими. Температурата обаче, освен ако нямате топло палто, ще е по-голям проблем. През следващите два часа температурата на въздуха ще падне под нулата. Ако приемем за момент, че сте оцелели от недостига на кислород, в някакъв момент ще станете жертва на хипотермията. Но кога? \"Само сапьорският трион върши работа\" Академичните авторитети по измръзването до смърт, изглежда, са, неизненадващо, канадците. Най-широко използваният модел за оцеляване на човек сред студен въздух е бил разработен от Питър Тикуисис и Джон Фрим за Института по екологична медицина за военни и граждански цели в Онтарио. Според техния модел главният фактор за причината за смъртта ще бъдат дрехите ви. Ако бяхте голи, хипотермията вероятно щеше да ви надвие някъде около петия час, преди да ви е свършил кислородът. Ако сте добре омотани, може да получите измръзвания, но вероятно ще оцелеете... \n\t...достатъчно дълго, за да стигнете Зоната на смъртта. Над 8000 м – над върховете на всички планини, освен най-високите – съдържанието на кислород във въздуха е прекалено ниско, за да поддържа човешки живот. В близост до тази зона ще усетите различни симптоми, евентуално включващи замаяност, световъртеж, тромавост, нарушено зрение и гадене. С наближаването на Зоната на смъртта съдържанието на кислород в кръвта ви ще падне рязко. Вените ви би трябвало да пренасят кръв с ниско съдържание на кислород към белите ви дробове, за да бъде заредена тя отново с кислород. Но в Зоната на смъртта във въздуха има толкова малко кислород, че вените ви ще отделят кислород към въздуха, вместо да го получават. Резултатът ще е бърза загуба на съзнание и смърт. Това ще стане някъде около седмия час; вероятността да изкарате до осмия е много малка. А два милиона години по-късно замръзналото ви тяло, все още неизменно растящо с 30 см в секунда, ще премине от хелиопаузата към междузвездното пространство. \n\tКлайд Томбо, астрономът, открил Плутон, почина през 1997 г. Част от останките му бяха положени в космическия апарат „Ню Хърайзънс“, който ще прелети край Плутон и после ще продължи извън Вярно, че вашето хипотетично пътешествие с 30 см в секунда ще е студено, неприятно и много бързо фатално. Но когато след четири милиарда години Слънцето се превърне в червен гигант и погълне Земята, вие с Клайд ще сте единствените измъкнали се. Така че - това е. \"Само сапьорският трион върши работа\" \"Само сапьорският трион върши работа\"", "date": "2019.06.09", "title": "Въпросите, на които не искате да получите отговори"}
{"url": "https://clubz.bg/83993-pak_valeji_a_ot_kraq_na_drugata_sedmica_temperaturi_nad_35_gradusa", "text": "Силни дъждове и гръмотевични бури се очакват днес в Централна България. Днес преди обяд ще е предимно слънчево. Около и след пладне отново ще се развива купеста и купесто-дъждовна облачност, ще има валежи и на много места ще са интензивни, в централните райони - със значителни количества. Ще има условия за градушки. Ще духа слаб до умерен север-североизточен вятър. Максималните температури ще са между 26° и 31°, в София около 26°. Атмосферното налягане е по-високо от средното за месеца и през деня ще остане без съществена промяна. Жълт код е в сила за областите Ловеч, Габрово, Велико Търново, Търговище, Шумен, Разград, Пловдив, Пазарджик, Стара Загора, Сливен, Ямбол, Кърджали и Хасково. В тези райони ще има условия и за градушки, а валежите могат да бъдат придружени от временно усилване на вятъра. Юни е най-бурният месец с най-много валежи – вали за кратко и с голямо количество, коментира по бТВ климатологът доц. Георги Рачев. Той успокои, че въпреки валежите досега, лято и тази година ще има. От края на другата седмица температурите ще достигнат до 35 градус. След другата неделя започва нов четиридневен период, в който отново ще има лабилизиране на атмосферата, което ще продължи до 22 юни, каза още Георги Рачев.", "date": "2019.06.09", "title": "Пак валежи, а от края на другата седмица - температури над 35 градуса"}
{"url": "https://clubz.bg/84005-plevneliev_cvetanov_gleda_na_gerb_kato_na_svoq_rojba_nqma_da_pravi_rezki_stypki", "text": "Г-н Цветанов си тръгна след един мъжки и честен разговор с министър-председателя, продължил 3,5 часа. Според мен в този разговор е станало ясно, че тандемът Борисов - Цветанов, който работеше пред очите на обществото дълги години, се е пропукал. Аз съм работил много добре с г-н Цветанов, той ми даде пълната оперативна свобода за действие. Аз и моят екип сме благодарни. Г-н Цветанов и политическа партия ГЕРБ ни показаха една желязна дисциплина, много силна работа с милионите българи по градовете.. Това коментира по БНТ в неделя сутрин Росен Плевнелиев, президент на България от 2012 до 2017 г., за оставката на Цветан Цветанов от всички ръководни постове в ГЕРБ.  Цветанов си отива. А Борисов ще става още по-бял Плевнелиев определи Цветанов като \"един изключително лоялен човек\". Няма никакво съмнение, че Цветанов и Борисов са тандем, който създаде и направи ГЕРБ, допълни Плевнелиев. Според него като партия ГЕРБ толкова дълго е доминирала в политическия живот, че самата тя трябва да си дава сметка за инфлацията в политиката. Ако считаме, че Бойко Борисов има план да извади нови лица на дневен ред, да даде нови ясни приоритети - то тогава би могъл и да успее, продължи с анализа си Плевнелиев. Важно е журналистите и неправителствените организации да водят тази битка за чистотата в българската политика, за борбата с корупцията и зависимостите. Аз подкрепям, че този скандал („Апартаментгейт” - бел. ред.) гръмна, но не искам той да остане само в рамките на един апартамент. Много хора в България трябва да дадат обяснение по какъв начин са получили една или друга облага. Институциите трябва да могат да насочат прожекторите към всеки акт на липса на добро и аргументирано обяснение за материално облагодетелстване, посочи Плевнелиев. Плевнелиев по традиция не пропусна да разкритикува позициите на своя наследник на президентския пост. Повод беше срещата на Радев в Санкт Петербург с руския държавен глава Владимир Путин. Путин: плащате цена за евроинтеграцията, Радев: България е суверенна Радев дава орден \"Стара планина\" първа степен на посланик Рубин По темата с доставките на газ за България, предишният държавен глава смята, че не бива да разчитаме на гориво единствено от Русия. Когато сме зависели от един монопол, никога не сме печелили, категоричен беше той. По темата за намаляването на партийните субсидии от 11 на 1 лв, което предложи премиерът Бойко Борисов, Плевнелиев беше категоричен, че това няма да проработи. \"Все повече и повече се залага на популизма. Видяхме как лидерът на социалистите Корнелия Нинова загуби, залагайки изцяло на популизма на евроизборите. Излизането на БСП от парламента беше популистки, но неработещ акт. В този смисъл намаляването на партийните субсидии за мен е популистко и дългосрочно неработещо действие\", каза той. Предишният президент се спря и на кадрови въпроси в Европейската комисия.  Кристалина Георгиева - сред 14 жени с шанс за висш пост в ЕС Според Плевнелиев в трудни времена се изисква силно лидерство. Той оцени шансовете на Манфред Вебер и Франс Тимерманс да оглавят следващата комисия като неголеми. Все по-силна изглеждала кандидатурата на Мишел Барние. \"Ниската избирателна активност, на която бяхме свидетели на европейските избори, е един сигнал към всички. За мен най-големият проблем е този. Доказателство, че гражданите имат ниско ниво на доверие към институциите и политическите лидери\", добави той по повод провелите се наскоро избори за Европейски парламент. Путин: плащате цена за евроинтеграцията, Радев: България е суверенна Радев дава орден \"Стара планина\" първа степен на посланик Рубин Кристалина Георгиева - сред 14 жени с шанс за висш пост в ЕС", "date": "2019.06.09", "title": "Плевнелиев: Цветанов гледа на ГЕРБ като на своя рожба, няма да прави резки стъпки"}
{"url": "https://clubz.bg/83995-turciq_pobedi_svetovnite_shampioni", "text": "Победата на Турция над Франция с 2:0 е новината от снощните евроквалификации. Двубоят е от група Н.  В 30-ата минута Каан Айхан откри резултата след центриране от свободен удар. Десетина минути по-късно домакините удвоиха и това имаше още по-голямо значение, тъй като се случи в края на полувремето. Ченгиз Юндер направи 2:0. Футболист на \"Лудогорец\" спаси Румъния от поражение След почивката южните ни съседи продължиха да диктуват мача, а световните шампиони разочароваха. Те така и не създадоха чиста голова възможност. Отърваха се от по-тежка загуба. В друг мач от групата Исландия победи Албания с 1:0. Същият е и резултатът в срещата Молдова - Андора.  Турция води в класирането с 6 точки, а \"петлите\" имат три по-малко, Исландия също е с 6. Очаквани резултати. Германия не се затрудни особено на терена на Беларус - 2:0 (голове на Лерой Сане в 12-ата и Марко Ройс в 62-ата). Северна Ирландия обаче положи усилия като гост на Естония - 2:1. Островитяните направиха обрат в края на срещата. Така ирландците остават начело с пълен актив от 9 точки. Германия има 6 и мач по-малко. Холандия не играе в юнската сесия квалификации заради заключителните мачове в Лигата на нациите. Тази вечер \"лалетата\" излизат срещу Португалия на финала в Порто от 21:45 часа. За разлика от французите, световните вицешампиони от Хърватия взеха важна битка - 2:1 срещу Уелс. Джеймс Лоурънс си отбеляза автогол в 17-ата минута, в 48-ата Иван Перишич удвои, а 13 мин преди края Дейвид Брукс намали. Унгария спечели като гост на Азербайджан - 3:1. И оглавява подреждането с 6 точки, колкото имат и хърватите. Уелс и Словакия имат по три. Белгия остава без грешка и с пълен актив от 9 точки след победа с 3:0 над Казахстан. Русия нямаше милост срещу Сан Марино - 9:0, а Шотландия и Кипър направиха 0:0. Сборная и шотландците имат по 6 т., а Кипър и Казахстан по 3. И тук нищо изненадващо. Не се очакваше, че толкова лесно Италия ще се справи с Гърция в Атина - 3:0. \"Адзурите\" решиха всичко за девет минути между 24-ата 33-тата, когато се разписаха Николо Барела, Лоренцо Инсиние и Леонардо Бонучи. И Армения спечели класически срещу Лихтенщайн. В един от равностойните мачове на вечерта Финландия би Босна и Херцеговина 2:0 с голове в средата на второто полувреме. Италия води подреждането с 9 т. Финландия събра 6, а Гърция и Босна останаха с по четири. Тази вечер няма евроквалификации. Мачовете продължават в понеделник и вторник.", "date": "2019.06.09", "title": "Турция победи световните шампиони"}
{"url": "https://clubz.bg/83990-madona_%E2%80%9Eiznasilena%E2%80%9C_ot_statiq_v_%E2%80%9Enyu_jork_tajms%E2%80%9C", "text": "Статията „Мадона на 60“, публикувана в „Ню Йорк таймс“ на 5 юни, бързо предизвика интерес в медийния поток заради откровенията на поппевицата за взаимоотношенията ѝ с Харви Уайнстийн, който  в общуването им. Звездата коментира публикацията в профила си в Инстаграм – но, учудващо, темата не бе опозореният продуцент – певицата пише, че се чувства „изнасилена“ от статията на журналистката Ванеса Григориадис Певицата отговаря и на това в публикацията си: Григориадис прекарва месеци наред около Мадона, получавайки ексклузивен достъп до „ “. Но след публикацията изпълнителката твърди, че „ “: Проблем, според нея, е това, че авторката се фокусира върху „ “. И наистина, 45-годишната Григориадис често коментира трудностите, които среща Мадона, поддържайки кариерата си на попзвезда, докато пише текстове, например, или репетира за наградите „Билборд“. На друго място казва: Григориадис отчита докачливостта на Мадона и споделя, че потърсила контакт с певицата като с по-възрастна и майка, но  .", "date": "2019.06.09", "title": "Мадона „изнасилена“ от статия в „Ню Йорк таймс“"}
{"url": "https://clubz.bg/83994-kak_ovcharov_brani_ninova_promeni_bsp_izvadi_q_ot_zadkulisieto_na_2013_2014_g", "text": "Румен Овчаров застана в защита на Корнелия Нинова в неделя сутрин по бТВ. Според него оставката на лидерката на соцпартията била грешка и можела да доведе до блокаж в БСП. Така той повтори позицията си от съботния Национален съвет на БСП. Нинова подаде оставка след изборите за Европейски парламент. Корнелия Нинова: Не съм по сценариите, питайте сценаристите \"Истерията в партията след европейските избори е излишна и необоснована от „абсолютно нищо”, каза още бившият енергиен министър от БСП. Овчаров реши да прави паралели с 1996-97 г. и с оставката на Жан Виденов. „Аз този филм вече съм го гледал 1996 г., когато една група хора, обладани от желание да свалят лидера на БСП, наистина го свалиха. Т. е. той сам си подаде оставка. И стана така, че самите те после не получиха това, което искат (…)\", твърди той.  Овчаров изброи и имена на видни партийци, които били \"минало за партията\". Сред тях посочи и това на лидера на ПЕС Сергей Станишев, около чието включване в евролистата на БСП имаше скандал. \"Оставката на Корнелия е прибързана. Тази ситуация веднага беше използвана от една група хора, които не разсъждават политически – те разсъждават само от гледна точка на това, че са засегнати личните им интереси. За мен БСП начело с хора като Георги Гергов, Георги Пирински, Димитър Дъбов, Сергей Станишев, Мишо Миков – няма бъдеще. Тези хора са минало за партията\", каза още Овчаров. Според него Нинова променила БСП, извадила я от задкулисието на 2013 – 2014 г. Той съзря скрити мотиви в предложението на ГЕРБ субсидията на глас да е 1 лв. „Тази история с намаляване на субсидията не е просто елементарен популизъм и кризисен пиар. ГЕРБ има над 20 млн. по сметки. Да не говорим за другия ѝ ресурс, който е така да се каже неявен. БСП има 300 – 400 хил. Как се правят местни избори без пари, при това от партия, която е в тотална опозиция в местната власт?”, изчисли Овчаров.", "date": "2019.06.09", "title": "Как Овчаров брани Нинова: \"Промени БСП, извади я от задкулисието на 2013-2014 г.\" "}
{"url": "https://clubz.bg/83991-zashto_moskva_tradicionno_se_protivopostavq_na_zapada", "text": "Защо Русия традиционно се противопоставя на Запада? Какво взима Русия от Константинопол освен куполите на храмовете, православието и старобългарския език? Защо Москва постоянно подражава на Византия, но така и не става Третия Рим? Защо византийските императори си пускат бради? В кой район на съвременна Русия се намират последните останки от Византия? На всички тези въпроси пред сайта Лента.ру отговаря историкът Андрей Виноградов. – Експертът по античността Елена Федорова пише, че „образно казано” една сутрин жителите на Рим се събудили, без да осъзнаят, че Средновековието вече е дошло. Историците отдавна спорят за това къде свършва Рим и къде започва Византия. Има широк спектър от дати – от Миланския едикт през 313 г., когато християнството се превръща в разрешена религия в империята, до смъртта на император Хераклий през 641 г., когато Византия губи огромни територии на Изток. По това време не е имало само трансформация на титлата на владетеля и промени във външния му вид  , но и смяна на латинския с гръцки език в официалните документи. Затова повечето историци наричат този период   ранновизантийска епоха, макар някои да смятат, че това време е продължение на римската античност. Разбира се, трансформацията настъпва постепенно – с увеличаването на директните византийски признаци  . Например патриархът на Константинопол започва да участва в коронацията на византийския император едва от средата на V век. Това е много важен момент, защото от този момент нататък императорът получава власт не само от Сената и от войските, както дотогава, но и от Бога. – Тя се появява век по-късно – при Юстиниан I, когато коронацията започва да се провежда в току-що изградената катедрала „Св. София”. Правото все още се основана на Законите на дванадесетте таблици и мненията на римските юристи. Юстиниан ги кодифицира и едва при новото законодателство са преведени на гръцки. Разбира се, Византия става естествено, макар и своеобразно продължение на древния Рим. Когато през 395 г. император Теодосий разделил империята между синовете си Аркадий и Хонорий, двете ѝ части започват да се развиват по различни пътища. Това, което днес наричаме Византия, е трансформация на Източната Римска империя, докато Западната Римска империя деградира и изчезва под натиска на варварите през 476 година. – Първо, това показва, че по онова време пътищата на Запада и Източната Римска империя вече са се разминавали окончателно. Източната Римска империя постепенно е възприела гръцките традиции не само в културата, но и в системата на управление. На Запад водещата роля е оставена на латинците. Това е една от първите прояви на нарастващото културно и цивилизационно отчуждение между различните части на някога обединената империя. Второ, по време на Голямото преселение на народите Източната Римска империя се противопоставя по-успешно на нападенията на варварите, отколкото на Западната. И въпреки че варварите обсаждат Константинопол няколко пъти и редовно опустошават Балканите, Източната империя устоява за разлика от Западната. Затова по времето на Юстиниан вече било твърде късно византийците да откъснат Запада от варварите. Етнокултурният и политически пейзаж вече бил променен необратимо. Остготи и вестготи, които идват там от десетилетия, се смесват с местното римско население и византийците били смятани за чужденци. Трето, непрекъснатите войни срещу варварите на Запад и срещу Персия на Изток силно подкопават силите на Византийската империя. Нещо повече, по това време тя е сериозно засегната от чумната епидемия  , след което трябваше да се възстановя дълго и трудно. Според някои оценки, до една трета от населението на империята е загинала от чумата. – И по тази причина, но не само. През VI-VII век Византия е силно претоварена под тежестта на вътрешни и външни предизвикателства. С всичките си успехи Юстиниан не успява да преодолее религиозния разкол, който разкъсва империята от IV век. В християнството се появят течения като никеизъм, арианство, несторианство и монофизитизъм. Те са подкрепяни от жителите на източните провинции, а Константинопол ги преследва жестоко като ереси. Затова в Египет или Сирия местните християни-монофизити поздравяват арабските завоеватели с радост, надявайки се, че те няма да им им пречат да вярват в Бога, така както смятат за нужно, за разлика от омразните им халкидонски гърци. Между другото, в началото така и станало така. Друг подобен пример е от 614 г. Тогава евреите помагат на персите, с които византийците водят продължителна и кървава война, да завладеят Йерусалим. Според някои версии причината е проста – Хераклий възнамерявал насилствено да наложи на евреите християнството. – Византия винаги е била изложена на природни фактори. Например през 526 г. силно земетресение напълно унищожава един от най-големите градове на империята – Антиохия. Климатичният песимум през ранното Средновековие води до забележимо охлаждане. Тогава дори Босфора замръзва и огромни ледени късове с рев бият по градските стени на Константинопол, като предизвикват страх и ужас сред жителите му, които очакват края на света. Разбира се, климатичният песимум, съчетан със спад в икономическата база на империята поради загубата на много източни провинции, я отслабва значително. Когато под натиска на арабите Константинопол губи контрол над Египет, който отдавна го снабдява с хляб, настава истинска катастрофа за Византия. Когато всички тези фактори съвпадат, Източната Римска империя потъва в „тъмните векове” за два века. – Терминът е заимстван в историята на Византия от западната културна традиция, където „тъмните векове” са били периодът от падането на Западната Римска империя в края на V в. до Каролингския ренесанс в края на VIII век. В Източната Римска империя „тъмните векове” се броят от арабските завоевания през VII век и от аварско-славянската инвазия на Балканите. Тази епоха завършва в средата на IX век, което съвпада с края на византийското иконоборство, а след това и с утвъждаването на македонската династия. „Тъмните векове” са нееднороден и нееднозначен исторически период, в който Византия ту стои на ръба на окончателната гибел, ту печели големи победи над враговете си. От една страна, в империята се наблюдава ясен културен спад: дългогодишното монументално строителство спира, много техналогии на древната архитектура и изкуство са изгубени, а древните книги престават да се преписват. От друга страна, всичко това парадоксално води до проникването на византийските културни традиции на Запад. Такива шедьоври като стенописите на папската църква „Санта Мария Антиква“ в Рим или стенописите в Ломбардската църква в Кастелсеприо близо до Милано по това време могат да бъдат създадени само от византийски майстори. Мюсюлманското нашествие на Изток води до факта, че християнско население на цели провинции се премества на Запад. Има случай, в който след един арабски набег в Кипър почти всички жители на Констанция (Саламин) – главния град на острова – мигрират на Балканите. – Да, след пресичането на римската държавна традиция и известна варваризация на държавната администрация, същите тези довчерашни варвари започват бързо да се присъединяват към византийското общество. Активно работещите социални асансьори и вертикалната динамика позволяват на империята да се възстанови сравнително бързо след „тъмните векове“. В допълнение, Византия по това време е в състояние да привлече в орбитата на политическото си, икономическо и културно влияние повечето от съседните народи, което е мощен тласък за по-нататъшно развитие. Историкът Дмитрий Оболенски нарича това явление „Византийската общност на народите“. Да вземем, например, писмеността, която готите, мнозинството от славяните, грузинците, арменците и кавказките албанци получават от византийците. – Частично. Русия заема специална позиция в отношенията с Византия. Политически тя изобщо не зависи от Константинопол. Изключение прави владетелят на Тмутараканското княжество, който е част от политическата система на Рюриковата държава и в същото време има статут на византийски архонт. Това е типичен пример за двойна легитимация – често срещано явление в историята на връзката между големите империи и техните покрайнини. Но в църковно и културно отношение зависимостта на Русия от Византия е съществувала много дълго време. В продължение на няколко века Руската църква била част от Константинополската патриаршия. Всичко, което днес свързваме с Древната Рус – храмове и куполи върху тях като символ на небесната твърд, икони, стенописи, мозайки, книги – е византийско наследство. Дори мнозинството от съвременните руски имена, които се появяват заедно с християнството, са от старогръцки или староеврейски произход. Тази културно-религиозна експанзия е била съзнателната политика на Константинопол. Например след разгрома на Първото българско царство през 1014 г. от император Василий ІІ Българоубиец, сред трофеите на византийците са много славянски църковни книги, които се оказват напълно ненужни, защото те възнамеряват да организират църковната структура на тази територия на гръцки език. Затова всички тези книги са изпратени в Русия, която съвсем наскоро е приела християнството от Византия. Така в Киевска Рус се появява църковнославянският език   и писмената културна традиция. Една от най-старите руски книги „Изборник 1076” е копие на Сборник на българския цар Симеон I, преписан в Русия. – Монголското нашествие в Рус и падането на Константинопол през 1204 г. силно нарушават връзката на Рус с Византия. Това се забелязва и в оцелелите стари руски текстове. От XIII век Константинопол започва бавно да изчезва от хоризонта на руския живот, но не окончателно. – В църковно отношение Византия, както и преди, продължава да оказва сериозно влияние в Русия, особено по времето, когато след монголското нашествие се появяват две конкуриращи се политически сили – Москва и Великото литовско княжество. Когато киевският митрополит се премества първо във Владимир, а след това в Москва, те се опитват да установят своя собствена метрополия в западните руски земи, подчинени на Литва. В Константинопол тази ситуация успешно се манипулира – те ту признават отделен метрополис във Великото литовско княжество, ту застават на страната на Москва в този спор. Но по-важното тук е друго — ако под въздействието на контактите със своите западни съседи западноруските земи  влизат в европейския политически свят, то в североизточната Рус   се утвърждава политически модел по домонголски византийски образец. Когато Москва укрепва и се засилва, тя наистина започва да подражава на Константинол и стреми да се превърне в нов сакрален център. – Да, както и стремежът му да постави в Москва свой патриарх. Факт е, че Константинопол се е считал едновременно за Новия Рим и Новия Ерусалим. Именно там са били концентрирани всички основни реликви на империята – Животворящия кръст, Христовия венец много други светини, които кръстоносците са отнасли в Европа след превземането на града през 1204 година. По-късно Москва подражава на Константинопол, както като Новия Рим  така и на Йерусалим. С други думи, Константинопол е бил център на много римско-езически и източно-християнски традиции и церемонии, възприети от Москва именно във византийската форма. В политическо отношение 1204 година е пълна катастрофа за Византия, която за кратко се разделя на няколко държави. Що се отнася до религиозната сфера, ситуацията е още по-парадоксална. До 1204 г. Русия наистина е била постоянно в църковни контакти със Запада, дори въпреки схизмата от 1054 година. Както вече знаем, през XII век руски поклонници са посещавали Сантяго де Компостела  , техни графити наскоро бяха открити в Сен-Жил-дю-Гард, Понс   и Лука  . Например, когато през XI век италианците заграбват мощите на св. Никола, това събитие става катастрофа за византийците, а в Русия по този повод бързо се установява нов религиозен празник. Но превземането на Константинопол от латините през 1204 г. се възприема в Русия не по-малко болезнено, отколкото в самата Византия. – Първо, традициите на антилатинската дискусия са по-стари от събитията през 1204 година. Теологичното разбиране за „неправедността на Запада” започва първо във Византия, а след това в Русия, приблизително от Фотиевия разкол през IX век. Второ, върху това се наслагва формирането на древноруската идентичност – такива процеси винаги преминават през разграничаване от Другия. В този случай става въпрос за отричане от онези, които се молят различно и не се причестяват по същия начин. В тези условия Византийската антизападна полемика се възприема в Русия много по-силно и ляга на плодородна почва. Затова и по въпроса за запазване на чистотата на вярата Руската църква се оказва по-строга от Константинопол, който заради собственото си оцеляване сключва Лионската уния през 1274 г. и Флорентинската уния през 1439 г. с Ватикана. – Биха могли, разбира се – по това време Византия е изживяла времето си и е обречена. Дори е изненадващо, че е успяла да оцелее до средата на XV век. Всъщност империята трябваше да падне още в края на XIV век, когато османските турци обсаждат и почти завземат Константинопол. Византия успява да оцелее още половин век, благодарение на нахлуването на Тимур, който побеждава османския султан Баязид I в битката при Анкара през 1402 година. Що се отнася до Запада, след Фларентинската уния той наистина се опита да помогне на гърците. Но кръстоносният поход срещу османските турци, събрани под егидата на Ватикана, завършва с разгрома на европейските рицари във Варненската битка през 1444 година. – Ако говорим за събитията от XV век, то не е така. Византийците по същия начин се опитвали да мамят латините – тяхното коварство е добре познато не само на Запад. В Русия в началото на XII век летописецът пише, че   От спомените на Силвестър Сиропул става ясно, че във Флоренция византийците изобщо не искали да подпишат унията, но просто не са имали друг изход. Ако говорим за турците, към средата на XV век те са превзели почти целите Балкани и заплашват други европейски страни, а Константинопол остава в тима им. Единствените, които наистина помагат на византийците да го защитят по време на обсадата от 1453 г. са генуезците. Затова смятам, че такива упреци не са справедливи – за съжаление, те често се използват тук за политизиране на събитията от миналото. – Да, тази късна византийска държава пада през 1475 г. заедно с последните генуезки крепости в Крим. Проблемът е, че все още знаем много малко за историята на Теодоро. Повечето от оцелелите източници за него са генуезки нотариални документи и писма. Известни са надписите на Теодоровото княжество, където едновременно са представени и техните собствени символи  , генуезки кръст и орел на династията Комнини, владетели на Трапезундската империя. Така Теодоро се опитвал да маневрира между мощните сили в региона, запазвайки независимостта си. – Бил е много пъстър, защото Крим е като торба, в която непрекъснато се влиза, и е невъзможно да се излезе. Затова там от древни времена се заселват различни народи – скити, сармати, алани, древни гърци и др. След това в Крим идват готите, чийто език остава там до XVI век, а след това и турците с кримчаците и караитите. Всички те непрекъснато се смесват помежду си – според писмени източници в Теодоро често се срещат гръцки, готски и тюркски имена. – Не може да се говори, че Османската империя изцяло имитира Византия, макар и само защото тя е била мюсюлманска държава, основана на други принципи – например турският султан е смятан за халиф на всички мюсюлмани. Но Мехмед II Завоевателя, който превзема Константинопол през 1453 г., в младостта си живее във византийската столица като заложник и възприема много от този период. Освен това, по-рано османските турци завземат държавата на турците-селджуци в Мала Азия – Румския султанат.   – Абсолютно. От древни времена на Изток така наричат първо Римската империя, а след това и Византия. Затова в системата на властта на Османската империя могат да се забележат някои византийски черти. От Константинопол например Истанбул възприема идеята за безусловно господство над огромно пространство от днешна Молдова до Египет. Сходни признаци могат да се открият в административния апарат на двете държави, въпреки че всички бюрократични империи донякъде си приличат. – Русия винаги много е искала това, но в самата Византия никога не е съществувала концепция за Трети Рим. Напротив, там винаги се е смятало, че Константинопол завинаги ще остане Новия Рим и друг никога няма да има. Към средата на XV век, когато Византия се превръща в малка и слаба държава в покрайнините на Европа, основният ѝ политически капитал е непрекъсната хилядолетна римска имперска традиция. След падането на Константинополя през 1453 година тази традиция прекъсва окончателно. Затова никоя друга християнска държава, каквото и могъщество да е имала, според отсъствието на историческа легитимност не може да претендира за статут на наследник на Рим и Константинопол.", "date": "2019.06.09", "title": "Защо Москва традиционно се противопоставя на Запада"}
{"url": "https://clubz.bg/83996-12_pisateli_na_festival_na_bylgarskata_kniga_v_bryuksel", "text": "5 български издателства и 12 български автори участват в първия фестивал на българската книга в Брюксел. Сред най-известните имена са Здравка Евтимова и Калин Терзийски. Всеки от авторите има свои срещи с читатели - както български, така и чуждестранни, изтъкна Вергиния Меркури - член на Българската културна асоциация в Белгия. Събитията са организирани на две места - в една от книжарниците на града, в която те се срещат с чуждестранни читатели и в зала, където разговарят с българските си почитатели. Калин Терзийски - ту куче, ту писател, ту пита кашкавал Калин Терзийски представя 12 свои книги. В кръга на шегата той сравни събитието с ескимоски панаир в Ню Йорк: Панаирът на българската книга приключва днес.", "date": "2019.06.09", "title": "12 писатели на фестивал на българската книга в Брюксел"}
{"url": "https://clubz.bg/83992-za_pyrvi_pyt_bez_nazarbaev", "text": "В Казахстан се провеждат исторически президентски избори, в които за първи път не участва предишният президент Нурсултан Назарбаев, който подаде оставка през март, изненадвайки всички, предаде Франс прес, съобщава БТА. След 30 г. на власт Назарбаев се оттегля. Кой идва след него Победата на и.д. президента Касим-Жомарт Токаев е практически гарантирана, след като получи подкрепата на управляващата партия и предишния президент, управлявал бившата централноазиатска съветска република от 1991 година.  Дъщеря на Назарбаев стана №2 в държавата Освен бившия външен министър и премиер Токаев, в изборите участват и шестима опозиционни кандидати, които не са особено известни в обществото. Кандидатът на управляващата партия обаче има подкрепата както на държавния апарат, така и на знаменитости.  Токаев ще трябва да се справи с неутихващото социално недоволство, започнало след резкия спад на цените на петрола, отбелязва АФП. \n\tНазарбаев остава ключова фигура в политическата система и след оттеглянето си. Той все още е начело на влиятелния Съвет за сигурност и получи титлата \"Баща на нацията\", която му гарантира доживотен съдебен имунитет, а столицата Астана беше прекръстена на Нур Султан. Токаев заяви днес, че новите власти ще бъдат \"много търпими към хората, които изразяват различно мнение\", ще водят диалог с всички, \"както с тези, които подкрепят правителството, така и с тези, които се обявяват против него\". Той заяви, че планира да създаде специална комисия по социалните конфликти, за да могат младите хора да бъде част от нея и да представят своите възгледи.  Гласувайки, Назарбаев обяви, че на власт трябва да дойде ново поколение управляващи, което да изведе страната до нови висоти. Той каза, че, като е \"преустановил правомощията си\", властта по конституционен път е била предадена на друго поколение.  Въпреки предсказуемостта на резултата, подадената през март оставка да несменяемия лидер на страната даде тласък на нови форми на протест, организирани от млади хора, родени и прекарали целия си живот при управлението на Назарбаев. На 5 юни на пресконференция бе съобщено за създаването на гражданското движение \"Оян Казахстан!\" (\"Събуди се, Казахстан!\"). Казахстанец задържан за празен плакат Формалният повод е поредицата от съдебни процеси срещу млади хора, предприели \"художествени\" протести акции. Движението официално не е политическа партия, но в декларация се говори за конкретни политически реформи, отбелязва Би Би Си. Движението възникна , след като по време на маратона в Алмати на 21 април двама активисти излязоха на улицата, по която тичаха участниците в събитието, с транспарант, на който пишеше \"Не можеш да избягаш от истината\". Те бяха задържани и осъдени на 15 дни административен арест. В знак на солидарност с тях последва подобна акция на художник, осъден за дребно хулиганство.  Дъщеря на Назарбаев стана №2 в държавата Казахстанец задържан за празен плакат", "date": "2019.06.09", "title": "За първи път без Назарбаев"}
{"url": "https://clubz.bg/83987-jurnalistyt_ot_meduza_ostava_pod_domashen_arest_do_7_avgust", "text": "Съдия от Никулинския районен съд в Москва постанови журналистът Иван Голунов да бъде поставен под домашен арест до 7 август, предаде ТАСС. Близо 300 души се бяха събрали пред съда вчера, за да го подкрепят.  \n\tСъдията отхвърли искането на следствието за най-тежката мярка за неотклонение - задържане под стража, и наложи домашен арест за срок от два месеца със стандартните ограничения - забрана за ползване на интернет, общуване по телефона с други лица освен с адвокатите и следователите, забрана за напускане на жилището и за смяна на местожителството.  \n\t38-годишният разследващ журналист от независимото интернет издание \"Медуза\" според московската полиция е бил задържан на 6 юни на булевард \"Цветной\" и в раницата му били открити около 4 грама мефедрон, а при обиск в квартирата, където живеее под наем - още 5 грама кокаин. Вчера му бе повдигнато обвинение в опит за разпространение на наркотици. Представителят на прокуратурата на вчерашното заседание подкрепи искането на следствието за задържане под стража на Голунов с мотива, че той е обвинен в тежко престъпление, а има задграничен паспорт и може да се укрие, като замине за чужбина. Следствието освен това разполагало с доказателства, че той употребявал наркотични вещества. Голунов не се призна за виновен и заяви: Неговите колеги, както и правозащитници, смятат, че обвиненията са изфабрикувани. Колегите му протестираха пред сградата на московската полиция на \"Петровка\" 38 с настояване да бъде освободен. По-рано вчера журналистът бе настанен в болница, след като се почувствал зле. В съдебната зала той изглеждаше зле и се просълзи, когато съдията прочете решението за домашния арест, отбелязва Франс прес. Неговият адвокат, правозащитникът Павел Чиков, бе съобщил преди това, че лекарят от \"Бърза помощ\" е констатирал подозрение за счупено ребро, мозъчно сътресение и хематоми, но лекарите в болницата не потвърдиха диагнозата.  \n\tСпоред генералния директор на сайта \"Медуза\" Галина Тимченко и главния редактор Иван Колпаков Голунов е преследван заради професионалната си работа. По думите на Тимченко той е получавал смъртни заплахи почти ежедневно. Самият той заяви пред съдията, че обвиненията срещу него са свързани с разследванията за мафиотската подялба на \"бизнеса с гробищата\" в Москва.  \n\tСайтът \"Медуза\", основан през 2014 г., за няколко години се наложи като една от най-уважаваните медии в Русия, отбелязва Франс прес. Седалището му е в Рига, Латвия, но някои от журналистите му са базирани в Русия.  \n\tМнозина от събралите се пред сградата на съда носеха плакати с надпис: Няколко души са били задържани, според кореспондента на АФП.  \n\tСъветът при президента за правата на човека поиска проверка на законността и обосноваността на действията на полицията, а късно снощи, след ходатайство на депутати пред прокуратурата, делото на Голунов бе прехвърлено на Главното следствено управление на Следствения комитет на Руската федерация за Москва - \"за да не го разследва същият орган, който го е арестувал\", както обясни пред ТАСС заместник-председателят на Комитета по сигурността в Държавната дума Александър Хинщейн, съобщава БТА.", "date": "2019.06.09", "title": "Журналистът от \"Медуза\" остава под домашен арест до 7 август"}
{"url": "https://clubz.bg/83988-partiqta_na_merkel_e_protiv_svalqne_na_sankciite_sreshtu_rusiq", "text": "Лидерката на партията на германския канцлер Ангела Меркел Анегрет Крамп-Каренбауер отхвърли призива на премиера на една от германските провинции да бъдат прекратени санкциите срещу Русия, предаде Асошиейтед прес. \n\tПред съботното издание на в. \"Билд\" Крамп-Каренбауер, която е лидер на Християндемократическия съюз, заяви, че санкциите са реакция на действията на Русия в Крим и Източна Украйна. Вчера на икономическия форум в Русия премиерът на провинция Саксония Михаел Кречмер, също представител на ХДС на Меркел, се срещна с руския президент Владимир Путин. На 1 септември той ще се яви на регионални избори. В Саксония е силна крайнодясната партия \"Алтернатива за Германия\", която е против санкциите. Зелените изпреварват за втора поредна седмица консерваторите на канцлерката Ангела Меркел, подкрепата за които е намаляла до рекорден минимум. Това показва проучване на общественото мнение в Германия, цитирано от ДПА. \n\t27 процента от участниците в анкетата, проведена от института \"Форза\" за телевизиите Ер Те Ел и Ен Ти Ви, подкрепят Зелените.  \n\tМиналата седмица екологичната партия оглави това проучване за първи път. \n\tХристияндемократическият съюз (ХДС) на канцлерката Меркел и традиционният му баварски партньор, Християнсоциалният съюз (ХСС), остават втори с 24 процента. Подкрепата за консервативния блок е намаляла с 2 на сто до исторически минимум. \n\tПреживяващата тежка криза социалдемократическа партия, която е по-малкият партньор на ХДС/ХСС в управляващата коалиция, дели третото място с крайнодясната партия \"Алтернатива за Германия\" с подкрепа от по 12 процента. \n\tСледват крайнолявата партия Левите и либералната Свободна демократическа партия с по 8 на сто, пише БТА. ", "date": "2019.06.09", "title": "Партията на Меркел е против сваляне на санкциите срещу Русия"}
{"url": "https://clubz.bg/83977-hronika_na_populizma", "text": "Викове, гняв и надцакване вместо аргументи, наводниха обществения разговор в последните две седмици. Само в рамките на седмица се  натрупаха цяла поредица от популистки предложения. Вместо да покажат колко необмислени и потенциално вредни са те, водещите партии се надпреварваха коя ще предложи по-щедрата, изпразнена от съдържание популистка мярка, а в парламента и комисиите му настана трескаво гласуване. . За ползите от намаляване на данъци като цяло, както  и за рисковете от въвеждането на специални режими и изключения от общи правила много е говорено. Проблемът не е в самото предложение – слаби и недомислени политики се предлагат през цялото време, но ролята на опозицията е да демонстрира защо не са подходящи, и съответно в хода на дебата те да бъдат отхвърлени. В този случай обаче, отговорът дойде във формата на набързо скалъпен законопроект, който единствено приглася и доизяснява гореизложеният популизъм. Колко набързо е писан законопроектът личи както от нелогичния и непоследователен анализ на бюджетните последствия от свалянето на ДДС за определени групи стоки (но пък в полза на бедните и онеправданите и срещи ширещото се неравенство), така и от леснозабележимите правописни грешки в него. Не беше необходимо да мине много време преди в надиграването да се включи и управляващата партия, с уверението че през последните десет години данъците предимно са намалявани, но и днес са ниски и помагат за привличането на инвестиции и подобряване на бизнессредата (нищо, че в реалността за същия период данъците всъщност растат). В крайна сметка се оказа, че нито един участник в политическия процес не може да си позволи да стои настрана от популисткото надцакване, тъкмо обратното – надпреварват се кой да предложи най-лесното и щедро решение за поевтиняване на „стоките от първа необходимост“, а разговорът за повишаването на реалните доходи на работещите и покупателната му способност някак бе пропуснат.  В случая, съществуващата процедура за определяне на размера на партийната субсидия беше без значение – важното е, че според някого, някой някъде нещо е откраднал. Тъй като въпросната кражба е неоспорим факт, то управляващите светкавично се заеха да поправят не възможностите за кражба, а да лишат повечето партии от ресурс, прокарвайки за ден през правната комисия на парламента законопроект, който ограничава субсидията на за партиите до лев на глас, вместо досегашните единадесет, а партиите да върнат „надвзетите“ за последните години субсидии. Икономисаните пари пък са обещани за детски градини – отново в полза на народа. Това, което отсъства напълно от дебата са последиците от намаляването на партийните субсидии и неизбежното циментиране на партийната система след това. Никой не се занимава и с темата откъде партиите ще намират средства за кампании и събития, обучение и набиране на кадри и мрежа – важното е политическото ръководство успешно да се намести в ролята на отмъстител за ограбения народ. Оставяме на читателя да прецени дали равнището на политическия дебат в последно време отговаря на горното определение. Въпросът, на който по-скоро трябва да си отговорим е, дали наблюдаваме нещо извън него.", "date": "2019.06.09", "title": "Хроника на популизма"}
{"url": "https://clubz.bg/83989-koj_shte_naddelee_v_albaniq", "text": "Албанският президент Илир Мета обяви в събота, че отменя местните избори. Това се случва след месеци антиправителствени протести в балканската държава, съобщи Би Би Си. Според Мета политическата ситуация в Албания не позволява провеждането на честни избори. Вотът е насрочен за 30 юни. Новината дойде малко преди протестиращите, някои от които хвърляха бомбички и димки пред парламента в Тирана, да бъдат разпръснати от полицията със сълзотворен газ. Протестиращите искат оставката на премиера социалист Еди Рама. Опозицията го обвинява в изборни измами и корупция. И настоява за предсрочни парламентарни избори, както и за създаването на служебно правителство и отказват преговори със сегашния кабинет. По-късно Еди Рама, който е премиер на Албания от 2013 г., обаче заяви, че местните избори ще се проведат. Международната общност призова албанските политически партии да се въздържат от насилие и да се опитат да възстановят диалога помежду си. Президентът Мета също смята, че продължаващото политическо напрежение застрашава амбициите на Албания за присъединяване към ЕС. В изявление от събота той призова опозиционните лидери да се придържат към мирни протести.  В близките седмици страните членки на ЕС трябва да гласуват дали Съюзът да започне преговори за присъединяване с балканската държава.", "date": "2019.06.09", "title": "Кой ще надделее в Албания"}
