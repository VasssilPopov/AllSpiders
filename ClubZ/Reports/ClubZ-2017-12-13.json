{"url": "http://clubz.bg/61837-arabi_edva_ne_prepynaha_real_madrid_na_svetovnoto", "text": "\"Реал\" (Мадрид) ще играе на финал на световното клубно първенство в Абу Даби. Тази вечер първенецът на Европа и планетата доста се затрудни с местния \"Ал Джазира\" - 2:1 след 0:1. \"Белите\" (този път играха в черно) губеха до почивката, но направиха обрат с голове на Кристиано Роналдо и Гарет Бейл. Второто попадение падна в края на срещата.  Така \"Реал\" ще защитава световната си титла на финал срещу бразилския \"Гремио\", носителят на \"Копа Либертадорес\". Тимът от Южна Америка би вчера мексиканския \"Пачука\" с 1:0 в другия полуфинал. Финалът е в събота, 16 декември, от 19:00 часа българско време. Мачът \"Реал\" - \"Ал Джазира\" бе демонстрация за това какво очаква футбола в близко бъдеще - двубоите ще се решават от разглеждане на спорни ситуации от съдиите с помощта на видеоповторения. Без оставения на скамейката Серхио Рамос мадридчани натиснаха противника си още от първите минути, но не успяха да открият резултата. Роналдо удари греда, направи и друг пропуск. В 30-ата минута Каземиро опъна мрежата на арабите. Те запротестираха и бразилският съдия се посъветва в асистентите си. Така той поиска и помощ от системата за видеоповторения. В крайна сметка голът не бе зачетен заради засада на Карим Бензема. В 40-ата минута \"Ал Джазира\" шокиращо поведе с гол на бразилеца Ромариньо, който наказа грешка в защитата на \"Реал\". Странен развой, предвид превъзходството на представителя на Европа в надпреварата. А шокът стана още по-голям в 47-ата, когато мароканецът Бусуфа направи 2:0. Тук обаче отново се прибегна до видеото от главния рефер. Оказа се, че има засада и резултатът остана 1:0. В 51-ата минута арабите понесоха нов удар - вратарят Али Хасеиф, спасил куп положения, напусна принудително. А неговият заместник нямаше много време за настройка - Кристиано Роналдо го простреля за 1:1 в 51-ата минута. \"Реал\" тръгна още по-настъпателно към пълен обрат. Две греди удари Бензема. Домакините контраатакуваха и веднъж бяха близо до това да си върнат аванса. Все пак по-логичното се случи в 81-ата минута, когато Гарет Бейл, който замени Бензема успя да отбележи - 2:1. Роналдо притежава още един рекорд - за реализатор №1 на световното клубно първенство. А след като през юни \"Реал\" стана първият отбор, защитил титла в Шампионската лига, в събота може да постигне това и на световно ниво.", "date": "2017.12.13", "title": "Араби едва не препънаха \"Реал\" (Мадрид) на световното"}
{"url": "http://clubz.bg/61812-olimpiada_ili_vojna", "text": "Когато се случва нещо, което всички са очаквали, тогава в общи линии нищо не се случва. Путин се кандидатира за президент – и какво се промени около нас? Той обяви кандидатурата си на среща с работници от завода „Газ“ - не вървеше това да стане в някой университет в Европа. И трябва да сме благодарни, че все пак това не се случи на Архиерейски събор. Но има някои интересни и важни неочаквани неща. Родните пропагандатори отдавна се подготвяха за очакваното решение на МОК да извади Русия от Зимните олимпийски игри. Русия - аут от зимните олимпийски игри No Russia - no Games, националният флаг е светиня, „никога няма да се дадем на врага“ - вече бяхме готови с лозунгите. Путин също се включи – той каза, че участието под неутрален флаг е унизително и че лошите хора в МОК, разбирай американците, специално се опитват да внесат разкол сред руснаците преди изборите за президент. Затова аз очаквах Путин – и то точно като се кандидатира, да заяви, че срещу Русия е нанесен пореден коварен удар от страна на МОК и „западните партньори“. И, разбира се – никаква олимпиада! Той обаче изведнъж каза, че няма да възпрепятства спортистите, които частично и сами са си виновни... Как така сами са си виновни? А къде останаха националният флаг, честта, кръвта на дедите? Забравено чувство – да не ме е срам от думите на президента, макар и той да добави, че не е честно МОК така да се възползва. Путин разреши на руските спортисти участие на олимпиадата Предполагам, че Путин е усетил някаква граница – усетил е, че един отказ от Олимпиадата ще доведе до недоволство, че спортистите ще игнорират забраната му, някои ще сменят гражданството си, за да участват в игрите – например от името на Буркина Фасо, че народът, който е свикнал за всичко да е виновна Америка, може да започне да се съмнява. Не е толкова важно дали точно това са били опасенията му. Важното е, че за първи път през последните години той усети, че не всичко е позволено. Какво следва от това? Не за пропагандата – тя не за първи път се обръща на 180 градуса. Какво следва в реалността? Според мен има две възможности: Първо, може да отмъстим за страха и унижението. Не на вероломния приятел Томас Бах (президент на МОК - б.р.), а на други. На вътрешната „пета колона“, чиито останки не желаят да млъкнат и да напуснат страната. На опозицията – онази истинската, която се държи така, все едно в страната трябва да има избори, а не надбягване с подставени коне. Всички, вместо да проявят разбиране, гадовете, продължават да мрънкат за честни избори и за допускането на Навални. Да отмъстим на Украйна, където въпреки цялата бъркотия все не ни се удава да поставим марионетно правителство – народът не е доволен от властта, но не иска и с Русия. И, разбира се, да отмъстим на американците – първопричината за всички наши беди и враг на човешкия род. Като гледам действията на властите през последните години, точно такава реакция най-много им отива. И тълпи от крадци и мошеници в раса и в цивилни дрехи - които не ги пускат на Запад, но пък тук има още какво да откраднат – ще го подкрепят по този път. И войната ще е все по-близо – тя вече се доближи още преди няколко месеца. И ние рано или късно ще нанесем „ответен превантивен удар“ - точно така ни учеха за войната с Финландия. Но има и друг вариант, който наистина сега изглежда почти фантастичен. Да се възползваме от внезапно отворилия се прозорец, даже само прорез, за въстановяване на отношенията – по времето на Мао Дзедун американците видяха такъв прозорец в пинг-понга. Може да продължим да се въздържаме в думите. Да си спомним, че спортът е призван да обединява и облагородява съперниците. Да открием изведнъж, че приятелството е победило. Западът ще отговори на това с възторг – никой не иска да воюва. Разбира се, няма да свалят санкциите, всички проблеми ще останат, но поне няма да има лавина от нови. Путин и умните хора около него не може да не виждат тупика, в който се озоваха, и опасността – дори и лично за тях. Малко вероятно е да стигнат до съда в Хага, което най-много ги плаши – ядрените оръжия са сериозен аргумент, но пък те не искат да живеят в изгнание, а най-големият началник все още си мисли: Какво ли ще пишат за мен в учебниците по история? Те няма да започнат необходимите на страната реформи – това ще удари собствените им интереси. Но теоретично е възможно да се откажат от пълното безумие и да изберат възстановяването на културното и друго безвредно сътрудничество – спомнете си опита на СССР. Наистина, тук все още се налага да се борим с теми, които началството така любезно припомня през последните години – за ястребите във властта и за побърканите на всички равнища. Лично аз не вярвам във втория вариант. Въпреки че той е хиляди пъти по-възможен и изгоден, на началството не му стига кураж за него. Най-вероятно нещата ще стават по-лоши. Но пък... нали сбърках и с предположението си за реакцията на Путин след решението на МОК. Путин разреши на руските спортисти участие на олимпиадата", "date": "2017.12.13", "title": "Олимпиада или война"}
{"url": "http://clubz.bg/61809-vijte_desetkata_za_sportist_na_godinata", "text": "Организаторите на анкетата \"Спортист на годината\" огласиха десетката за 2017-а. Церемонията по обявяване на призьорите е на 19 декември от 20:30 часа в зала \"Рейнбоу плаза\". Там ще бъдат наградени също така отбор на 2017-а, треньор на годината, отбор и спортист № 1 с увреждания. Абсолютен фаворит за първото място при спортистите е Григор Димитров, който ще дублира триумфа си от 2014 г. Тази година класацията се провежда за 60-и път. Гласуваха 145 български журналисти. На церемонията ще бъде връчена и традиционната награда на в. „Труд“ за треньор на годината. Според 34-тата анкета на изданието (по азбучен ред): Тази година водещи на церемонията за пръв път ще бъдат две дами - първият спортист на годината за новото хилядолетие Тереза Маринова и поппевицата Люси Дяковска. По случай юбилейното издание на анкетата тазгодишната церемония ще бъде посветена не само на постиженията на спортистите, но и на техните семейства - неразделна част от всеки постигнат успех на наградените.", "date": "2017.12.13", "title": "Вижте десетката за спортист на годината"}
{"url": "http://clubz.bg/61808-zabranqvat_iznosa_na_deficitni_lekarstva", "text": "Правителството одобри днес предлаганите от здравното министерство мерки за затягане на контрола върху реекспорта на лекарства, обяви ресорният министър Кирил Ананиев.  Става въпрос за промени в Закона за лекарствените продукти в хуманната медицина, които ще бъдат внесени за гласуване в парламента. Изпълнителната агенция по лекарствата (ИАЛ) ще изготвя списък на лекарствените продукти, за които може да се ограничава износът. Медикаментите, които фигурират в този списък, ще могат да се изнасят само ако за тях няма наложено ограничение от ИАЛ. Това обаче ще се случва само ако се установи, че има недостиг на съответното лекарство за българските пациенти. Ананиев: Догодина българинът ще се лекува с най-добрите лекарства в Европа Пътят на всеки един медикамент ще се следи с електронен регистър, който трябва да започне да функционира до четири месеца, каза още Ананиев. В системата ще се въвеждат данни от влизането на медикамента на пазара, през минаването му през търговците на едро и дребно, в това число и в аптеките към болниците. Седем обвинени в схемата за незаконен износ на лекарства Ако пет аптеки подадат сигнал, че поисканото от тях лекарство не е доставено, то търговецът ще бъде глобяван с 25 000 лв. при първо нарушение. При повторно - направо ще му се отнема лиценза. Такива рестрикции ще бъдат прилагани при положение, че става въпрос за целенасочена политика на търговеца, продължаваща поне 3 месеца. На въпрос няма ли риск някоя аптекарска верига да използва възможността да се оплаче от даден търговец, за да му навреди, Ананиев посочи, че именно електронният регистър ще бъде арбитър, ако има такива ситуации. Седем обвинени в схемата за незаконен износ на лекарства", "date": "2017.12.13", "title": "Забраняват износа на дефицитни лекарства"}
{"url": "http://clubz.bg/61816-drugarski_syd_v_bsp_zaradi_qnkov_socialisti_branqt_ninova", "text": "Опит за другарски съд срещу депутата Красимир Янков е бил организиран на заседанието на парламенарната група на БСП във вторник, научи Клуб Z. Поводът е участието на избраника в предаване на бТВ в понеделник, когато заяви, че всички участници в приватизацията трябва да напуснат политиката и че  Той каза още, че категорично отхвърля той и  другите членове на БСП  . \"Приятелски\" огън по Нинова: Всеки, участвал в приватизация, да напусне политиката На сбирката на групата във вторник е бил и организационният секретар и бивш депутат Кирил Добрев. Самата лидерка на партията Корнелия Нинова, която е атакувана от ГЕРБ заради приватизацията на \"Техноимпекс\", е изразила недоволство от поведението на Янков. По време на заседанието са се чули различни мнения - от това, че поведението на Янков руши имиджа на БСП и лидерката и трябва да се помисли дали подобни прояви трябва да се толерират, през това, че не може различното мнение да се санкционира всеки път и на всяка цена.  Един от хората, които са се противопоставили на опита да се правят намеци за изключване на Янков от парламентарната група, бил депутатът Румен Гечев. Той обаче бързо станал обект на атака от Добрев, който дори извадил негово изказване във времето, когато бе видецпремиер в кабинета \"Виденов\", в което защитава пристъпването към незабавна приватизация. Според депутати, присъствали на събранието на ПГ, скандалът между двамата е бил запомнящ се. На свой ред Гечев припомнил, че когато има опити да се тушира всякакво различно мнение, се стига до ситуации, в които  Резултатът от скандала е, че Янков не е \"разжалван\", а групата все пак решила да излезе със защитна декларация за лидерката си Нинова. Според депутати идеята била на Крум Зарков от партийното ръководство.  Декларацията бе разпространена днес от пресцентъра на партията. В нея не се споменават имена, но се казва, че \"БСП за България\"  И ако такова поведение не е изненада, когато идва от политическия опонент - тоест ГЕРБ, то не може това да се случва отвътре. Красимир Янков бе сред хората, които подкрепиха Корнелия Нинова за лидер в битката й срещу бившия председател Михаил Миков. Когато оглави партията обаче, през лятото на 2017-а, Нинова го извади от Изпълнителното бюро, заедно с още няколко депутати. Други обаче останаха в Бюрото - като Стефан Данаилов, Валери Жаблянов и Драгомир Стойнев, например. Още тогава Янков отдаде рокадата на \"лично отношение\" срещу него. ", "date": "2017.12.13", "title": "Другарски съд в БСП заради Янков, социалисти бранят Нинова"}
{"url": "http://clubz.bg/61810-zashto_e_hubavo_che_ne_znaqt_mnogo_za_bylgariq", "text": " През първото полугодие на следващата година, по време на своето европредседателство, България очевидно ще се представи като страна, която все пак е постигнала напредък. Независимо от факта, че последният доклад на комисията беше добър, макар и не съвсем. Лично аз се надявам, че по време на председателството си България ще се покаже като страна, която вече здраво е стъпила в ЕС. На конференцията в Берлин силно впечатление ми направи дискусията за съдебната власт в България - област, в която все още има доста дефицити. Тези дефицити обаче не са типични само за България, те са присъщи на целия регион. И всички се надяваме, че тъкмо с помощта на ЕС нещата ще се променят.  Интересно е да се сравнят двете страни в хода на последните години. Ние, в старите еврочленки, открай време ги разглеждаме като някакъв вид близнаци. В това има известно основание, защото двете страни имат сходни проблеми. След приемането Румъния първоначално дръпна, сега обаче критиката от Брюксел е по-остра срещу Румъния, отколкото срещу България. Лично аз не съм сигурен дали в момента това е основателно. Защото в борбата срещу корупцията, например, Румъния създаде специалната антикорупционна служба DNA и доказа, че се ангажира много сериозно с този най-съществен проблем. А в България този процес върви по-бавно. Сходно е положението и в икономиката. Прегледах данните за последните девет месеца и установих, че в Румъния ръстът на БВП е 8%. Тоест, и по този показател Румъния се развива по-добре и по-бързо от България. Веднага трябва обаче да отбележа, че през последните месеци и българската икономика работи на все по-високи обороти.  За съжаление, тук интересът и информираността за тези две страни е на ниско равнище. Това е тъжно, но пък си има и своя положителна страна, защото означава, че с тези две страни очевидно няма някакви големи проблеми. Отрицателните възприятия са свързани главно с миналото, но също така с високите равнища на корупция, а в случая с България – и на организираната престъпност. Да, миграцията също е проблем. Тук все се говори за \"българите\" и \"румънците\", докато - особено в случая с Румъния - става дума най-вече за представители на ромското малцинство. От друга страна хората, които идват от тези страни, се интегрират относително добре. Често пъти те пристигат в Германия с добро образование, което много улеснява интеграцията им - за разлика от общия случай, който наблюдаваме в момента с бежанците.", "date": "2017.12.13", "title": "Защо е хубаво, че не знаят много за България"}
{"url": "http://clubz.bg/61815-pravitelstvoto_odobri_antikorupcionnite_promeni_v_nk", "text": "Правителството одобри на днешното си заседание поредният законопроект за промени в Наказателния кодекс. Те са с цел да подкрепят антикорупционното законодателство, което ще се гласува окончателно в следващите дни в парламента. Висшият съдебен съвет наскоро коментира законопроекта, като определи промените за противоречиви и неясни.  ВСС единодушно възрази на \"антикорупционни\" промени на НК Промените предвиждат разширяване на кръга лица, които могат да бъдат преследвани за корупционни престъпления. В понятието \"длъжностно лице\" вече ще влизат заемащите служба в общинските администрации, хората, изпълняващи ръководна работа или работа при обединение от търговци, или друга публична функция. Това е единствената точка, която ВСС одобри Тези, които не изпълняват задълженията си или превишават правата си и от това произтичат вредни последици, ще бъдат съдени по нов състав - наказание до 4 години затвор и лишаване от права. Промените предвиждат и инкриминиране на търговията с влияние при осъществяване на търговска дейност. Предвижда се до 5 години затвор и глоба за търговци, ръководители и служители в юридически лица и еднолични търговци, които искат или приемат подкуп, за да упражнят влияние при вземане на решение от друго лице. От наказателна отговорност обаче се освобождават тези, които са извършили деянието, за да защитят законно право или интерес, и които незабавно са съобщили за това на съответните органи. За искане, даване, получаване и посредничество при т. нар. „стопански подкуп“ по чл. 225б от НК отпада изискването облагата да е само имотна. Размерът на наказанието за стопански подкуп се увеличава на до 5 години и глоба от 500 лв. до 2000 лв. В сега действащия кодекс, то е до 2 години и глоба в размер 100-300 лв. Правителството мотивира промените с това че те са част от Плана за действие за изпълнение на препоръките от доклада на ЕК от януари тази година.", "date": "2017.12.13", "title": "Правителството одобри \"антикорупционните\" промени в НК"}
{"url": "http://clubz.bg/61813-valeri_simeonov_trygva_po_diskotekite_i_na_zimnite_kurorti", "text": "След фиаското по летните курорти, когато се дърпаха шалтери на диджейските пултове, конфискуваха се преносими компютри и се затваряха нощни заведения заради високите децибели, вицепремиерът Валери Симеонов се закани да се прехвърли и в зимните курорти. Но само когато положението станело нетърпимо.  Ангелкова vs Симеонов: Проверките не бяха съгласувани с мен, вредят на имиджа Намерението си Симеонов обяви от Пловдив, където днес откри полицейско управление в \"Шекер махала\". Служители в Слънчев бряг: Бойко, помогни ни, спри Валери! Симеонов обаче няма да се ограничи само с \"бар крол\" из нощните заведения. Той е написал специален закон за шума, който обяви, че ще бъде внесен в Народното събрание от парламентарната му група още днес. По думите му санкциите за висок шум в него били \"доста добри\", с три нули отгоре. Най-восоката глоба щяла да е за повторно нарушение (от каквито Симеонов се оплакваше през лятото в Слънчев бряг, б.р.). Той не каза какви ще са, но навярно има предвид отнемане на разрешителни, затваряне на заведения и др. подобни крути мерки. Служители в Слънчев бряг: Бойко, помогни ни, спри Валери!", "date": "2017.12.13", "title": "Валери Симеонов тръгва по дискотеките и на зимните курорти"}
{"url": "http://clubz.bg/61819-sled_dyjd_kachulka_kraj_na_privatizaciqta_na_parche", "text": "След дъжд - качулка... Все пак депутатите единодушно взеха решение да сложат край на т.нар. приватизация на парче. Икономическата комисия в парламента прие единодушно предложенията на левицата начело с бившия външен министър Кристиан Вигенин, с които се забранява да бъдат продавани обособени части от държавни дружества, които са в забранителния списък, без санкция на парламента. Прие се също така, че стартиралите вече подобни процедури ще се довършат по новия ред. Една (изчезнала) снимка и връзките около Дипломатическия клуб \"Бояна\" Формален повод за исканите от левицата промени стана скандалната сделка с \"Бояна\" от миналата година. Неизвестната старозагорска фирма \"Ексклузив уеб дизайн\" с 3000 лв. регистриран капитал, собственост на трима младежи, спечели търга за един от най-ценните държавни имоти в София - Дипломатическия клуб. До реално наддаване в Агенцията за приватизация не се стигна, защото други кандидати нямаше. Висши държавни чиновници коментираха тогава, че зад сделката стои депутатът от ДПС Делян Пеевски. С това се обяснява и фактът, че липсваха други участници в конкурса за иначе апетитната собственост. НАП: Знаем откъде са милионите за Дипломатическия клуб \"Бояна\" Печелившата оферта на \"Ексклузив уеб дизайн\" бе 8,5 млн. лв., колкото бе и началната цена за базата, досега част от Агенцията за дипломатически имоти в страната (АДИС). Дипломатическият клуб вървеше в комплект с още имоти на АДИС в кв. \"Изток\" - къща на ул. \"Чарлз Дарвин\" 4 и част от сграда на ул. \"Райко Алексиев\" 40, където държавната фирма притежава магазин и апартаменти. Подробности за имотите се даваха само на закупилите конкурсната документация. Впоследствие една обикновена фейсбук снимка показа връзката между младежите, придобили Клуба, с фирми, свързани с Пеевски. Тази процедура обаче отдавна е приключила и не попада в обсега на приетия днес в комисия на второ четене закон. НАП: Знаем откъде са милионите за Дипломатическия клуб \"Бояна\"", "date": "2017.12.13", "title": "След дъжд - качулка. Край на приватизацията на парче"}
{"url": "http://clubz.bg/61807-noviqt_premier_na_polsha_evroskeptik_i_lyubimec_na_kachinski", "text": "Полша трябва да защити националната си идентичност по време на дебатите за бъдещето на Европейския съюз и ще се противопостави твърдо на идеята за Европа на две скорости, заяви новият премиер на страната Матеуш Моравецки. Той получи вот на доверие от парламента след като миналата седмица управляващата партия \"Право и справедливост\" го номинира за премиер на мястото на популярната Беата Шидло. Полските управници сменят премиерката с премиер 49-годишният Моравецки, който беше финансов министър в кабинета на Шидло, заяви, че икономическата политика на кабинета няма да се промени и ще бъде запазен стриктният контрол върху финансите и икономиката. Правителството ще се фокусира към подобряване на международните отношения на страната, каза още бившият финансист. Полша става все по-изолирана от европейските си партньори от началото на упралението на \"Право и справедливост\" преди две години. Опитите на управляващите да  предизвикаха масови протести в страната. Евросъюзът дори заплаши Варшава с процедура за ограничаване на членските права на Полша по член 7 на договора на ЕС. Според Брюксел реформите поставят Конституционния съд и съдебната система в зависимост от изпълнителната власт. Брюксел плаши Полша със съд , която беше приета от парламента след като президентът на страната Андуй Дуда наложи вето върху два от трите закона. Несъгласието на Полша с миграционната политика на Евросъюзът също предизвика проблеми.  , защото не изпълняват решения на държавите членки от 2015 г. за квотно преразпределяне на мигранти от Гърция и Италия. Полша не приема приемат кандидати за преместване от Гърция и Италия от декември 2015 г.  ЕК съди Полша, Унгария и Чехия, защото не приемат мигранти Моравецки заяви, че  През лятото при посещението си във Варна фреският държавен глава заяви, че \"не Полша очертава посоката, в която да се развива Европа\" и обвини правителството, че върви срещу европейските интереси. Макрон от Варна: Полша не е тази, която чертае посоката на Европа Докато е финансов министър Мравецки е   през двете години на управление на \"Право и справедливост\" и е смятан за един от най-компетентните членове на правителството. Критиците му обаче казват, че прогресът се дължи до голяма степен на фискалната дисциплина на предишното центристко правителство и на растежа в цяла Европа. Моравецки е бивш международен банкер и ръководи операциите на испанската банка \"Сантандер\" в Полша преди \"Право и справедливост\" да вземе властта. С Моравецки начело на министерството на финансите и на развитието, правителството предприе стъпки за възвръщане на контрола на Полша върху банковия сектор. Брюксел плаши Полша със съд ЕК съди Полша, Унгария и Чехия, защото не приемат мигранти Макрон от Варна: Полша не е тази, която чертае посоката на Европа", "date": "2017.12.13", "title": "Новият премиер на Полша - евроскептик и любимец на Качински"}
{"url": "http://clubz.bg/61814-protest_na_palestinci_pred_amerikanskoto_posolstvo_na_jivo", "text": "Десетки палестинци се събраха днес, за да протестират пред посолството на САЩ в София срещу признаването на Йерусалим за столица на Израел. Борисов за Йерусалим: Там са две държави, приятели са ни и народите на Израел, и на Палестина Американският президент Доналд Тръмп взе това решение през миналата седмица, с което предизвика бурни реакции в Близкия изток и по цял свят.  Европейският съюз се обяви твърдо против решението. Вижте протеста на живо през видеообектива на Веселин Боришев от Клуб Z:      ", "date": "2017.12.13", "title": "Протест на палестинци пред американското посолство (НА ЖИВО)"}
{"url": "http://clubz.bg/61823-i_oshte_199_miliona_leva_za_syvetskite_mig_29_stenograma", "text": "Само няколко дни, след като Министерството на отбрана обяви обществена поръчка за ремонт и поддържка на 15 съветски изтлебителя МиГ-29 за до 81,2 млн. лв. с единствен възможен реципиент руската \"РСК - МиГ\", правителството отпусна и нов транш бюджетни пари за самолетите - 19,9 млн. лв. Средствата са за осигуряване на летателната годност на военните самолети и са по решение на Министерския съвет от 2016 г. за отпускане на общо 30 млн. лв. за целта. Парите са предвидени в бюджета за 2017-а година и това е вторият транш, става ясно от съобщението за решението. Първите малко над 9 млн. лв. бяха отпуснати през януари.  Нови до 81 млн. лв. за руснаците за ремонт на изтребителите МиГ-29 Отпускането на още пари за военната авиация днес явно е изнервило доста премиерът Бойко Борисов, след като се разбра, че това решение е предизвикало дълга дискусия по време на правителственото заседание днес. От ведомството акцентираха на стенограмата от ази част на заседанието на министрите. МиГ-29 не се споменават в дискусията, въпреки че конкретните пари са за тях. Борисов обаче е бесен на разходите за военна авиация въобще и купуването на военни транспортни машини в годините - съвместимите с въоръжението в НАТО хеликоптери \"Кугър\" и самолетите \"Спартан\", например. Премиерът допуска, че на следващото заседание на министрите ще трябва да се намерят около 130 млн. лв. за поддъръжката на хеликоптерите и транспортните самолети, защото като са били купувани, никой не е мислил за поддръжката. Вече е ясно, че от трите \"Спартан\"-а само един лети и това ще приключи в края на годината, защото липсва договор за поддръжка. Борисов допуска, че част от техниката може да се преоборудва и да бъде предоставена на Министерството на здравеопазването. Ето и цялата дискусия в Министерския съвет, уж посветена на съветските МиГ-29, за които обаче не става много дума:", "date": "2017.12.13", "title": "И ... още 19,9 милиона лева за съветските МиГ-29 (СТЕНОГРАМА)"}
{"url": "http://clubz.bg/61818-qzaki%E2%80%9C_%E2%80%9Ebilla%E2%80%9C_i_%E2%80%9Epilko%E2%80%9C_sa_rabotodateli_na_godinata", "text": "Агенцията по заетостта отличи 12 компании като „Работодател на годината – 2017”. Наградите бяха връчени от министъра на труда и социалната политика Бисер Петков. Фирмите са класирани в две категории: - „Работодатели с най-съществен принос на националния трудов пазар“ и - „Работодатели със значим принос на регионалния трудов пазар“. В категорията „Работодатели с най-съществен принос на националния трудов пазар“ трима работодатели равностойно печелят тазгодишния приз. Това са три компании, които са осигурили заетост на безработни лица в голям териториален обхват: „ ” ЕООД, гр. Ямбол. Фирмата произвежда автомобилни компоненти и оборудване, климатици и различни продукти, свързани с екологията. Само през 2017 г. е наела на работа и е осигурила устойчива заетост на 650 лица, насочени от 12 бюра по труда. 342 безработни лица са от регион Хасково, като от тях 99 са младежи до 29 години, а 45 – продължително безработни. 308 пък са наетите от регион Бургас. Освен това фирмата осигурява безплатен служебен транспорт на всички наети лица от отдалечени населени места. „ ” ЕООД, гр. София. Компанията е една от ключовите в страната в сферата на търговията на дребно с хранителни и нехранителни стоки. Заявява свободни работни места на територията на цялата страна, непрекъснато разширява дейността си и открива нови обекти. Работодателят е наел в устойчива заетост 345 безработни лица, като 110 от тях са продължително безработни. На всички тях предлага добро възнаграждение, както и редица социални придобивки. „ ” ЕООД, гр. Разград. Фирмата е една от най-големите в страната за производство и преработка на птиче месо. Продукцията ѝ се реализира както у нас, така и на международните пазари. Наградена е за приноса ѝ към осигуряването на заетост на безработни лица на трудовия пазар в седемте общини на област Разград и една община от област Русе, от които през 2017 г. е наела в устойчива заетост 59 безработни лица. За улесняване мобилността на 720 работници, работодателят е организирал 18 транспортни лъча, които покриват по-голямата част от населените места в региона.  Във втората категория на форума на Агенцията по заетостта - „Работодатели със значим принос за осигуряването на заетост на безработни лица на регионалния трудов пазар“ е отличен по един работодател от територията на деветте регионални дирекции на Агенцията в страната: За региона на   АД, гр. Сандански. Фирмата е производител на медицински изделия за хуманната медицина, включително превързочни и хирургически материали, стерилни комплекти и други. Работодател е на 590 души от общините Сандански, Струмяни и Кресна. През 2017 г. компанията е устроила на работа 72 безработни лица, почти всички от които – в трайна заетост. Освен това се е погрижила нейните работници от други населени места да ползват безплатен служебен транспорт. За региона на   ЕООД, гр. Бургас. Фирмата има повече от 40 години опит в транспортния сектор. Основният й предмет на дейност е обществен превоз на пътници по автобусни линии и маршрути на града и междуградски транспортни схеми. За 2017 г. е наела на работа и е осигурила постоянна заетост на 89 безработни лица. Работодателят провежда със собствени средства начално обучение на всички новонаети служители, както и регулярни други обучения. На своите работници и служители предоставя социални придобивки като безплатен транспорт, карти на преференциални цени за членовете на техните семейства, купони и ваучери за храна, работно облекло и др. За региона на   АД, к.к. Албена. Една от най-големите хотелиерски компании в България, с множество дъщерни фирми в областта на транспорта, медицината, балнеологията, туроператорската дейност и др. Наела е на работа, и въпреки сезонния характер на дейността си, е осигурила 6-месечна заетост на 676 безработни лица от всички групи на пазара на труда – 48 младежи до 29 години, 31 продължително безработни, лица над 50 години, хора с увреждания и други. 60 от наетите пък са от община Крушари, която е с висок процент на безработица. На всички свои служители работодателят осигурява ваучери за храна и безплатен фирмен транспорт. За региона на  АД, гр. София. Фирмата е специализирана в производството на електрически съоръжения. През 2017 г. разширява дейността си, като изнася част от производството си в община Искър, която е с висок процент на безработица. В предприятието работят 270 души. През годината е наела 80 безработни лица на първичен пазар на труда и 16 – на субсидирани работни места, като 6 от тях са по насърчителни мерки по Закона за насърчаване на заетостта и 10 – по схема „Обучения и заетост за младите хора” по Оперативна програма „Развитие на човешките ресурси”. За региона на  ” ЕООД, гр. Враца. Фирмата е строително-търговско дружество, което се развива повече от 10 години. В началото на своето основаване тя стартира с 10 човека персонал, а в  момента в нея работят 155 работници и служители. От общо 22 наети на първичен пазар през 2017 г., 18 лица работят в новооткрит магазин. 6 са младежите на възраст до 29 години. Наетите лица продължават да работят във фирмата след изтичане на 6-месечния срок на изпитване. За региона на   ЕООД, гр. Пазарджик. Фирмата е световен лидер в производството на подкормилни кутии. Работодател е на 550 лица в гр. Пазарджик, като очакваната заетост в края на 2017 г. е близо 800 лица. Наетите в устойчива заетост безработни в рамките на годината са 30, от които 9 са продължително безработни и 9 – младежи. Компанията осигурява обучение на наетите лица, за част от тях – в Чехия, както и безплатен транспорт на 10 работници. За региона на   ООД, гр. Търговище. Фирмата е открита през 2008 г. и представлява модерен завод за производство на кабелни инсталации и аксесоари. Тя е ключов работодател за област Търговище и има съществен принос за развитието на пазара на труда в региона като партньор на трите бюра по труда в областта. Само през тази година е наела в устойчива заетост 60 безработни лица от три от общините с най-високо равнище на безработица в страната – Търговище, Омуртаг и Попово. Заявила е още работни места и до април 2018 г. предстои да наеме нови 300 души. Осигурява транспорт на близо 800 работещи във фирмата. За региона на  ” ЕООД, гр. София. Работодателят е франчайзингова компания, приемник на най-голямата верига за бързо хранене в света, която в България има 42 ресторанта. Обявява най-много свободни работни места на първичен пазар на труда и наема основно младежи. Фирмата е наградена за приноса ѝ към осигуряването на постоянна заетост на 237 младежи до 29 години през 2017 г. За региона на  ” ЕАД, гр. Кърджали. Компанията произвежда каучукови изделия за автомобилната промишленост. В нея работят около 2000 работници и служители. Към края на месец октомври там са устроени в устойчива заетост 111 лица с месторабота град Кърджали. На 93 от тях е осигурен безплатен транспорт.", "date": "2017.12.13", "title": "\"Язаки“, „Билла“ и „Пилко“ са работодатели на годината"}
{"url": "http://clubz.bg/61822-tusk_i_komisiqta_v_otkrit_konflikt_za_migrantskite_kvoti", "text": "Председателят на Европейския съвет Доналд Туск и Европейската комисия са в открит конфликт за управлението на миграцията ден преди среща на върха на ЕС в четвъртък и петък, която за пореден път ще обсъжда трънливата тема. Туск нарече вчера системата на задължителни квоти за прием на мигранти “силно разделяща” и “неефективна”. Говорител на Комисията днес отхвърли оценката му, а еврокомисарят по миграцията Димитрис Аврамопулос я нарече вчера “антиевропейска”. Конфликтът отразява за пореден път дълбокото разделение между Изтока и Запада в ЕС за отговора на миграционния натиск. Докато Комисията и мнозинството в Европейския парламент се опитват да заменят сегашните временни квоти за преразпределяне на мигранти с постоянен механизъм, предвиждащ финансови санкции за неизпълнение на квотите, Централна и Източна Европа смятат, че ЕС трябва приоритетно да намали притока на мигранти, като охранява по-добре външните граници си граници и отделя повече помощ за страните първоизточници на миграция. Дипломати в Съвета, където са представени държавите членки, обаче отбелязват, че за същия период в ЕС са влезли 1,5 милиона мигранти и че предложените от Комисията и приетите от Съвета  през 2015 г. временни схеми предвиждат преместването на общо 160 000 мигранти от Гърция и Италия в други 23 страни на ЕС. По въпроса за миграцията Туск, бивш министър-председател на Полша от сега опозиционната дясноцентристка “Гражданска платформа”, се приближава до позициите на Вишеградската четворка, която освен неговата страна включва Словакия, Унгария и Чехия. Те са против мигрантските квоти, защото смятат, че по договор ЕС няма право да ги налага на държавите си. Опитът им да ги оспорват в Съда на ЕС обаче беше неуспешен. Комисията заведе дело в същия съд срещу Полша, Унгария и Чехия, защото отказват да приемат мигранти по схемите, установени с решения на Съвета. Туск е сред критиците на евроскептичните консерватори, които сега управляват Полша и Унгария. Той обаче смята, че непопулярната европейска квотна система повишава тяхната популярност. Те смятат, че управлението на миграцията и убежището трябва да остане в правомощията на националните правителства и ЕС да не се меси в него. Според Лисабонския договор правосъдието и вътрешните работи са области на споделени правомощия между ЕС и държавите членки. Това означава, че националните власти упражняват собствените си правомощия, където ЕС не упражнява своите или е решил да не ги упражнява. Позовавайки се пак на клауза от Лисабонския договор, през май 2016 г. Комисията предложи ЕС да създаде постоянен механизъм за солидарност със страни под силен миграционен натиск. Предложението предвижда Комисията да има право да задейства механизма, когато притокът на мигранти надхвърли допустимо ниво и да преразпределя пристигналите по квоти между останалите държави членки по алгоритъм отчитащ тяхното население, богатство и прием на мигранти. Комисията предложи и санкция от €250 000 за всеки неприе мигрант. ЕК предлага да вземаме бежанци от други страни-членки под страх от €250 000 глоба на човек, ако откажем Европейксият парламент смята, че механизмът за преразпределяне трябва да действа постоянно, а не само при кризи, квотите да са задължителни, а неизпълнението им да се наказва с отнемане на еврофондове. В рамките на сегашния многогодишен бюджет на ЕС (2014 - 2020 г.) обаче такива санкции са невъзможни, защото регламентите за еврофондовете не ги позволяват. Механизмът за  солидарност е централното звено в опитите да бъде променен Дъблинският регламент, който определя рамката за даване на убежище в ЕС. Според него държавата, в която кандидатът за убежище за първи път е стъпил на европейска територия, носи цялата отговорност за решаването на неговата молба. Това поставя държавите от южната граница на ЕС под непропорционално висок миграционен натиск, който Комисията иска да разпредели по-равномерно между останалите, но не всички са съгласни. В опит да разблокира дебата между правителствата, естонското председателство на ЕС неотдавна предложи механизъм за солидарност също с квоти, които обаче не са правно задължителни. В четвъртък лидерите пак ще разискват въпроса, който най-вероятно ще бъде прехвърлен и на българското председателство на ЕС през първата половина на 2018 г.", "date": "2017.12.13", "title": "Туск и Комисията - в открит конфликт за мигрантските квоти"}
{"url": "http://clubz.bg/61820-rumynci_i_bylgari_sa_pyrvenci_v_es_po_materialni_i_socialni_lisheniq", "text": "Румънците и българите страдат най-много от материални и социални лишения в ЕС. Това показват данни на Евростат за 28-те държави членки на ЕС. За Румъния този процент е 50 на сто, за нашата страна - 48 на сто. Средният за Европейския съюз е 16 на сто. Това се равнява на 75 млн. души в ЕС. Да страдаш от материални и социални лишения означава, че не можеш да си позволиш поне пет неща от този списък: - да посрещнеш неочаквани разходи - една седмица годишно почивка извън дома - да избягваш просрочванията на ипотека, наеми и т.н. - да си позволяваш ядене с месо или риба, или вегетарианския им еквивалент, през ден - да поддържаш дома си достатъчно топъл - лична кола - да смениш износена мебелировка - да смениш стари дрехи с някакви нови - да имаш два чифта от прилични обувки - да харчиш малка сума пари всяка седмица за самия себе си -  веднъж месеца да изизаш с приятели или семейството на питие или вечеря - да имаш интернет   Разликата между Румъния и България и следващите страни в класацията - Гърция, Унгария  и т.н., е внушителна. В първите две страни страдащи от материални или социални лишения са половината от хората, в следавщите те падат до около една трета. На \"опашката\" са държави като Швеция - с около 3 на сто от хора, които се лишават, Финландия и Люксембург - при които процентът е под 5.    ", "date": "2017.12.13", "title": "Румънци и българи са първенци в ЕС - по материални и социални лишения"}
{"url": "http://clubz.bg/61828-valentin_radev_vse_pak_nameri_bulgartabak_v_doklada_na_turskite_slujbi", "text": "Вътрешният министър Валентин Радев все пак е открил споменаването на \"Булгартабак\" в доклада на турската служба за борба с организираната престъпност и контрабандата. Той сподели това пред депутатите в парламентарната вътрешна комисия днес. И дори благодари на червения народен представител Димитър Стоянов, защото досега никой не го бил питал за доклада. МВР шефовете не знаят за турския доклад за \"Булгартабак\", но... компанията я няма в него Радев доскоро отричаше компанията, свързвана с депутата от ДПС Делян Пеевски, да е назована в доклада като пример за източник на контрабанда в Турция. Въпреки че признаваше, че не го е чел. Пред журналисти днес обаче той увери, че подопечното му министерство ще провери компанията за цигари. Контрабанда от \"Булгартабак\"? Депутатите не питат, Цацаров нямал сигнал И допълни, че ще изпрати доклада на главния прокурор Сотир Цацаров - който пък се оплакваше, че не е получил въобще доклада. И двамата ще го обсъдят.   Контрабанда от \"Булгартабак\"? Депутатите не питат, Цацаров нямал сигнал", "date": "2017.12.13", "title": "Валентин Радев все пак намери \"Булгартабак\" в доклада на турските служби"}
{"url": "http://clubz.bg/61825-opashka_za_bezplatni_karti_v_nacionalnata_biblioteka", "text": "Националната библиотека „Св. св. Кирил и Методий” (НБКМ или, както всички неформално я знаем – Народната) предлага безплатен едногодишен абонамент на всеки, който се регистрира между 11 и 22 декември в работното време на институцията, а също и на 28-и (до 17 ч.) и на 29 декември (до 15 ч.). През останалото време цената на едногодишния абонамент е 25 лева. В първия ден ден на инициативата с безплатни карти се сдобиха 174 души. Сто от тях са редовни студенти – по медицина, право и история. Днес пред гишето за карти вече има опашка. Основана през 1879 г., Националната библиотека е най-голямото книгохранилище в България. Записването в нея позволява достъп до междубиблиотечен обмен и до влиятелните научни електронни портали и международни списания, за които тя е абонирана. В историята си Библиотеката е била управлявана от личности като Петко Славейков, Константин Иречек и Стоян Заимов.", "date": "2017.12.13", "title": "Опашка за безплатни карти в Националната библиотека"}
{"url": "http://clubz.bg/61831-agenti_na_fbr_obqvili_trymp_za_idiot", "text": "Двама високопоставени агенти на ФБР изказвали мнение, че Хилъри Клинтън трябва да спечели президентските избори в САЩ, и наричали \"идиот\" Доналд Тръмп. Това разкрива днес пресата в САЩ. Данните са от SMS-и между Питър Строк и Лайза Пейдж. Кореспонденцията им се проучва в рамките на проверката как ФБР е разследвало личния сървър на Хилъри и връзките на предизборния щаб на Тръмп с Русия. Строк и Пейдж смятали, че Клинтън \"просто е длъжна да победи\", пише в. \"Ню Йорк таймс\". Те наричали \"ужасяващ\" евентуален успех на Тръмп. Мадлин Олбрайт: Тръмп е полезният идиот на Путин Питър Строк дори е бил зам.-помощник-директор на ФБР и вторият очвек в контраразузнаването. По-късно той бил включен в екипа на специалния прокурор Робърт Мълър (бивш шеф на ФБР). Но Мълър го отстранил, след като научил за съобщенията. В момента екипът на спецпрокурора разследва руската връзка с щаба на Тръмп. В някои от текстовите съобщения, които си разменяли Строк и Пейдж, те критикували екипа на Хилъри Клинтън, администрацията на Барак Обама, Конгреса и други демократи. Но двамата се ужасили от някои изказвания на Тръмп по време на кампанията му. Агентите се опасявали, че той ще политизира ФБР. Така например след като Тръмп направил намек от сиксуален характер във връзка с размера на ръцете си, Пейдж написала: По друг повод Строк коментирал в SMS възможно бъдещо управление на Тръмп по следния начин: Той нарекъл също така кандидата на републиканците \"кретен\". Цялата тази кореспонденция била предадена на Конгреса. Бивш шеф на ФБР поема разследването на Тръмп На 27 юли 2016 г. Пейдж написала: Това се случило след завършването на разследването, свързано с електронната поща на Клинтън и няколко дни преди началото на разследването на руската връзка на Тръмп. Агентите на ФБР критикували и републиканския кандидат-президент и по време на разследването срещу него. При проверката срещу тях Строк и Пейдж заявили, че били повлияни от тревожните според тях данни за руската връзка. Строк дори нарекъл Тръмп \"идиот\", пише \"Политико\". Изданието публикува друга порция от кореспонденцията между двамата служители на Федералното бюро. Въз основа на тези тесстови послания републиканците настояват да бъде назначен втори спецпрокурор, който да провери дейността на самия Робърт Мълър. Разменените SMS-и показват, че Строк и Пейдж се надсмивали над Тръмп още от средата на 2015 г. Бивш шеф на ФБР поема разследването на Тръмп", "date": "2017.12.13", "title": "Агенти на ФБР обявили Тръмп за идиот"}
{"url": "http://clubz.bg/61826-naj_dobriqt_koloezdach_pred_nakazanie_zaradi_lekarstvo_za_astmatici", "text": "Британецът Крис Фрум, най-добрият колоездач на нашето време, е заплашен от едногодишно наказание заради прекомерна употреба на забранено лекарство. Днес Международният колоездачен съюз (ЮСИ) обяви, че по време на обиколката на Испания през септември в негова проба е открито завишено количество на препарата за астматици \"Салбутамол\". Това е показал специален анализ, който се прилага отскоро. При разрешени 1000 нанограма на милилитър в урината на Фрум, който спечели състезанието, имало 2000 нанограма. Из допинг досиетата: Зелена светлина за двама велики колоездачи 4-кратният победител в \"Тур дьо Франс\" е сред прочутите астматици в елитния спорт. Той е вземал \"Салбутамол\" с разрешение от ЮСИ и на Международната антидопингова агенция (УАДА), но двойно по-голямото количество от лекарството най-вероятно ще докара наказание на аса. Прочутият италиански колоездач Алесандро Петаки бе наказан за 12 месеца именно за \"Салбутамол\" през 2007 г. Информацията за Фрум се появява в деликатен момент - дни след като Международният олимпийски комитет забрани на Русия участие на зимната олимпиада в Южна Корея. На игрите все пак ще могат да стартират руснаци, но само тези с чисти допинг досиета. 200 руснаци могат да участват на игрите в Южна Корея Крис Фрум отдавна е мишена на конспирациите, че не е чист още повече предвид доминацията на отбора му \"Скай\" в колоезденето на шосе. Британският тим, в който се влагат умопомрачителни пари за този спорт, излезе с официално становище. В него се казва, че Фрум е отговорил на запитване на ЮСИ относно голямо количество на забранен препарат в негова проба, дадена след 18-ия етап на \"Вуелта\"-та. Крис обяснил в кореспонденцията, до този момент пазена в тайна от медиите, че астмата му се влошила по време на едно от най-престижните многоетапни състезания в колоезденето. Оправданието е, че във въпросния ден Фрум е имал криза, затова приел по-голямо количество от лекарството с помощта на инхалатор. \"Скай\" обръща внимание на това, че абсолютно всички останали проби на лидера на техния тим в състезанието са чисти. Пред Би Би Си самият колоездач отрича вина и преднамереност. \"Скай\" заявява, че ще води битка докрай Фрум да не бъде наказван, тъй като вярва в неговата невинност и иска името на британеца да бъде чисто от съмнения. 200 руснаци могат да участват на игрите в Южна Корея", "date": "2017.12.13", "title": "Най-добрият колоездач пред наказание заради лекарство за астматици"}
{"url": "http://clubz.bg/61821-po_stara_praznichna_tradiciq_kabinetyt_razvyrza_torbata_s_parite", "text": "По стара традиция в края на годината правителството развързва торбата с парите и започва да раздава допълнителни средства на министерства и общини. 2017 г. не прави изключение. На едно от последните си заседания преди коледните и новогодишни празници Министерският съвет отпусна допълнителни над половин милиард лева по различни направления.  По обезщетения за бавно правосъдие МС отпусна на ведомството на Цецка Цачева  \"Ударът\" за правосъдното министерство обаче е в допълнителните   за обезщетения на служителите в главна дирекция \"Охрана\" и \"Изпълнение на наказанията\", които напускат работа или се пенсионират. Тези средства ще бъдат осигурени след преструктуриране на разходите от централния бюджет - класическо изпълнение на всички правителства - да залагат един централен бюджет, който в хода на годината се пренарежда. Съдебната власт пък ще получи   за покриване на дефицита в приходната му част. Допълнителни близо   кабинетът даде за ремонта на МиГ29. За целта в бюджета за 2017-а бяха заделени 30,5 милиона лева като 9,6 милиона лева вече бяха отпуснати през януари. Нови до 81 млн. лв. за руснаците за ремонт на изтребителите МиГ-29 Самият Министерски съвет си отпусна   за договора с \"Майкрософт\" от 2015 г. Екоминистерството ще получи скромните  отгоре за Предприятието за управление на дейностите по опазване на околната среда. На Министерство на регионалното развитие пък му се разрешава да се ангажира с разходи за близо  . Става въпрос за планирани пътни проекти, чиято реализация трябва да започне догодина. Над   пък се дават на общините за изпълнението на пет национални образователни програми.  им бяха отпуснати за безлпатния транспорт на учениците до училище. За безплатен транспорт на децата, в общини, в които няма училища и детски градини, образователното министерство получи допълнителни  Предпразнично кабинетът развърза кесията получи и разузнаването за дейността си зад граница. България ще финансира и 55 проекта за  в страните от Западните Балкани и Източното партньорство. Става въпрос за проекти, свързани с укрепването на обществнеи институции като омбудсмана, за строителство на детски площадки и ремонти на детски градини и училища в Сърбия, Македония, Босна и Херцеговина, Молдова, Украйна, Армения. Отделно, МС отпусна хуманиратна помощ за Албания заради миналогодишните наводнения. Отпуснати бяха и дребни суми за рехабилитация на военноинвалидите и за спорт в Академията на МВР за общо около  . Притежатели на дългогодишни жилищно-спестовни влогове пък ще бъдат компенсирани с  Община Брезово получи   за поддръжка и реставрация културно-исторически обекти. По сходно направление, на Търговище й се дадоха  Видин получи , а Сливен  .  Все пак правителството отчете и приходи от концесии - за 74 милиона лева от добива на подземни богатства и за още 67,5 милиона лева от стопанисването на обекти под шапката на транспортното министерство - летища и пристанища.  Предпразнично кабинетът развърза кесията", "date": "2017.12.13", "title": "По стара празнична традиция: кабинетът развърза торбата с парите"}
{"url": "http://clubz.bg/61833-ministyr_nankov_poskypvaneto_na_vodata_e_neizbejno", "text": "Това каза министърът на регионалното развитие Николай Нанков в парламента по време на общо заседание на ресорната комисия и на тази по околната среда, посветена на финансирането на ВиК-сектора. Темата е особено актуална, след като КЕВР одобри по-високи цени на водата от догодина в 16 обрасти на страната и вече има протести. По стара традиция един от тях е огранизиран в София и подкрепен от БСП. БСП организира протест срещу поскъпването на водата Министърът и зам.-министър Малина Крумова направиха презентации за бъдещето на финансирането на сектора. Нанков съобщи, че още в началото на 2018 г. за обществено обсъждане ще бъде представен нов законопроект за ВиК-сектора, очаква се през февруари най-късно той да бъде преддтавен в Народното събрание. Министърът каза още, че услугите във ВиК-сектора са свързани с услугата предоставяне на питейна вода с необходимото качество и количество и отвеждането на отпадните води. Постигането на това обаче струва пари, в това число и за поддържането на огромна инфраструктура.  По-скъпа вода за ЧНГ При повишението на цените ще се следи строго социалният компонент, увери министър Нанков и определи коментарите за \"шоково поскъпване \" като несъстоятелни. По думите му в момента има ръст на цената на водата заради приети през 2015 г. промени в Закона за водите, с които е въведено изискването за единна цена на водата на обособена територия (тоест на област - б.р.) В резултат на това има общини, в които цената на водата се е повишила с 60 - 70% Министърът отбеляза, че в стратегията за финансиране на ВиК-отрасъла е предложено въвеждането на водни социални помощи за най-уязвимите групи граждани. Тези разходи ще бъдат за сметка на приходите на ВиК-операторите от всички останали потребители.  Ще се събират по 10 ст. на всеки потребен кубичен метър вода - тоест при потребление от около 500 млн. кубика на годишна база става въпрос за ресурс от около 50 млн. лв., който ще бъде влаган за подобряване на инфраструктурата в населените места, в които няма достъп до еврофинансиране на ВиК-проекти Инвестиции през настоящия програмен период, в по-голямата си част по линия на оперативната програма \"Околна среда\" се базират на нов подход - бенефициенти да бъдат ВиК-дружествата, като ще се финансират част от инвестициите им, коментира министърът. Той допълни, че европейските средства не покриват и половината от нуждите на сектора - при необходими поне 5,5 млрд. лв. инвестиции от еврофондове идват около 2,5 млрд. лв.   По-скъпа вода за ЧНГ", "date": "2017.12.13", "title": "Министър Нанков: Поскъпването на водата е неизбежно"}
{"url": "http://clubz.bg/61829-evroparlamentyt_razreshi_fosfatite_v_dyunera", "text": "Употребата на фосфати в замразеното месо за дюнер ще бъде разрешена поне до края на 2018 година. Едва   да приемат резолюцията на Комисията по обществено здраве и безопасност на Европарламента против фосфора в кебапа. Тя трябваше да блокира решение на Европейската комисия, която иска употребата му да остане разрешена. Европейското законодателство  . Те се използват, за да запазят месото свежо. Но както всяко европейско правило, така и това има изключения. Дебат за кебапа цвърчи в Европарламента Научно изследване през 2012 г. показа потенциална връзка между увеличеното фосфатно съдържание в храните и риска от сърдечно-съдови заболявания. Европейската агенция по сигурността на храните излезе със становище, че тази опасност не може да се свърже с поемането на фосфор или фосфатни добавки към храните. Друго изследване от 2013 г. обаче показа връзка между богатите на фосфор диети и повишената смъртност в САЩ. В края на ноември Здравната комисия на Европейския парламент прие   против предложение на Еврокомисията да бъдат разрешени фосфорна киселина, ди- и трифосфати и полифосфати в кебапа от овнешко, агнешко, телешко, говеждо и пилешко. Резолюцията беше внесена в Европарламента, който трябваше да я приеме с поне 376 гласа, за да наложи вето на решението на Еврокомисията. Едва 373 депутати обаче подкрепиха забраната за фосфатите в кебапа, 272 бяха \"против\", а 30 се въздържаха. Така производителите на месо за дюнер ще могат да използват фосфорни добавки поне до 2018 г., когато Европейската агенция за сигурност на храните ще публикува своя доклад по въпроса с (без)опасността на фосфатите. Кебапната индустрия създава 200 000 работни места в Европа, пише британският “Гардиън”. Според министър-председателя Бойко Борисов тя укрепва отношенията на България с арабските страни и е преграда против тероризма.", "date": "2017.12.13", "title": "Европарламентът разреши фосфатите в дюнера"}
{"url": "http://clubz.bg/61835-obrat_s_dve_sporni_duzpi_i_polufinal_za_slaviq", "text": "\"Славия\" е вторият полуфиналист в турнира за купата на България след 3:1 като гост на \"Етър\" (Велико Търново). Двубоят ще се запомни с две много спорни дузпи, които съдията Петър Костадинов отсъди в полза на \"белите\".  Резултатът откри Румен Руменов още в 1-ата минута - 1:0 за \"болярите\" на ст. \"Ивайло\". Още в 13-ата \"Славия\" изравни чрез Иван Минчев, който бе точен от 11-те метра. Домакините оспорваха решението на Костадинов. Мачът вървеше скучно, монотонно и без голови ситуации. Така до 78-ата минута, когато арбитърът даде втора дузпа за \"Славия\" - отново много дискусионна. Фаулираният  (поне според рефера) Ивайло Димитров реализира за 2:1. В 90-ата отново Димитров фиксира крайното 3:1 при контраатака. \"Ботев\" (Пловдив) е първият полуфиналист за Купата Така Славия се присъединява към \"Ботев\" (Пловдив) за полуфиналите напролет. В четвъртък ЦСКА-София приема \"Лудогорец\" от 17:30 часа, а в петък програмата на четвъртфиналите затварят \"Дунав\" (Русе) и \"Левски\" от 16:30.", "date": "2017.12.13", "title": "Обрат с две спорни дузпи и полуфинал за \"Славия\""}
{"url": "http://clubz.bg/61834-bryuksel_e_vyv_faza_na_otrichane", "text": "Европейската комисия е във фаза на отричане. Тя отказва да приеме медицинския факт, че схемите за релокация на мигранти се провалиха. Повече от два месеца след изтичането на двегодишния им срок от Гърция и Италия в другите страни на ЕС са преместени малко над 32 000 незаконно пристигнали мигранти от първоначално планирани 160 000. Комисията твърди, че 32-те хиляди били 90 на сто от тези, които отговаряли на критериите за преместване. Бюрократичната стъкмистика обаче няма как да скрие, че тези хора са капка в морето от 1,5 милиона пристигнали нелегално в Европа за срока на действие на схемите. Комисията си затваря очите и за друга реалност – че безпрецедентно три държави членки отказват да се подчинят на решения на ЕС, свързани с релокацията, и са готови да платят глоби, но да не ги изпълнят. Че тя, като пазителка на договорите, вече две години не е в състояние да наложи тези решения и получава среден пръст от Будапеща, Варшава и Прага. Комисията отрича и трета очевидност – че правителствата и гражданите масово мразят мигрантските квоти, че Европа е в безпрецедентни раздори заради тях. Че в столиците никой не иска да даде на неизбрани чиновници и политици в Брюксел властта да диктуват за кого държавите членки да отворят границите си. Намесата на Брюксел в политика, толкова интимно свързана с националния суверенитет, беше главната причина за Брекзит. Това е четвъртата реалност, за която Комисията предпочита да не говори. А петата е, че главният архитект и защитник на квотите, комисарят по миграцията Димитрис Аврамопулос, е грък, тоест гражданин и бивш министър на страна, пряко заинтересована от схемите за релокация и от предлагания постоянен квотен механизъм. Дали съпротивата срещу квотите е “правилна”, е идеологически спор. Политическата реалност обаче е, че тя е масова. И истинската демокрация трябва да отчита тази реалност. Иначе може да падне нейна жертва. Защото страхът от миграцията отглежда недемократични сили. Колкото повече Брюксел натиска за квоти и “солидарност”, толкова повече расте подкрепата за популисти и еврофоби от всички страни и породи в ЕС. Толкова повече отслабват традиционните проевропейски партии. Това се опита да забележи председателят на Европейския съвет Доналд Туск във вчерашната си покана за среща на националните лидери. Той им написа реалността – че квотната система е “разделяща” и “неефективна”. Комисията и лично Аврамопулос веднага го заклеймиха, тъй както едно време комунистическите политбюра клеймяха всеки плах опит за дисидентство. Типичен болшевишки стил – идеологически заклинания и нито един аргумент в тяхна подкрепа. Туск е грешник, защото се отклонява от генералната линия, от правата вяра. Следователно трябва да бъде порицан, а може би – и отлъчен. Западните елити, които робуват на политическата коректност, не усещат как се болшевизират в нея, докато не ги плеснат по челото “изненадващите” резултати от някои избори или референдум. Докато не се събудят за откритието как на обикновените хора им е писнало от тази “правилна” Европа, която не се справя с нито една криза, а само създава нови. За Централна и Източна Европа сектантското отричане на реалността е déjà vu. Те си спомнят, че разминаването между думи и дела, между идеали и реалности беше това, което срина комунизма и източния блок отвътре – не американските ракети. Туск, някогашен активист на студентския комитет на “Солидарност”, е съвременник и участник в тази имплозия. Той вижда и назовава симптомите на разпада, които Юнкер, Меркел и Макрон отказват да приемат. Отказват, дори след като германските избиратели наказаха управляващите с най-лошите им резултати от Втората световна война насам, дори след като Националният фронт във Франция удвои абсолютният брой на гласовете си на последните президентски избори. В бележките си до лидерите Туск не разкритикува никого. Не посочи с пръст, не потърси отговорност. Той просто отбеляза очевиден факт – че релокацията не работи, че кралят е гол. Откликът на констатацията му беше истеричен, агресивен, като срещу несправедливо обвинение. Комисията сякаш забрави, че колегите на Туск в Европейския съвет са нейните работодатели. Че не те са отговорни пред нея, а обратното – тя е отговорна пред тях. Че след две години ще има европейски избори и ЕС ще има нов председател, нова комисия, нов парламент. И че ако проблемът с миграцията е още тук и още е такъв, избирателите няма да обвиняват за него тази или онази институция, а Европа.", "date": "2017.12.13", "title": "Брюксел е във фаза на отричане"}
