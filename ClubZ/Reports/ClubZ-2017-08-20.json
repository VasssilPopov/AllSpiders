{"url": "http://clubz.bg/57434-polovin_sofiq_bez_topla_voda", "text": "„Топлофикация София” ЕАД напомня на своите клиенти, че поради извършването на планови ремонтни дейности от „Булгартрансгаз” ЕАД по газопреносната мрежа ще бъде преустановено подаването на природен газ към част от топлоизточниците на дружеството за периода от 22 август 2017 г. до 24 август 2017 г. Това съобщиха от пресцентъра на „Топлофикация София” ЕАД. В тази връзка ще бъде спряно подаването на топла вода към абонатите в следните райони на столицата: С цел да минимизира неудобствата за клиентите и да не се налага повторно преустановяване подаването на топла вода към посочените райони, в дните, когато подаването на газ ще бъде спряно, „Топлофикация София” ЕАД ще извърши планови ремонти на своите производствени съоръжения в ТЕЦ „София“, ОЦ „Земляне“ и ОЦ „Люлин“. Двете компании са съгласували работните си графици и ще бъдат положени всички усилия ремонтните дейности да бъдат изпълнени в рамките на посочения срок. Екипите на столичната Топлофикация имат пълна готовност да възстановят нормалното топлоподаване след като започне подаването на природен газ към посочените централи. В посочения период топлата вода в останалите квартали на София, които се топлоснабдяват от ТЕЦ „София Изток“ няма да бъде спряна, \n\t„Топлофикация София” ЕАД поднася извинения на засегнатите клиенти за неудобствата и разчита на тяхното разбиране.", "date": "2017.08.20", "title": "Половин София без топла вода"}
{"url": "http://clubz.bg/57411-pyrvata_dama_na_zimbabve_pryska_milioni_za_palati", "text": "Грейс Мугабе - първата дама на Зимбабве, пръснала милиони за недвижими имоти в Република Южна Африка (РЮА), пише в \"Дейли телеграф\". Това се случва на фона на все по-засилващите се слухове за предстояща смяна на престарелия зимбабвийски президент Робърт Мугабе Той е на 93 г. Зимбабве: Рожденият ден на Мугабе е като този на Христос Г-жа Мугабе похарчила над 4 милиона евро за луксозен дом в едно от най-богатите предградия на Йоханесбург. Това става ясно от документи, с които се сдобили журналисти от \"Дейли телеграф\". Госпожа президентшата на Зимбабве се сдобила с комплекс, в който влизат палат с 4 спални, 6 гостни, лятна къща и изкуствено езеро. Той се простира на площ от 9249 квадратни метра - два пъти по-голяма от тази на останалите палати в района. Там имоти притежават най-богатите семейства от РЮА и магнати от богати на петролни залежи страни като Ангола и Нигерия. Източници от сферата на търговията с недвижими имоти твърдят, че Грейс Мугабе е хвърлила око на още един палат на стойност близо 5,5 милиона евро. Имотът, с който тя се сдобила, вече е платен. Той е регистриран не на нейно име, а на офшорка. Не е ясно дали плащането е извършено в кеш или с превод от Банката на държавния резерв на Зимбабве. Африканската страна страда от сериозен недостиг на валута и дори няма пари да закупи лекарства за държавните болници. Никой няма право да напуска Зимбабве с повече от 2000 евро в брой. Робърт Мугабе, който управлява от 1980 г., смята отново да се кандидатира за президент на изборите догодина. В управляващата партия има сериозни разногласия по въпроса дали и кой трябва да го наследи. Грейс Мугабе е на 52 г., т.е. по-млада е с 41 годни от съпруга си. Преди време тя също бе спрягана за наследник на президента. Тя е доста недолюбвана, най-вече в столицата Хараре. Анализатори смятат, че ако Робърт Мугабе бъде свален, нейното богатство ще се стопи за отрицателно време. Самата първа дама на Зимбабве от доста време стои повече в РЮА, отколкото в родината си. В момента тя и синовете й Робърт-младши (25 г.) и Белърмайн Чатунга (21 г.) живеят под наем в два луксозни апартамента в хотелски комплекс край Йоханесбург. Полицията на РЮА забрани тази седмица на г-жа Мугабе да напуска страната. Причина е, че срещу нея заведе дело 20-годишната местна манекенка Габриела Енгелс. Тя се оплаква, че Грейс Мугабе я ударила вечерта на 13 август, когато дошла в хотела при синовете й. И публикува в туитър снимка на наранената си глава.     Забраната за напускането на страната е издадена, след като г-жа Мугабе не се яви в съда. Южноафриканските власти обаче обявиха, че могат да дадат на г-жа Мугабе дипломатически имунитет. Така тя ще може да се прибере в Зимбабве.", "date": "2017.08.20", "title": "Първата дама на Зимбабве пръска милиони за палати "}
{"url": "http://clubz.bg/57422-policaite_v_bostyn_molqt_da_sprat_da_gi_zamervat_s_urina", "text": "Около 40 хиляди души се стекоха в центъра на град Бостън, щата Масачузетс, за да присъстват на т.нар. „Марш на Свободното слово“, който беше организиран като отговор на марш, организиран от десните-националистически групи в града. Демонстрацията на неонацистите привлече само няколко десетки демонстранти и завърши по-рано от очакваното, защото на малката група бе наредено от властите да се премести от естрадата в парк в централната част на града, тъй като на контрапротест дойдоха около 40 хиляди души, отначало мирни, но в последствие те започнаха сблъсъци и словесни престрелки. По-сериозни сблъсъци бяха предотвратени от намесата на 500 полицаи, които разделиха групите и създадоха между тях зона на деескалация. Либералните демонстранти развяваха знамена и табелки с надписи като  , както и много други. Президентът на САЩ Доналд Тръмп похвали полицията на града за начина, по който тя се справи с протестите и сблъсъците в Бостън, предаде \"Фокус\". Предприемачът пусна туийт, в който написа: Освен това, той изказа похвали и за кмета на Бостън от Демократическата партия – Марти Уолш. По-късно Тръмп написа и втори туит: Малко, след това, от полицейското управление на града призоваха протестиращите, чрез съобщение, също в Туитър, да спрат да ги замерят с камъни, бутилки и урина и да се въздържат от агресивни действия. Неонацисти маршируват в Берлин (СНИМКИ) От полицията съобщиха, че са извършени арести на 27 души.", "date": "2017.08.20", "title": "Полицаите в Бостън молят да спрат да ги замерват с урина"}
{"url": "http://clubz.bg/57418-120_gazovi_butilki_imali_teroristite_ot_barselona", "text": "Спящата терористична клетка, която извърши кървавия атентат в Барселона е разполагала със 120 газови бутилки, обяви полицията в Каталуня. Те са намерени в къща в намиращия се на 200 км югозападно град Алканар, в която стана взрив ден преди атаката на \"Лас Рамблас\". Полицията издирва и имама на градчето, който е избягал и се предполага, че се укрива в Мароко. Смята се, че именно той е радикализирал извършителите на атентата. Прочутата в цял свят базилика „Саграда Фамилия“ (Светото семейство) в Барселона е била основна цел на терористите, атакували булевард \"Лас Рамблас\", пише вестник \"Еспаньол\". Освен нея джихадистите се готвели да атакуват с взривове и още две места. Терористите щели да взривят микробуси, натъпкани с експлозиви близо до катедралата, където се събират стотици туристи и на улица „Лас Рамблас“. Коя е третата избрана цел, не е известно, но се смята, че това вероятно е било градското пристанище. Както посочва изданието, плановете на терористите може би са били осуетени от експлозията в жилищната сграда в нощта в сряда срещу четвъртък в село Алканар, предполагаемото скривалище на терористите. След това екстремистите са били принудени да променят тактиката си и вместо взривовете, са решили да ударят пешеходците на „Лас Рамблас“, съобщава БГНЕС. При обиска в Алканар следствените органи откриха следи от експлозив, който е от същия вид, използван от \"Даеш\" при нападенията в Брюксел, Париж и Лондон. В укритие в къщата е бил намерен ацетонен трипоксид. Това означава, че терористите са се готвели за мащабни кървави нападения. На 17 август микробус се вряза в множеството на \"Лас Рамблас\" и уби 13 души. Отговорност за атаката пое терористична групировка \"Даеш\". След това полицията изби в град Камбрилс, на 115 км от Балселона, петима терористи, които се опитаха да извършат терористичен акт, подобен на този в Барселона. Загина и един човек. Четирима от престъпниците бяха застреляни от един полицай.", "date": "2017.08.20", "title": "120 газови бутилки имали терористите от Барселона"}
{"url": "http://clubz.bg/57416-nik_kirios_e_sypernik_na_grigor_dimitrov_na_finala", "text": "Ексцентричният австралиец Ник Кириос е съперник на Григор Димитров на финала в турнира от серията \"Мастърс 1000\" в Синсинати, САЩ. 23-ият в света преодоля във втория полуфинал Давид Ферер (Испания) със 7:6(3), 7:6(4). Историческо: Григор е на финал в Мастърс турнир (СНИМКИ) Подобно на мача на Григор с Джон Иснър, този двубой също бе решен с тайбрекове в два сета, след като съперниците не стигнаха до пробиви. Финалът Димитров - Кириос ще започне не преди 23 часа българско време тази вечер на централния корт в Синсинати, щата Охайо. И за двамата това е първи пряк двубой за титлата в турнир от \"Мастърс 1000\". Досега Григор и Ник са се изправяли само веднъж помежду си и победата е за българина - през 2015 г. в Индиън Уелс - 7:6(2), 3:6, 7:6(4). Ник Кириос, който минава за лошото момче на тениса, е роден преди 22 години в Австралия от брак между малайзийка и грък. Той е признат талант, но често има проблеми с поведението си.", "date": "2017.08.20", "title": "Ник Кириос е съперник на Григор Димитров на финала"}
{"url": "http://clubz.bg/57424-radev_borisov_peevski_cacarov_i_proektyt_reshetnikov", "text": "Действително и Радев и Борисов имат отчетливи разлики в периода преди и след Решетников.  И българската история от новото време. Както много пъти съм казвал, и Радев и Борисов и Пеевски имат нужда от топлата връзка с Русия защото моделът Кой? е невъзможнен без взаимно преливане на държавно и корпоративно равнище между хората на Путин в Русия и българските политически и бизнес олигарси. Българският модел изобщо не е съвместим с ЕС, той е ъпгрейд на ретрограден посттоталитарен неосъветски русифициран корпус от морални норми, психолохически рефлекси на иначе посредствена социална прослойка в защита на бизнес и властови интереси, за сметка на националния и публичния интерес. В този смисъл това е тумор в развитието ни, който черпи сили за сметка на отслабването на общия ни организъм - вижте КТБ, вижте Белене, вижте горивата и Нефтохим. За това без свързаността им с Русия те не могат да съществуват. Само Кремъл може да им осигури тила на тяхната власт и пари. Подобна опора в Европа и САЩ не може да има. Радев към Путин: Очаквам ви в България през 2018 г. За това пак питам кога Радев и Борисов ще признаят за свързаността си с проекта \"Решетников\" и ще разкажат за разговорите си? Включително за ролята, която в този проект играе Сотир Цацаров - като негов главен екзекутор при изолацията и разбиването на прозападните кръгове в политика и общество.", "date": "2017.08.20", "title": "Радев, Борисов, Пеевски, Цацаров и проектът \"Решетников\""}
{"url": "http://clubz.bg/57419-angelkova_vs_simeonov_proverkite_ne_bqha_syglasuvani_s_men_vredqt_na_imidja", "text": "Според нея равносметката от тези проверки ще се отразят и на следващия летен сезон. „Трябва да се реши статута на националните ни курорти. Сега не се прави разлика между община и курорт”, добави тя.  По думите й правилата трябва да се спазват, но е важно и начина, по който се правят проверките. „ Ангелкова изтъкна, че България става утвърдена туристическа дестинация и вече не е нискобюджетна страна за туризъм. Тя уточни, че акцията на вицепремиера Валери Симеонов не е била координирана с нея. Попитана дали е говорил със Симеонов за акцията, тя отговори, че все още не е имала възможност да говори с него. Относно протестите на плаж „Корал” тя заяви, че тя е присъствала само на една. Това е станало през деня и тя недоумява защо я обвиняват в арогантно и агресивно поведение. „Ние проверяваме плажа, а не хората, които къмпингуват там. В момента работна група с представители на всички заинтересовани страни работят по създаването на правила за къмпингуването. Очаква се тя да бъде готова с конкретни предложения през септември”, каза министърът на туризма.", "date": "2017.08.20", "title": "Ангелкова vs Симеонов: Проверките не бяха съгласувани с мен, вредят на имиджа"}
{"url": "http://clubz.bg/57421-turizmyt_pet_za_chetiri_iziskva_demutrizaciq", "text": "Всеки, който е ходил в Гърция знае добре, че чалготеките и всички останали бардаци на открито в българските курорти и градове, в които шумът продължава до зори и се чува на километри, нямат шанс да проработят и за три дни. В Гърция има и строги стандарти за строителство в крайбрежните зони - там уродливи гигантски безвкусици от този тип, с който е презастроен българският бряг са невъзможни. В Гърция правят професионален туризъм, а не свинщини като тези, които унищожиха уникалните кътчета по българското черноморие. Протест в Слънчев бряг: \"Г-н Симеонов, не ни гонете в Гърция\" (ВИДЕО) Ако някой се наеме да въведе стандарти на професионален туризъм в България ще трябва да се сблъска с цялата гилдия на тези, които печелят от \"туризъм пет за четири\" - с ниско качество, с препрани пари и с възможности за привличане на най-ниските социални слоеве на европейските - и не само - общества. Тази задача - въвеждане на професионализъм и по-високи стандарти за бизнес в туризма - е частен случай от огромната и все още неизпълнима задача за де-мутризация на всички останали сфери в българското общество. Тук не става въпрос за прогонване на мутрите от обществото - това не е възможно, а за отнемането от мутрите на възможността да определят и налагат на цялото общество своите уродливи стандарти за туризъм, бизнес, ред и закон - безредие и беззаконност, култура, градоустройство и държавно управление. С революция това няма как да стане - революцията ще качи на гребена на вълната нова порция мутри, изтласкваща досегашните (това вече се е случвало). Необходима е дългосрочна обществена стратегия за промяна и цивилизоване - стъпка по стъпка, битка след битка, жертва след жертва... Трябва да жертваме спокойствието си, търпението си, малодушието си, ако не искаме изцяло да жертваме и да изгубим свободата си.", "date": "2017.08.20", "title": "Туризмът \"пет за четири\" изисква демутризация"}
{"url": "http://clubz.bg/57415-ucheni_za_bylgariq_obezlyudqvane_nishtonepraveshti_mladeji_i_spqsht_romski_potencial", "text": "Демографските проблеми на България са основната пречка пред достигането в страната на средния за ЕС стандарт на живота. Депопулацията изисква спешни решения за осезаемо подобряване на благосъстоянието на българската нация. В момента България извършва тежък и необикновено бърз демографски преход. Не само българките, но и повечето жени в Европейския съюз, вече раждат не повече от едно дете. Неприятното в случая с България е обстоятелството, че нейната здравна система е най-уязвима в общността - една от основните причини страната да заема предпоследното място в ЕС по средна продължителност на живота. По-зле е положението единствено в Литва. Тези констатации са част от публикуваното в началото на август обширно изследване на Берлинския институт за населението и развитието. Ако сегашните тенденции в демографското и социално-икономическото развитие на България се запазят, страната е изправена пред много сериозни изпитания. През 2050 година, когато България ще се е смалила до 5,6 млн. души население, на един пенсионер ще се падат едва  1,5 работещи. Днес това съотношение е 1:3. Сравнението показва, че застаряването на българската нация е доста по-изразително от аналогичния процес в Германия, която е най-силно застарялата европейска държава. Нещата за България обаче изглеждат още по-зле, тъй като бъдещите германски пенсионери поне могат да разчитат на (несравнимо) по-високи доходи от българските. Но и днес, когато българската икономика се справя по-добре, отколкото това ще става в бъдеще, с попълването на пенсионните фондове, 46% от българските пенсионери са в категорията на най-бедните хора в страната, констатират берлинските демографи. За да бъдат осигурени достатъчно финансови ресурси за справяне със застаряването и топенето на трудовите  ресурси, производителността на труда в българската икономика до 2040 г. трябва да нараства ежегодно с поне 4%. Досега обаче този ръст не е надхвърлял 2,5% на годишна база. Съществени пречки пред по-бързото увеличение на брутния вътрешен продукт (БВП) на страната са недостигът на квалифицирана работна ръка и зле функциониращата образователна система, четем в изследването. Българските ученици и студенти получават твърде много ненужни знания и излизат от учебните заведения без необходимите за успешна професионална реализация практически умения. За една пета от учениците образователният процес приключва реално в рамките на 6 или 7 години - с две или три години по-малко от законовия минимален срок на обучение.  Сериозен проблем е качеството на професионалното образование, което само в редки случаи осигурява на младите хора добри знания и умения. В тази връзка германските изследователи цитират резултатите от международни сравнителни изследвания, според които 40% от 15-годишните български ученици не могат да се справят с елементарни текстове и аритметични действия. Политиците, работодателите и образователните институции в страната на практика не си сътрудничат за осъществяването на нужните промени в учебните планове и програми и в начините на преподаване.  Не стоят добре нещата и по отношение на преквалификацията и ученето през целия живот. Над 40% от българите нямат абсолютно никакви умения за работа с компютър, а две трети от хората в най-активната възраст - между 25 и 64 години - имат проблеми при ползването на интернет. В Европейския съюз подобно ниско равнище на компютърни умения се наблюдава единствено в Румъния. Едва 2% от работниците в България ежегодно се записват в някакви курсове за преквалификация или повишаване на придобитите вече професионални умения. Средно за Европейския съюз този дял е поне пет пъти по-висок. Бедността остава голям проблем за България. Тя обаче не засяга еднакво всички етноси. При ромите, които съставляват между 5 и 10 процента от населението на България, съществува най-голям риск от бедност. По данни от последното преброяване, три четвърти от ромите са живеели без удобства като тоалетна, душ, кухня или електричество. Едва половината от тях имат здравни осигуровки. Въпреки, че делът на децата и младежите до 30-годишна възраст сред ромите е три пъти по-голям от този на българите, средната продължителност на живота при ромите е с 10 години по-ниска от тази на българите.  Една пета от навлизащите в трудоспособна възраст младежи в България са роми. Използването на тези перспективни (като възраст) трудови ресурси в една силно застаряла страна би могло да запълни нарастващия дефицит от кадри за българската икономика. Но това не се случва, защото става дума за „спящ“ трудов потенциал, твърдят учените от Берлинския институт за населението и развитието. При това съвсем основателно: две трети от ромите на възраст между 16 и 24 години се числят към категорията „нищонеправещи младежи“, които нито учат, нито работят, нито стажуват, пишат германските експерти в анализа си за България.", "date": "2017.08.20", "title": "Учени за България: \"Обезлюдяване, нищонеправещи младежи и спящ ромски потенциал\""}
{"url": "http://clubz.bg/57420-neonacisti_marshiruvat_v_berlin_snimki", "text": "Неонацисти предизвикаха снощи сблъсъци и намеса на полицията в берлинския квартал Шпандау. Екстремисти организираха поход в памет на заместника на Хитлер Рудолф Хес по повод 30 години от смъртта му. На 17 август 1987 г. Хес се обеси в затвора в Шпандау, където излежаваше доживотна присъда. На неонацисткия поход със 700 участници се противопоставиха над хиляда демонстранти и блокираха предварително обявения маршрут на екстремистите. Така мнозина от тях се отправиха към съседния квартал Фалкензее, където продължиха неонацисткия си поход. Над 1000 полицаи не допуснаха да се развяват нацистки символи, нито да се стигне до сериозни сблъсъци. В същото време контрадемонстрантите издигаха плакати с надпис “30 години Шпандау без нацисти”. Контрадемонстрацията беше организирана по призив на социалдемократите, зелените, крайната левица, църквата и профсъюзите. На възмущението на гражданите защо властите са разрешили неонацисткия поход, сенаторът на Берлин по вътрешни работи Андреас Гайзел отговори пред тв камера: Полицейски говорител пък написа в туитър: Официалната титла на Рудолф Хес беше заместник на Хитлер. Самият Хес величаеше фюрера. През 1946 г. получи доживотна присъда по обвинение в планиране на нападателна война и заговор срещу световния мир. Със смъртно наказание се размина, тъй като през 1941 г. прелетя до Великобритания, където беше арестуван и до края на Втората световна война остана на Острова като военнопленник. До сетния си дъх Рудолф Хес не промени убежденията си, нито за миг не се покая заради престъпленията на нацисткия режим. Заместникът на Хитлер излежаваше присъдата си като единствен затворник в съюзническия затвор за военнопрестъпници в западноберлинския квартал Шпандау. Навремето дори имаше граждански протести – заради един нацистки престъпник се поддържа цял затвор със съответната охрана за сметка на данъкоплатците. На 17 август 1987 г. Рудолф Хес беше намерен мъртъв. 93-годишният затворник се беше обесил по време на разходка из парка на затвора. Негови привърженици обявиха, че е бил застрелян, но това категорично не отговаря на истината.", "date": "2017.08.20", "title": "Неонацисти маршируват в Берлин (СНИМКИ)"}
{"url": "http://clubz.bg/57427-pochina_golemiqt_shampion_v_shtangite_velichko_cholakov", "text": "Един от големите щангисти на България - Величко Чолаков, почина днес, пише БГНЕС. Бронзовият медалист от олимпиадата в Атина през 2004 г. е издъхнал около 10:30 часа, след като му прилошало. Трагичната новина е потвърдена от Центъра за спешна медицинска помощ в Смолян. Сигналът при тях е получен около 10:20 часа, като се съобщавало за човек със здравословни проблеми. След около четири минути екипът бил там, но за съжаление Чолаков издъхнал. Предполага се, че е получил емболия, но причините за смъртта ще бъдат установени окончателно след аутопсия. Величко Чолаков е роден на 12 януари 1982 г. в Смолян. Участва на олимпийските игри в Атина през 2004 г. и печели бронзов медал в категория над 105 кг. Той е единственият български щангист с медал от летни игри в най-тежката категория. Отново при най-тежките Чолаков е световен шампион във Ванкувър и европейски в Украйна. През януари 2006 г. е поканен от Арнолд Шварценегер да участва в турнира „Арнолд Класик“ в САЩ. Почетен гражданин на Смолян и община Неделино. Клуб Z изказва съболезнования на близките на Величко Чолаков. Вечна му памет...", "date": "2017.08.20", "title": "Почина големият шампион в щангите Величко Чолаков"}
{"url": "http://clubz.bg/57428-putin_povtarq_trika_s_medvedev_i_hop_pak_celiqt_v_bqlo", "text": "“Ако изобщо Путин би бил умен човек, не би участвал в изборите през 2018 г. Ще каже: “Изморен съм и си тръгвам” и би повторил трика с Медведев”, пише в профила си във фейсбук журналистът Андрей Малгин и продължава:", "date": "2017.08.20", "title": "Путин повтаря трика с Медведев и хоп - пак целият в бяло"}
{"url": "http://clubz.bg/57425-sinyt_na_glasa_na_putin_e_bezraboten_a_tyne_v_luks", "text": "Николай Чоулз, син на Дмитрий Песков, говорителят на руския президент Владимир Путин, тъне в разкош без да работи. Това твърди опозиционният политик Алексей Навални пред московския кореспондент на британския в. “Гардиън” Шон Уокър. “Според руския опозиционен политик Алексей Навални през 2017 г. Чоулз се втурнал в светския живот в Москва – карал ферари, летял първа класа или в собствен самолет”, пише Уокър. Откъде говорителят на Путин има 620 000 долара за часовник? По думите на Навални това можело да се обясни с произхода на Чоулз, син на говорителя на Кремъл Дмитрий Песков. Николай пристига във Великобритания с майка си, първата съпруга на Песков. Според Навални през 90-те години на миналия век той получава фамилията на втория съпруг на майка си, британеца Чоулз. Според Навални, докато след трудни младежки години в Русия, през последните две десетилетия много богати руснаци започнали нов живот на милионери на Запад, Чоулз правел точно обратното. Как говорителят на Путин срещна офшорна принцеса През 2012 г. той се завърнал в Москва и го назначили в Russia Today. Бързо се провалил и не било ясно дали изобщо след това е работил нещо. Същевременно в инстаграм Чоулз публикувал снимки как кара скъпи автомобили или пътешества със самолет първа класа и дори със собствена машина. По думите на Навални синът на Песков се сдобил с два апартамента в Москва, регистрирани на името Чоулз. Колите си карал като бесен и имал 116 съставени акта за нарушения. Как говорителят на Путин срещна офшорна принцеса", "date": "2017.08.20", "title": "Синът на гласа на Путин е безработен, а тъне в лукс"}
{"url": "http://clubz.bg/57426-erdogan_kym_gabriel_koj_si_ti_ta_da_mi_govorish", "text": "Президентът на Турция Реджеп Тайип Ердоган избухна с остри думи срещу министъра на външните работи на Германия Зигмар Габриел, без да споменава конкретно името му, предаде информационната агенция Догу хабер ажансъ (ДХА). Повод за гнева на Ердоган са последните изявления на Зигмар Габриел за сегашната политика и поведение на Анкара към Берлин и конкретно към общите избори в Германия на 24 септември, пише \"Фокес\". Министър-председателят Бинали Йълдъръм очевидно спазва препоръките на началника си и води диалог на своето равнище - с канцлерката на Германия. Той отправи остри критики към Ангела Меркел заради опитите Турция да бъде „използвана” за предстоящите парламентарни избори в Германия.", "date": "2017.08.20", "title": "Ердоган към Габриел: Кой си ти, та да ми говориш"}
{"url": "http://clubz.bg/57423-kyde_e_naj_dobre_da_si_pensioner_bg_e_izvyn_spisyka", "text": "Норвегия е най-добрата страна за пенсиониране в света, показва годишният Natixis Global Asset Management за 2017-а.  Челната десятка е доминирана от европейски държави - общо осем.  На второ място е Швейцария, следвана от Исландия и Швеция. Следващите две позиции са за Нова Зеландия и Австралия, след това класацията отново минава на територията на Европа - Германия, Дания, Холандия и Люксембург.  C yвeличaвaщия бpoй нa пeнcиoниpaни cлyжитeли дъpжaвитe в ĸлacaциятa пpeдocтaвят нaй-дoбpи възмoжнocти зa coциaлни пpoгpaми и дocтъп дo ĸaчecтвeнo здpaвeoпaзвaнe, ĸaĸтo и мoгaт дa ce пoxвaлят c ниcĸи нивa нa нepaвeнcтвo в oбщecтвoтo. При подредбата са взети предвид не само материалното благосъстояние, но и държавната политика, реформите, данъчна тежест, задлъжнялостта, качеството и продължителността на живот и др. По критерия \"материално благосъстояние\" Норвегия е лидер с постигнат резултат от 91% от показателите. В сферата на средствата, които се отделят за здравеопазване, водеща е Люксембург (92%), а качеството на живота е най-добро в Дания (94%).  Брюксел предлага единна европейска допълнителна пенсия При финасовия индекс (данъци, лихви, инфлация, задлъжнялост и др.) има разместване - седем от първите десет държави не са в Европа. Челната тройка се заема от Сингапур (80%), Нова Зеландия (79%) и Чили (78%). Швейцария и Норвегия са съответно на четвърто и 9-то място, а останалите са подредени, както следва: Австралия, Южна Корея, Естония, Канада и на последното място - САЩ.  Излишно е да споменаваме, че в нито от една от категориите България дори не е спомената, за разлика от Чехия (16-място), Словения (24 място), Словакия (25 място). \n\t ", "date": "2017.08.20", "title": "Къде е най-добре да си пенсионер? BG е извън списъка"}
