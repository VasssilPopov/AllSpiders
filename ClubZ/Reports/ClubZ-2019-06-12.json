{"url": "https://clubz.bg/84151-maq_manolova_kym_zdravniq_ministyr_ne_ste_v_poziciq_da_nazidavate", "text": "Омбудсманът Мая Манолова и здравният министър Кирил Ананиев продължиха с острите реплики един към друг.  Манолова се застъпи за протестиращите медицински сетри в Стара Загора. Тя заяви, че здравеопазването в България е \"хаос, от който парите изтичат\". Както е известно Манолова постоянно настоява за увеличение на възнагражденията на хората в системата.", "date": "2019.06.12", "title": "Мая Манолова към здравния министър: Не сте в позиция да назидавате"}
{"url": "https://clubz.bg/84134-institutyt_rojters_edva_40_ot_bylgarite_se_doverqvat_na_novinite_kato_cqlo", "text": "40 на сто от българите имат доверие в новините като цяло. А незначително повече, или 43 на сто, вярват на новините, които те научават. Това сочат данни от сравнително изследване в 38 държави, представени в  . По-малко от една трета се доверяват на социалните медии, а 34 на сто от търсачките, за да получат новинарско съдържание. Средните резултатите за участващите в изследването страни отчитат доста по-високи нива на доверие. Все повече хора по света избягват новините 54 на сто от анкетираните казват, че вярват на новините. 66 на сто са доволни и нямат съмнения в източниците на информация, които самите те ползват. Но и са много по-скептични и предпазливи към новините, които стигат до тях през социалните медии. Общата тенденция, отразена в доклада на института \"Ройтерс\" е опитът на потребителите по-внимателно и по-предпазливо да избират източниците, от които се информират като се доверяват на авторитетни медии. В България обаче участващите в изследването не декларират особено доверие на източниците, които са избрали, за да се научават новините от тях. Т. е. може да се предполага, че българите все още не са започнали да подбират прецизно откъде да се информират за актуалните събития.  Най-често онлайн българите се информират през ABV - 47 на сто, сайтът на Нова тв - 47 на сто, на бТВ - 44% и novini.bg - 37  на сто.  (със средна оценка над 7 при точки от 0 до 10) включват - БНТ, БНР, Нова тв и бТВ. Сред онези, които ползват съответната медия, най-висока оценка на доверие получава БНР с 8,18, следва БНТ - 7,81 и двете големи частни телевизии. Смартофоните са толкова използвани, колкото компютрите като средство за получаване на информация онлайн. В доклада се регистрира още спад на платилите за онлайн абонамент за новини у нас - 7% в тазгодишното изследване в сравнение с 8% миналата година. Друг извод в доклада за България е, че все по-голямата употреба на дигитални медии представлява напредък на фона на стремително застаряващото население.", "date": "2019.06.12", "title": "Институтът \"Ройтерс\": Едва 40% от българите се доверяват на новините като цяло"}
{"url": "https://clubz.bg/84148-opit_za_kontraprevrat_v_sudan", "text": "В Судан беше извършен опит за преврат срещу временния Военен съвет, съобщи, позовавайки се на собствени източници телевизия \"Ал Арабия\", цитирана от ТАСС. \n\tСпоред постъпилите сведения са задържани 68 офицери, взели участие в неуспешния преврат и срещу тях се води следствие. \n\tТелевизията съобщава, че повечето членове на групата, опитала се да свали от власт Военния съвет, са офицери ислямисти, верни на предишния режим. \n\tНа 11 април след продължили няколко месеца протести и на фона на тежкото икономическо положение в Судан армията отстрани от длъжност управлявалия 30-години президент Омар Башир, като управлението на държавата бе поето от временен Военен съвет. Той разпусна парламента и суспендира конституцията. След като на 3 юни полицията и спецчасти разпръснаха със сила протест на опозицията, призоваваща за възможно най-бързо съставяне на цивилно правителство. В сблъсъците загинаха десетки демонстранти, а привържениците на опозицията обявиха обща стачка. Опитите за посредничество на Етиопия засега не се увенчават с успех и САЩ възнамеряват в близко време да изпратят свой специален пратеник в размирната страна. БТА", "date": "2019.06.12", "title": "Опит за контрапреврат в Судан"}
{"url": "https://clubz.bg/84150-ludogorec_cska_sofiq_i_levski_se_razminaha_na_starta", "text": "Грандовете на българския футбол \"Лудогорец\", ЦСКА-София и \"Левски\" се раминаха в първите кръгове на новия сезон, който стартира на 12 юли. Днес в една от залите в централата на БФС в \"Бояна\" бе теглен жребият. Шампионът \"Лудогорец\" ще започне защитата на титлата си срещу \"Царско село\" у дома. ЦСКА-София приема \"Етър\", докато \"Левски\" гостува на \"Дунав\" в Русе.  Другият новак в елита \"Арда\" (Кърджали) ще дебютира с домакинство на \"Ботев\" (Пловдив). В останалите мачове \"Черно море\" посреща \"Локомотив\" (Пловдив), \"Славия\" е домакин на \"Витоша\" (Бистрица), а \"Ботев\" (Враца) приема \"Берое\". Боби Михайлов: Случаят с отстранените от \"Черно море\" не е за БФС Шампионатът ще протече в две фаза, както в последните три години. Дербито между ЦСКА-София и \"Левски\" е в осмия кръг, когато е и пловдивското между \"Локомотив\" и \"Ботев\" на “Лаута”. \"Лудогорец\" приема \"червените\" в петия рунд (през август), а в 12-ия и \"Левски\".", "date": "2019.06.12", "title": "\"Лудогорец\", ЦСКА-София и \"Левски\" се разминаха на старта"}
{"url": "https://clubz.bg/84090-zapochva_li_5g_nadprevarata_u_nas", "text": "На фона на скандалите с китайската компания Huawei, темата за навлизането на 5G бе избутана от китайско-американската търговска война и съмненията в шпионаж.  Но дали с оборудване от Huawei, ZTE, Ericsson, Nokia или други, 5G идва, и у нас стои въпросът кога. На национално ниво - никъде. В отделни градове и региони достъп до мрежата от пето поколение има в Южна Корея, Япония, САЩ, Канада, Катар, Кувейт, Обединените арабски емирства и други. Натискът върху Huawei се усилва, Китай отвръща на удара До края на годината оператори в Южна Америка и Азия също планират да предлагат ограничен 5G достъп. Други пък са си поставили това като цел за 2020 г. В повечето държави по света обаче вече текат тестове на различни нива, които са първа стъпка към реално предлагане на услугата. На повечето места тя ще се появи първо само за бизнес клиенти, разбира се. Доскоро стоеше въпросът каква е ползата от 5G, ако нямаме устройство, с което да получим достъп до новото поколение мрежи? После излезе Samsung S10 5G, а през март тази година Асоциацията на глобалните мобилни доставчици създаде първата си база данни за устройства, които поддържат 5G. Samsung с нови 5G флагмани и сгъваем смартфон Засега в списъка са общо 33 предстоящи устройства, продавани от 23 различни компании по света.  И трите български оператора - A1, Telenor и Vivacom - говорят отдавна за 5G и техните усилия в тази посока, а тази година се готвят и за първите тестове. Всички те имат проблем с настоящите цени за нужните честоти, които в момента са на непоносим цени. Според операторите не само България, но и много други държави в ЕС в момента залагат на голяма пряка печалба от продажба на честоти на високи цени, вместо да инвестират в по-бързо и динамично развитие на 5G мрежите. Това според тях би довело до непряка, но далеч по-голяма печалба за която и да е държава. В Европа по-малко от половината държави въобще са освободили нужните честоти. Сериозен проблем ще е и евентуално блокиране на Huawei от ЕС, което ще увеличи с милиони разходите за новата мрежа, в добавка към високите цени на честотите. Преди обаче да се решат тези проблеми с регулаторите, и трите оператора планират да направят демонстрационни тестове. За целта те вече са подяли заявка за тестови честоти. 5G идва и в България - през 2020 година От Vivacom не са дали точна дата, от Telenor наскоро обещаха това да стане в третата четвърт на годината, но по всичко личи, че A1 традиционно ще са първи. Очаква се в началото на юли операторът да направи реален тест на технологията. Още в началото на годината старшият директор на \"Мрежа и услуги\" в A1 Тодор Ташев обеща, че до 2020 г. ще има 5G у нас - макар и вероятно само в един град. Мрежата на А1 е също така хардуерно готова за преминаване към 5G, в момента основните затруднения са регулаторни и финансови. 5G няма да е осезаема стъпка напред за много обикновени потребители - но ще се усети не само от бизнеса и специалистите, а и от всички нас в рамките на следващите няколко години, когато се развият услугите \"интернет на нещата\" и навлязат технологиите, които позволява най-бързия мобилен интернет. А състезанието между операторите у нас е само добра новина - конкуренцията води до по-качествена и евтина услуга. Samsung с нови 5G флагмани и сгъваем смартфон 5G идва и в България - през 2020 година", "date": "2019.06.12", "title": "Започва ли 5G надпреварата у нас?"}
{"url": "https://clubz.bg/84141-es_podnovqva_sankciite_sreshtu_krim_i_sevastopol", "text": "Санкциите на ЕС срещу Крим и Севастопол ще бъдат подновени за срок от шест месеца, считано от 23 юни. Това съобщиха за Клуб Z дипломатически източници в Брюксел. Решението е било взето днес без обсъждания на среща на КОРЕПЕР II - Комитета на постоянните представители на страните членки на ниво посланици. То е в рамките на рутинна процедура и ще бъде официално огласено по време на редовния Европейски съвет, който ще се състои на 20 и 21 юни в Брюксел. Но няма да бъде подложено на гласуване, а санкциите ще бъдат продължени автоматично. Евросанкции за шест руски фирми заради Крим (ВИДЕО) Причина за решението е редовният доклад за Минските споразумения за Украйна. Според документа Русия не спазва поетите ангажименти. Мерките са в рамките на политиката на ЕС на непризнаване на анексирането на Крим, извършено от Русия през 2014 г. Макар да се намира на полуострова, Севастопол бе обявен за отделна административна единица. Темата за Русия се връща в дневния ред на Европейския съвет, пише „Политико“. В проектодокумент, до който изданието е получило достъп, се изразява безпокойство от декрета на Владимир Путин за улесненото издаване на руски паспорти за жителите на Източна Украйна. От Европейския съвет предупреждават, че са готови и за други действия, включително „непризнаване на незаконно издадените руски паспорти“. Същевременно проектозаключенията съдържат признание за необходимостта от подновяване на диалога.", "date": "2019.06.12", "title": "ЕС подновява санкциите срещу Крим и Севастопол"}
{"url": "https://clubz.bg/84145-indiq_izpolzva_bezzakonen_akt_i_represira_naselenieto_na_kashmir", "text": "Индийското правителство злоупотребява със закон, който позволява слабо регламентираното задържане на лица в индийската част на конфликтния регион Кашмир, предава Ройтерс, цитирайки данни на \"Амнести интернешънъл\". Пакистан свали два самолета на Индия, а тя - един F-16 на Исламабад Според организацията \"Акт за публична безопасност\" (PSA) е  , чрез който властите задържат деца, инвалиди и хора в преклонна възраст и затова трябва да бъде отменен. Ню Делхи настоява, че 41-годишният закон е значим за съхраняването на реда и законността в региона, който е населяван предимно от мюсюлмани. От края на 80-те години насам военни сепаратистки милиции се борят срещу властта.  Географската област Кашмир е политически разделена между Индия и Пакистан. Ню Делхи обвинява мюсюлманската страна, че култивира сепаратистки движения в индийската част, докато Исламабад твърди, че силите за сигурност на Индия репресират местното пакистанско малцинство. Кашмир – на едно „бум“ разстояние от Шангри-Ла Законът позволява арестуването до две години за хора, за които се смята, че се държат  . \"Амнести интернешънъл\" настоява, че той влиза в разрез с международното право. През юни 2018 г. бе публикуван доклад на ООН, в който бяха анализирани 210 случая на задържане съгласно PSA в периода 2012 - 2018 г. Законът забранява арестите на деца, но в доклада са документирани няколко случая на задържане на малолетни. Срещу повече от 90 процента от задържаните са се водили паралелно наказателни производства. В 71 от случаите властите непрестанно издават нови заповеди за удължаването на ареста на задържаните. Според организацията сепаратисткият лидер Масарат Алам Бхат е бил държан под арест общо 20 години от 1990 г. насам, въпреки че срещу него никога не е било повдигано обвинение. Кашмир – на едно „бум“ разстояние от Шангри-Ла", "date": "2019.06.12", "title": "Индия използва \"беззаконен\" акт и репресира населението на Кашмир"}
{"url": "https://clubz.bg/84139-ruja_marinska_golqma_chast_ot_proizvedeniqta_v_galeriq_%E2%80%9Estruktura%E2%80%9C_ne_sa_avtentichni", "text": "Изложба на частна колекция в столичната галерия „Структура“ претендира, че запълва „бяло петно в българското изкуствознание”. Експозицията показва близо 100 произведения от наши автори, предимно от периода между двете световни войни. Сред тях са както доста известни имена (Жорж Папазов, Николай Дюлгеров, Иван и Николай Абрашеви, Кирил Кръстев, Борис Елисеев, Сирак Скитник, Николай Райнов), така и автори, които не са познати на широката публика – Мирчо Качулев , Анна-Люля Симидова-Праун, Мара Учкунова-Аубьок. Собственик на колекцията е бизнесменът рекламист Николай Неделчев. И досега бе познат преди всичко с печално известното туристическо лого на България от 2011 г., за чието изработване Министерството на икономиката, енергетиката и туризма плати 1,4 млн. лева по оперативна програма „Регионално развитие“. От изявленията му стана ясно, че е събрал произведенията за около 5-6 години Въпреки широката популярност на включените художници, организаторите твърдят, че това е начало, „нов разговор за българското изкуство”.  А директорката на „Структура” Мария Василева попита от телевизионния ефир „защо тези творби не са в музеите, а в частна колекция”? Друга медия съобщи как от изложбата ставало ясно, че модернизмът не е подминал България. Всички тези твърдения са меко казано странни по две прости причини – първо показаните творби съвсем не изглежда да са най-доброто, правено от тези художници. Второ – голяма част от техните творби са именно в музеите, вкл. в Националната художествена галерия. И трето – в последните десетилетия са правени десетки изложби и конференции по темата. По тази причина потърсихме за коментар един от най-големите наши специалисти по въпросите на модернизма, доц. Ружа Маринска, бивш директор на НХГ. Освен множеството книги и студии за авторите в изложбата, през 2006 г. тя организира и събитието „Гео Милев и модернизмът“. Не съм проследила реакциите на медиите, но ако цитираното от вас мнение, че сега са разбрали, че „модернизмът не е подминал България\" е вярно, това означава, че досега по една или друга причина те са били извън полето на българската култура. През последните 20-30 години проблемът „български модернизъм\" беше многократно изследван и представян в редица изложби. Единствената изненада за мен е фактът, че голяма част от показаните творби не са автентични. Отговорът ми се подразбира от това, което казах по предишния въпрос Когато бях директор на Националната галерия модернистични произведения не са били предлагани, но в нейната колекция има достатъчно качествени произведения от представените в галерия „Структура“ автори. Мисля, че проблемът е друг. Когато интересът към българския модернизъм се активизира през последните 20-30 години, Националната галерия, а и другите галерии бяха практически лишени от възможност за откупки поради липса на средства. Признавам си, чувствам известна вина, защото и тримата главни участници в събитието, избягвам по-тежко название за тази необяснима изложба, са били мои студенти по изкуствознание в Художествената академия  Засегната съм не от това, че дългогодишните ми изследвания, публикации, книги, изложби (да напомня „Гео Милев и модернизмът” през 2005 г. в Софийската градска художествена галерия, привлякла рекордните 10 000 посетители) не са оставили следа у тях в разбирането за българския модернизъм. Очевидно амбицията за изява и претенция на първооткриватели в случая са заглушили професионалната отговорност по отношение на художествените факти и дори чувствителността към художествената материя. По същесто проблемът „български модернизъм във визуалните изкуства” беше предмет на много проучвания за изтеклите 30 години, получи ново осветляване и разпространение в културното пространство. Така че да се твърди, че дадената изложба запълва \"бяло петно\" в историята на българското изкуство е най-малкото странно. Още повече, че някои от кураторите през годините са дали своя принос в интерпретирането на модернизма у нас. Да добавя, че въвеждането в обращение на такъв масив от „факти”, непознат до този момент на науката, задължава всеки сериозен специалист да посочи произхода на творбите. Що се отнася до колекционера, вложил средствата си в това начинание, мисля, че е въпрос на финансови възможности, които би било добре да се съгласуват с лична култура в дадената област. И не на последно място искам да кажа, че ние всички – изкуствоведи, куратори, галеристи – носим отговорност пред обществото и пред историята на българското изкуство.", "date": "2019.06.12", "title": "Ружа Маринска: Голяма част от произведенията в галерия „Структура“ не са автентични"}
{"url": "https://clubz.bg/84146-indiq_izprashta_vtora_misiq_na_lunata", "text": "Втората индийска автоматична лунна мисия \"Чандраян-2\" ще стартира рано сутринта на 15 юли, съобщиха световните агенции, цитирани от БТА. Полетът й до естествения спътник на Земята ще продължи няколко седмици, след което ще бъде осъществено меко кацане в района на Южния полюс на Луната. Изстрелването на \"Чандраян-2\" беше отлагано няколко пъти, като първоначално се очакваше апаратът да полети през април 2018 година. Мисията има за цел да продължи индийската лунна програма, която започна с \"Чандраян-1\". Тази орбитална станция беше отправена към Луната през 2008 година. \"Чандраян-2\" се явява доста по-сложен проект, прeдвиждащ меко кацане на Луната и доставяне на малък индийски луноход на повърхността й. Той ще трябва да функционира в продължение на най-малко един лунен ден, равняващ се на 14 земни денонощия. Досега само САЩ, Русия и Китай са успели да осъществят меко кацане на Луната.", "date": "2019.06.12", "title": "Индия изпраща втора мисия на Луната"}
{"url": "https://clubz.bg/84077-vlizat_li_sasht_i_rusiq_v_ledena_shvatka", "text": "Русия може да определи едностранно границите на континенталния шелф в Арктика, ако остане недоволна от решението на международните организации по въпроса, се казва в новата арктическа стратегия на Пентагона. Освен това американските военни се опасяват руската част от северния регион да не се милитаризира прекомерно. Желанието им е да видят Арктика като \"безопасен и стабилен регион\", където \"се опазват националните интереси на САЩ в сферата на сигурността\" и всички арктически страни \"си сътрудничат в противодействието срещу предизвикателствата\". Това се казва в статия на \"Аргументи и факти\", цитирана от БТА. Шест арктически държави или са вече съюзници на САЩ, или развиват с тях съвместна дейност в отбраната. Русия обаче може скоро да наруши това спокойствие, смятат американските военни. В този случай Русия може дори \"да употреби военния си потенциал, за да забрани достъпа до оспорваните води и ресурси в Арктика\". Пентагонът смята, че не е правилно Русия да увеличава военната си мощ в северния регион и критикува Москва заради изискването й чуждестранните кораби да вземат разрешение, преди да минат по Северния морски път. Нещо повече, според американските стратези Артика може направо да бъде използвана като плацдарм за нападение срещу САЩ. Затова Пентагонът смята да възпрепятства всяко подсилване на военните контингенти в региона и същевременно да провежда повече собствени военни учения в Арктика. С оглед глобалното затопляне в Арктика се отварят перспективи за добив на полезни изкопаеми, останали \"консервирани\" там досега. Според приблизителни експертни оценки в региона са събрани общо 110 милиарда тона въглеводороди, над 65 на сто от които се намират в шелфа на Печорско, Карско и Баренцово море. За тези находища претендират много държави, и то не само онези, чиито изключителни икономически морски зони имат допир с Арктика. Освен Русия, САЩ, Канада, Дания и Норвегия за шелфовете си правят сметки Финландия, Швеция, Китай, Япония, Испания, Италия, Полша и много други. Русия има голям брой стратегически проекти в Арктика. Тук влиза не само добивът на полезни изкопаеми, но и проектът за Северен морски път, който се очаква в бъдеще да стане алтернатива на Суецкия канал. Сега Русия има разногласия с Дания заради собствеността върху шелфовете на подводните хребети Менделеев и Ломоносов, където са открити големи запаси от изкопаеми. През август т. г. в ООН е насрочено гласуване по повод правата върху шелфовете. САЩ по традиция созиция в този спор. Освен това от Вашингтон редовно се чуват обвинения срещу Руската федерация, че тя милитаризира Арктика и \"Москва натрапва собствени правила\". Войнствена риторика обаче звучи неспирно в самия Бял дом. Съветникът на президента на САЩ по националната сигурност Джон Болтън призова да се направи \"първа стъпка към възстановяване на американското лидерство в Арктика\" Думи, които не се съчетават особено с призивите на вашингтонските политици по международни форуми да се превърне Арктика в регион, лежащ \"извън стратегическото съперничество\". Русия обаче ще увеличава и занапред обема на стоките, превозвани по Северния морски път, ще модернизира арктическите си пристанища и ще инвестира все повече в арктическите си проекти. \"Отворени сме за най-широко сътрудничество в Артика, където - изтъквали сме го неведнъж, няма никакви поводи за конфликти, за опити да се допълва с военни методи решаването на всякакви изникващи тук въпроси. Днешното международно право дава възможност сигурно да се гарантират националните интереси на всички арктически държави и на извънрегионалните страни\", заяви при посещение във Финландия руският външен министър Сергей Лавров. По думите му Русия чака вече от 4 години заявката й за разширяване на шелфа официално да бъде разгледана от Комисията на ООН: \"Нима изглежда, че се каним да нарушим всичките си международни ангажименти, започвайки \"да заграбваме\" територии?\" По думите на експерта Северният морски път е будел тревоги от самото начало. \"Тези дни тревогите нараснаха - преговорите за включване на Северния морски път в китайския проект \"Един пояс, един път\", който може да стане основна движеща сила на световната икономика, няма как да не безпокоят американците. От друга страна, САЩ за пореден път няма как да ни се противят: те не разполагат с флот от ледоразбивачи, а не биха пратили открито военни кораби, та да изострят ситуацията. За оръжейна надпревара едва ли може да се говори - днес американците е по-добре просто да се захванат с изграждане на необходимата инфраструктура като единствения им нов ледоразбивач, за който едвам успяха да издействат бюджетни средства\", каза той.", "date": "2019.06.12", "title": "Влизат ли САЩ и Русия в ледена схватка?"}
{"url": "https://clubz.bg/84147-specprokuraturata_udari_ivo_prokopiev_pak", "text": "Специализираната прокуратура е влязла в офиси на ръководената от Иво Прокопиев група \"Алфа финанс\", предадоха в хор \"Канал 3\", \"24 часа\" и др. Става въпрос за офис сграда в близост до Народното събрание. Делото Дянков-Трайков-Прокопиев: а защо са му на държавния бюджет пари Пред телевизията, която Делян Пеевски преди години неуспешно опита да купи, е бил словоохотлив по повод текущото досъдебно производство директорът на Специализираната прокуратура Димитър Франтишек Петров: Той е крайно откровен пред медията, която неоднавна нарече враговете на Делян Пеевски \"мишки\": Цацаров: за известните фамилии, Очите и Прокопиев Делото за приватизацията на \"Каолин\" през 1990-те срещу издателя на \"Капитал\" и \"Дневник\" Иво Прокопиев му е второ. Срещу него, Симеон Дянков, Трайчо Трайков и други тече процес в Специализирания съд свързан с раздържавяването на минаритарния дял на ЕВН. Прокопиев има запори от КПКОНПИ за над 200 млн. лв. Цацаров: за известните фамилии, Очите и Прокопиев", "date": "2019.06.12", "title": "Спецпрокуратурата удари Иво Прокопиев... Пак"}
{"url": "https://clubz.bg/84127-dps_sled_konsultacii_nisyk_dds_za_lekarstvata_shte_svali_cenata", "text": "Цената на лекарствата ще спадне при намаляване на ДДС за тях, заяви днес лидерът на ДПС Мустафа Карадайъ след консултации с фармацевтичните организации, но уточни, че има още работа по въпроса.  Движението проведе днес първа среща с представители на Българския фармацевтичен съюз и Българската асоциация на научноизследователските фармацевтични компании. На нея представили идеите си за намаляване на ДДС на лекарствата, част от предложенията на Делян Пеевски, които включват намаляване на данъчната ставка и на хляба и книгите.  Кратка история на по-ниския ДДС. Ще мине ли този път, щом го предлага Пеевски? Той подчерта, че това е първа среща и тепърва ще има още консултации.  На въпрос дали има гаранция за спад на цените на крайния потребител, отговори Йордан Цонев: Той отбеляза обаче, че налице има друг проблем - намаляването на ДДС може да доведе до спад на финансиране на Националната здравноосигурителна каса от бюджета, затова има \"още работа\".  НЗОК реже стимулите на аптеките за скъпи лекарства На обратното мнение е финансовият министър Владислав Горанов, който обяви, че е готов да се обзаложи с всеки, че намаляне на ставката няма да засегне крайния потребител. На същото мнение са и икономисти като Георги Ганев, според когото намаляване на ДДС като цяло би имало по-голям шанс да повлияе на крайните цени, и Владимир Каролев, определил идеята на ДПС като вредна и популистка. НЗОК реже стимулите на аптеките за скъпи лекарства", "date": "2019.06.12", "title": "ДПС след консултации: Нисък ДДС за лекарствата ще свали цената"}
{"url": "https://clubz.bg/84131-rusiq_pak_arestuva_navalni_snimki", "text": "Руската полиция арестува опозиционния политик Aлексей Навални и най-малко още 200 други граждани по време на протест в Москва, където те поискаха наказание за полицаите, замесени в набеждаване на разследващ журналист, предаде Ройтерс. Защо случаят Иван Голунов засяга цялото руско общество? Полицията вчера набързо сне обвиненията в незаконно притежание на наркотици срещу журналиста Иван Голунов за руските власти - завой на 180 градуса, предизвикан от негодуванието на неговите привърженици, които заявиха, че му е направена постановка заради разследванията му за сайта \"Медуза\". Русия сне обвиненията от разследващия журналист от \"Медуза\" Макар днес в Русия да е официален празник и въпреки предупрежденията на властите, че протестът е незаконен, участниците в него решиха да го проведат, отбелязва Ройтерс. По-рано вътрешният министър Владимир Колоколцев съобщи, че ще предложи на президента Владимир Путин да бъдат уволнени генерал-майор Андрей Пучков от полицията - началник на управлението, възбудило делото срещу Голунов - и началника на отдела за борба с наркотиците към Главно управление-Москва на руското министерство на вътрешните работи генерал-майор Юрий Девяткин.  Русия сне обвиненията от разследващия журналист от \"Медуза\"", "date": "2019.06.12", "title": "Русия пак арестува Навални (СНИМКИ)"}
{"url": "https://clubz.bg/84124-vse_poveche_hora_po_sveta_izbqgvat_novinite", "text": "Общественото притеснение от дезинформацията и разпространението на фалшиви новини дава отражение и хората са станали по-предпазливи и по-внимателно подбират източниците си, както и съдържанието, което споделят онлайн. Това се посочва в Осмия годишен доклад на института за изследване на журналистиката \"Ройтерс\" към Оксфорд. Изводите в него са основават на онлайн проучване, извършено от YouGov, сред 75 хил. души в 38 държави. Данните показват, че промените в отношението към информацията се наблюдава най-вече сред по-младите и по-добре образованите потребители. Това е добрата новина - търсенето на по-уважавани и достоверни източници на информация. Но новините за издателите, които се стремят към по-устойчиви бизнес модели, не са толкова добри. Платените онлайн модели проработват в някои държави, но основно за по-големите издатели. Голямо раздвижване в ползването на новинарско платено съдържание онлайн няма. Още: Обществените притеснения, че ги манипулират с фалшиви новини, остават изключително високи - около 55 на сто средно от анкетираните в 38 държави. Те са нараснали значително през последната година в голяма част от страните - въпреки усилията на правителства и компании като фейсбук, туитър и т.н. да вземат мерки, с които да противодействат на дезинформацията. Една от последиците от тези притеснения е нарасналата бдителност и пресяването на новините като се залага основно на доказани и авторитетни медийни брандове. Средно 26 на сто, или повече от всеки четвърти, казват, че са започнали да се доверяват на авторитетни информационни източници, като процентът стига 40 на сто в САЩ. Други 24 на сто казват, че са спрели да получават информация от медии, които са със съмнителна репутация.  29 на сто твърдят, че са решили да не споделят информация от съмнителни новинарски източници Промяната в това отношение е най-забележима при младите хора, както и в държави, където има по-високи нива на притеснение за дезинформация. Близо две трети в Бразилия - 61 на сто и 40 на сто в Тайван твърдят, че са решили да не споделят такъв тип новини. В Холандия са само 13 на сто (просто защото такъв проблем там не се усеща.) В южните държави има ориентиране от Facebook към WhatsApp. Facebook запазва доминиращата си позиция в повечето западни държави, но в страни като Бразилия, Малайзия, Южна Африка расте популярността на WhatsApp като мрежа за обсъждания и споделяне. В тези държави хората са много по-склонни да ползват това приложение и да общуват там с хора, които не познават - това е тенденция, която показва как приложенията за съобщения могат лесно да се използват споделяне на информация, като така потенциално се окуражава разпространяването на дезинформация. Публични и затворени фейсбук групи, в които се обсъжда политика, са популярни в Турция - 29 на сто, Бразилия - 22 на сто, но много по-малко са разпространени в западните държави. Изследването показва и друга тенденция - потребители онлайн са прекарали повече време в WhatsApp, Instagram и YouTube тази година в сравнение с миналата, сочат данните. Незначителен обаче е процентът на хората, които изцяло се отказват от Facebook, която остава все така най-влиятелната и важна социална медия за новини. Изследването отчита много малко увеличение на процента на хората, които плащат за новинарско съдържания онлайн - дали чрез абонамент, членство или дарителство. Ръстът е в няколко държави - основно скандинавски - 34 на сто в Норвегия и 27 на сто в Швеция. В САЩ процентът остава без промени след бума от 2017 г. - 16 на сто. Дори и в страни, където по-голямата част от съдържанието е платено, хората дават пари само за един абонамент онлайн - като това предполага, че победителят взема всичко  - това е тенденция, която е важна.  Друг окуражаващ момент е, че когато плащат за медийно съдържание, потребители го правят основно през интернет. В някои страни умората от абонамента също вероятно се усеща като хората предпочитат да дадат пари от ограничения си бюджет за забавление - Netflix/Spotify - вместо за новини. Докладът предлага, че издателите могат да се ориентират към увеличаване на пазара за скъпоплатен абонамент на едно издание. “Добрите новини са, че тези издатели, които създават ценно, отличаващо се и достоверно съдържание, ще бъдат непрестанно възнаграждавани с търговски успех. Лошата новина е, че много хора откриват, че голяма част от продуктите на журналистиката, които стигат до тях, не са нито авторитетни, нито заслужават да се плаща за тях”, коментира директорът на института “Ройтерс” Расмус Клайс Нилсен. Все по-популярни и широко разпространени като форма стават подкастовете - които предлагат по-добро съдържание и по-лесно разпространение. Около една трета от анкетираните - 36 на сто - казват, че през последния месец са слушали един или повече подкастове, като около 15 на сто твърдят, че един е бил посветен на новини, политика или международни проблеми. Във Великобритания младите са  обществената група, която прекарва по-голямата част от времето си със смартфоните си, те са четири пъти по склонни да слушат подкастове в сравнение с хората над 55 години, но много по-малко склонни да слушат традиционното говорещо радио. Въпреки че хората под 35 г. са една трета от цялото население на страната, те представляват половината от онези, които слушат подкастове, показват данните. Аидио перспективите могат да бъдат подкрепени от бързото развитие на гласовоактивирани програми като Amazon Echo и Google Home. Скокът при тях е от 7 на 14 на сто във Великобритания за една година, от 9 на сто до 12 на сто в САЩ и от 5 на 9 на сто в Южна Корея. Но делът на хората, които ги използват за новини, намалява. Изследването в 38 държави, сред които и България, е извършено онлайн. Работата на терен е била в края на януари-началото на февруари 2019 г. Общо са включени 75 749 пълнолетни граждани като средно извадката за всяка страна е от около 2000 души.", "date": "2019.06.12", "title": "Все повече хора по света избягват новините"}
{"url": "https://clubz.bg/84136-%E2%80%9Eobnovete_evropa%E2%80%9C_novoto_ime_na_evroliberalite", "text": "Центристкият алианс на либералите и демократите за Европа (АЛДЕ) - третата по големина политическа група в Европарламента, вече се нарича Renew Europe „Обновете Европа“. Новината съобщи за Клуб Z българският евродепутат Илхан Кючюк (ДПС). Решението бе взето днес на заседание на групата. Тя обаче ще има няколко компонента. В нея влиза и „Възраждане“ на френския президент Еманюел Макрон. Привлечени са и нови партии от Словакия, Унгария и Румъния. Европа спря еврофобите, либералите ще решават мнозинството Либералите готови да поискат висш пост в ЕС „Обновете Европа“ стана трета политическа сила в ЕП след европейските избори през май. Тя има 108 евродепутати и ще бъде главен балансьор при новото разположение на силите. Вотът сложи край на двупартийното абсолютно мнозинство от две сили - Европейската народна партия (ЕНП) и Прогресивния алианс на социалистите и демократите (С и Д). Веднага след изборите либералите дадоха заявка, че ще играят важна роля. Еврокомисарката Маргрете Вестагер, която е един от водещите им кандидати за бъдещ председател на Еврокомисията, заяви, че те са готови да поискат един от висшите постове в ЕС. Либералите готови да поискат висш пост в ЕС", "date": "2019.06.12", "title": "„Обновете Европа“ - новото име на евролибералите"}
{"url": "https://clubz.bg/84135-borisov_razbrahme_se_s_kolegata_zaev_samoletite_ni_shte_pazqt_i_severna_makedoniq", "text": "Самолетите ни ще бранят и въздушното пространство на Северна Македония, каза премиерът Бойко Борисов от \"Ново село\", където се провежда многонационално военно учение. \"Трудно нещо може да ме впечатли, в много учения съм участвал\", обяви още премиерът от \"Ново село\". Така премиерът Борисов отговори на репортерски въпрос как би коментирал най-новото предложение на изключително дейния напоследък депутат от ДПС Делян Пеевски. Парламентаристът, който доскоро имаше един работен ден в това Народно събрание днес излезе с идеята партиите да получават 0 лева субсидии. Бойко Борисов: Бомбите в Пловдив са чудовищни, убиват много хора Наскоро правителството взе решение за 1 лв. на глас. Въпросът стана актуален след като от \"Шоуто на Слави Трифонов\" излязоха с разкрития, че партиите, които имат право на държавна субсидия, са взели по 13,23 лв. на глас вместо по 11 лв. на глас, както е записано в закона. Субсидия се полага на партии, които са спечелили над 1% от действителните гласове на последните парламентарни избори. Делян Пеевски отново дойде на работа. И предложи 0 лв. субсидия за партиите Делян Пеевски отново дойде на работа. И предложи 0 лв. субсидия за партиите", "date": "2019.06.12", "title": "Борисов: Разбрахме се с колегата Заев. Самолетите ни ще пазят и Северна Македония"}
{"url": "https://clubz.bg/84137-subsidii_davat_vlast_na_grajdanite_ne_davat", "text": "Намаляването на партийната субсидия от 11 лв. на глас на 1 лв. на глас мина на първо четене в парламента. По този въпрос имаше референдум и около 2,5, млн. български граждани гласуваха \"за\" подобно редуциране на субсидиите. На първо четене: ГЕРБ, патриоти и Воля свалят парите на партиите на 1 лев на глас В същия този референдум имаше и друг въпрос - за това българските депутати да се избират мажоритарно. Също около 2,5 млн. български граждани подкрепиха идеята. Дори имаше законопроект внесен в парламента, който обаче не мина дори на първо четене.  Справедливостта изисква да се признае, че и двата законопроекта бяха внесени от ГЕРБ. Не това обаче е най-важното. Досега се знаеше, че всички, ама абсолютно всички партии, независимо от своите идеологически различия, са против чистия мажоритарен вот. Активността на ГЕРБ по темата беше по-скоро пи ар. Днес обаче стана ясно, че партиите, очевидно, се страхуват повече от мажоритарния вот, отколкото от това да останат без субсидии. Звучи странно, но всъщност е логично. Приказките как без субсидии партиите ще започнат обслужват задкулисни икономически интереси са пясък в очите на хората. В парламента тези интереси винаги са се радвали на изключително добро обслужване. То никога не е спирало. Всеки месец има поне по едно гласуване, което силно намирисва на лобизъм в полза на едни или други икономически кръгове. Особено нагло е, че този аргумент се изтъква най-често от ДПС, най-ретроградната и най-лобистката партия в България. Особено нагло е ДПС да иронизира \"Воля\", чиито лидер бил крупен бизнесмен. Все едно техният почетен председател е кръгъл сиромах. Дали ще има или няма да има субсидии за партиите е важен въпрос. Но не е чак толкова важен, че да променя правилата на играта. Докато мажоритарният вот прави точно това. Той отнема власт от политиците и я дава в ръцете на избирателите. Тъй като винаги сме били европейци, ама не дотам и евразийщината продължава да ни е твърде силна у нас да се дава реална власт в ръцете на хората е най-голямото табу за всички партии. Без изключение. Тъй като винаги сме били европейци ама недотам, гражданите у нас не са достатъчно активни в това да вземат властта в своите ръце. Както е известно на Запад от нас само допреди 100-200 години заради това дори са падали глави, включително кралски. За пореден път стана ясно, че единственото, от което нашенските политици наистина се страхуват е чистия мажоритарен вот. Толкова се страхуват, че дори не допускат да има истинско преференциално гласуване за депутати без привилегии за водача на листата. A мастити политолози, социолози и всякакви анализатори продължават да обясняват как мажоритарният вот е едва ли не най-страшното, което може да се случи на България. Най-страшното за България е това, което е удобно за т.нар. политически елит и присъдружните му коментатори. И голямото мнозинство българи със сигурност е наясно по този въпрос. Но, както е известно, \"ние българите така сладко спим\". Написал го е Христо Ботев. За него обаче се сещаме само по обед на 2 юни за 2-3 минути. После гледаме да не ни се пречка, докато се попротягаме \"като философ\", прозяваме се \"като дипломатин\" и се почесваме \"в тила като политик\". И ако ни позвовли \"жената или ревматизмът\" да заспим, то спим \"като Крали Марка\".", "date": "2019.06.12", "title": "Субсидии дават, власт на гражданите не дават"}
{"url": "https://clubz.bg/84142-bobi_mihajlov_sluchaqt_s_otstranenite_ot_cherno_more_ne_e_za_bfs", "text": "Случаят с отстранените шестима футболисти на \"Черно море\" не е за БФС, а за прокуратурата, обяви президентът на БФС Борислав Михайлов днес пред журналисти.  Футболната централа подписа нов тригодишен договор за 600 000 лева с Българския спортен тотализатор (БСТ) и получи нови топки \"Адидас\" от държавата, които вече пътуват към клубовете от Първа лига, Втора лига и \"В\" група.  Шестима от \"Черно море\" изхвърлени от тима за уреден мач Михайлов отказа за говори за националния отбор, но поне отвърна на питане за \"моряците\", отстранени от клуба си след тест на полиграф преди мача с \"Лудогорец\" от последния кръг. Подозрението на шефовете им е, че са играли симулативно срещу ЦСКА-София. ЦСКА-София: Защо на \"Армията\" имаше драма, а в Делиормана - измама Присъствалият на брифинга спортен министър Красен Кралев беше по-словоохотлив. Той е бивш президент на \"Черно море\". ЦСКА-София: Защо на \"Армията\" имаше драма, а в Делиормана - измама", "date": "2019.06.12", "title": "Боби Михайлов: Случаят с отстранените от \"Черно море\" не е за БФС"}
{"url": "https://clubz.bg/84149-manchestyr_yunajted_s_pyrvo_lqtno_popylnenie", "text": "\"Манчестър Юнайтед\" обяви първия си летен трансфер - на уелското крило Даниел Джеймс (21 г.). Договорът на младия футболист е за 5 години, а клубът му \"Суонзи\" ще получи 15 милиона паунда, според Би Би Си. Други медии посочват 17 млн. Джеймс беше следен от месеци, а за интерес към него се заговори през пролетта. Други клубове също опитаха да го вземат, но \"Юнайтед\" беше най-настоятелен. Освен това той е привърженик на манчестърския гранд. През миналия сезон е изиграл 38 мача и е вкарал 5 гола. В края на март дебютира с попадение и за националния тим на \"драконите\" - при 1:0 срещу Словакия. Бащата на Даниел почина преди няколко дни. Сборник със спекулации - какво и кого ще си купят грандовете С преминаване в \"Манчестър Юнайтед\" са свързани още над десет футболисти от цяла Европа. Най-много се говори за защитника на \"Кристъл Палас\" Аарън Уан-Бисака, Хари Магуайър от \"Лестър\", Матайс де Лихт (\"Аякс\"), Жоао Феликс (\"Бенфика\") и т.н. Пред напускане пък са Давид де Хеа, Пол Погба и Ромелу Лукаку.", "date": "2019.06.12", "title": "\"Манчестър Юнайтед\" с първо лятно попълнение"}
{"url": "https://clubz.bg/84144-skorseze_s_vylnuvasht_film_za_bob_dilyn_video", "text": "На 78 години Боб Дилън преминава в нова фаза на самосъздаването си с този интригуващ, завладяващ, объркващ, понякога дразнещ филм, режисиран от Мартин Скорсезе - което означава, че като куратор-редактор на архивния материал, Скорсезе всъщност си сътрудничи с Дилън в друг артистичен акт на самооформяне, пише критикът Питър Брадшоу в „Гардиън” за новия документален филм. Боб Дилън с турне, освободен от тежестта на Нобела Филмът е озаглавен „Rolling Thunder Revue: A Bob Dylan Story by Martin Scorsese“  . Не сме свикнали да виждаме имената на режисьорите в заглавията на собствените им филми, но решението вероятно е на „Нетфликс”. А в областта на документалното кино Скорсезе е толкова голяма звезда, колкото Дилън в музиката. Скорсезе разказва за неспокойния дух на Америка през 1975 г. и радостната музика, която Дилън изпълнява през есента на същата година по време на турнето си, наречено „Rolling Thunder Revue“. Отчасти документален, отчасти концертен, отчасти трескава мечта, с този филм майсторът предлага несравнимо преживяване, пише в резюмето на „Нетфликс”, където можете да бъде гледан „Rolling Thunder Revue“. В турнето си Боб Дилън включва куп звезди и музиканти, с което е работил и преди. Целта на обиколката в САЩ и Канада е да позволи на Дилън, който вече е станал суперзвезда, да свири пред по-малки аудитории и в по-малки населени места, където би могъл да бъде по-близък с публиката си. Сред участниците са Джоан Бейз, Роджър Макгуин  , Джони Мичъл, Рони Блейкли и Рамблин Джак Елиът. Включени са и почти всички музиканти от вече записания, но още неиздаден в началото на турнето албум „Desire“, песните от който Дилън изпълнява пред публиката. Боб Дилън между музиката и литературата? Вижте нобеловата му лекция  (ВИДЕО) Рекламите обикновено не са нищо повече от флайери и всички обикалят малките градчета с тур автобус в стила на Кен Киси, с усмихнатия Боб Дилън зад волана. Опитайте се да си представите това сега, предлага Брадшоу. Как ли се е чувствал Дилън като един вид музикален слух, лъкатушещ из Америка, още невъзстановена от скандала „Уотъргейт“ и вече готова да даде най-доброто от себе си за отпразнуването на задаващата се 200-годишнина? Филмът също не иска да отговори на този въпрос, поне не и по някакъв ясен и очевиден начин. Тук има нещо странно. Кадрите от концертите и зад кулисите изглежда са извадени от същите архивни ленти, залегнали в основата на злополучния филм за турнето „Реналдо и Клара”, който Боб Дилън прави през 1978 г. заедно с покойния Сам Шепърд  . Но „Rolling Thunder Revue“ създава усещането, че основата му не е, строго казано, фактологична. Някои кадри се приписват на един раздразнителен режисьор, който всъщност е артистът-комик Мартин фон Хейзълбърг, съпруг на Бет Мидлър. Интервюиран е политик, който прилича на актьора Майкъл Мърфи и той наистина е актьорът Майкъл Мърфи. Възможно ли е всичко това да е съвременна комедия дел арте, в която, с дискретната помощ на Скорсезе, Дилън се крие зад маски – маски, които биха му позволили да каже по-висша истина? Възможно е. Скорсезе оставя и още намеци с откъси от филми, които по един или друг начин са свързани с театрални представления: „Изчезналата жена” на Жорж Мелиес  , „Децата на рая“ на Марсел Карне   и „Latcho Drom” на Тони Гатлиф  . Друга голяма фигура от 70-те, показана във филма, е Алън Гинсбърг, едновременно самовлюбен и все пак отстъпващ пред величествената значимост на Дилън. Има и едно страхотно интервю с Шарън Стоун, която изглежда е пътувала за кратко с турнето „Rolling Thunder“ като съвсем млада   и е  интервюирана за преживяванията си – включено и избухването ѝ в сълзи, когато открива, че независимо какво я е излъгал Боб Дилън по-рано, песента „Just Like A Woman“ не е вдъхновена от нея. Възможно ли е тя да не е единствената млада жена в автобуса, на която Боб е казал това? Емоционалният център на филма е песента на Дилън „Hurricane“ – за чернокожия боксьор Рубин Картър „Урагана”, хвърлен в затвора за тройно убийство, което не е извършил. Тази песен и турнето имат голяма роля в промяната на обществените нагласи относно Картър – въпреки че окончателното му оправдание идва 10 години по-късно. Филмът на Скорсезе е завладяващо преживяване, сякаш се потапяте в 70-те години. Там има страст. Без значение колко хаотични или неясни неща се случват, никой не се съмнява, че музиката е от значение.   Боб Дилън между музиката и литературата? Вижте нобеловата му лекция  (ВИДЕО)", "date": "2019.06.12", "title": "Скорсезе с вълнуващ филм за Боб Дилън (ВИДЕО)"}
{"url": "https://clubz.bg/84143-podslushvaniqta_otnovo_rastat_shampion_e_specsydyt", "text": "За пръв път в последните години се забелязва чувствителен ръст на използваните СРС. След пиковете от 2010-2011 г. - ерата \"Цветан Цветанов\" като вътрешен министър, когато подслушвани и следени бяха над 8000 души годишно, започна траен спад и засилване на съдебния контрол върху прилагането на способите, пише  Така през последните 3 години обекти на СРС вече са били под 3000 души годишно, като най-малко са те през 2017 г. - 2748. Миналата година обаче следените са с 298 повече, за да бъде отново мината границата от 3000 души. Защо Цацаров свика депутатите и Бойко Рашков? Заради медийни заглавия Точно  през изминалата година, като най-често хората са обект на подслушване от службите. Това става ясно от годишния доклад на Националното бюро за контрол на специалните разузнавателни средства (НБКСРС), цитиран от \"Лекс\", и който беше приет от парламента днес. От бюрото представиха и доклада за 2017 г. на бившия шеф Бойко Рашков, след като миналата година той не стигна до пленарната зала. Днес депутатите приеха и двата документа без дебати. Цацаров: Бойко Рашков е любопитен да чете СРС-та Постановените от съдилищата откази за прилагане на СРС са намалели. През изминалата година те са 771 от 6099 искания. За сравнение, през 2017 година отказите са били 1315. Според доклада на бюрото обаче по-малкото откази и повечето приложени СРС не са за сметка на контрола. През 2015 г. 10 граждани бяха уведомени, че са подслушвани незаконно, петима през 2016 г. и един през 2017 г. Според доклада обаче това се е дължало основно на факта, че става дума за случаи преди създаването на бюрото, след което контролът се е завишил. Забележително е, че след като действащият парламент измести от \"неудобния\" Софийски градски съд делата за корупция в Спецсъда, той е абсолютон рекордьор по разрешителни. По традиция най-често прилаганият способ е подслушването, следван от наблюдението, проследяването и проверката на кореспонденция, пояснява правният сайт. В над 90% от случаите пък исканията са направени от МВР и прокуратурата. Най-често обект на СРС са хора, заподозрени за участие в  От бюрото напомнят, че повечето разрешения, дадени от спецсъда, са резултат и на промените в НПК, с които компетентността му беше разширена, като подсъдни са му и делата за извършени престъпления от хората по високите етажи на властта. Клуб Z припомня два факта: Бойко Рашков \"изхвърча\" в последния работен ден преди Коледа от Бюрото с гласовете на напълно независимите депутати от различни политически сили, след като открито и явно се конфронтира с главния прокурор Сотир Цацаров. И второ - Спецсъдът използва огромния брой \"наказателни от частен характер\" дела - т.е.   за да ги вкарва в общата статистика и така претендира висока натовареност. Цацаров: Бойко Рашков е любопитен да чете СРС-та", "date": "2019.06.12", "title": "Подслушванията отново растат... Шампион е Спецсъдът"}
{"url": "https://clubz.bg/84140-naselenieto_na_iztochna_germaniq_padna_do_nivoto_prez_1905_g", "text": "Близо 30 години след обединението на Германия населението на бившите комунистически райони в източната й част е спаднало до най-ниското си равнище от 1905 г., показва ново изследване, цитирано от ДПА. \n\tВ същото време повече хора от когато и да било живеят в Западна Германия, която след Втората световна война се развиваше по капиталистически модел и на практика прие Източна Германия в системата си след падането на Берлинската стена. По оценка на изследването през 2019 г. в Източна Германия живеят 13,6 милиона души - колкото през 1905 г. Затова пък населението на Западна Германия е нараснало повече от двойно до 68 милиона души, спрямо 32,6 милиона души в началото на 20-и век. Разликата в числеността на населението идва от масовото преселване на източногерманци в западната част на страната след разделянето на Германия през 1949 г. и преди издигането на стената, която раздели ФРГ и ГДР през 1961 г. \n\tВ Западна Германия също така е имало по-голям наплив на мигранти през 60-те и началото на 70-те години на 20-и век, а същевременно голям брой хора са напуснали Източна Германия след падането на Берлинската стена и обединението, отбеляза Рьозел. \n\tПреди разделянето на Германия през 1949 г. гъстотата на населението в източната и западната й част е била почти същата, се посочва в изследването, пише БТА.", "date": "2019.06.12", "title": "Населението на Източна Германия падна до нивото през 1905 г."}
{"url": "https://clubz.bg/84128-es_nqma_da_razdelq_albaniq_i_severna_makedoniq_pri_pregovorite", "text": "ЕС не трябва да разделя Албания и Северна Македония и ще започне преговори за членство с тях едновременно. Това бе посланието, което Брюксел изпрати до двете страни за два дни. Днес го каза председателят на Европейския съвет Доналд Туск на срещата си с македонския президент Стево Пендаровски. А вчера го заяви председателят на Еврокомисията Жан-Клод Юнкер, който прие албанския премиер Еди Рама. Той приветства Стево Пендаровски, който е на първото си посещение зад граница след избирането му за президент на Република Северна Македония. ЕК препоръча започване на преговори с Тирана и Скопие Туск обаче не пожела да обяви конкретна дата за началото на преговорите. Очаква се обаче тя да бъде още този месец. На 29 май Еврокомисията за втора година поред препоръча Съветът на ЕС да започне преговори и със Скопие, и с Тирана. Двамата с Пендаровски бяха единодушни, че най-важните постижения на Северна Македония са договорите с Гърция и България. Именно те са проправили пътя към евроатлантическата интеграция на бившата югославска република. Според президента те освобождават страната му от бремето на миналото. И днес тя единствена на Западните Балкани няма конфликт с никого от съседите си. Вчера в Брюксел бе албанският премиер Еди Рама, който се срещна с председателя на Еврокомисията Жан-Клод Юнкер. Еди Рама отвърна на нападките, че управниците в Тирана мечтаят за Велика Албания: Юнкер предупреди да не бъдат отлагани насрочените за 30 юни местни избори в Албания. Това би навредило на процеса на евроинтеграция на страната. Отлагането на вота бе обявено от президента Илир Мета, който е от опозиционната Демократическа партия. Той се оправда с обстановката на несигурност заради антиправителствените протести. Премиерът Рама обаче по-късно съобщи, че изборите ще се състоят.", "date": "2019.06.12", "title": "ЕС няма да разделя Албания и Северна Македония при преговорите"}
{"url": "https://clubz.bg/84133-sblysyci_mejdu_protestirashti_i_policiq_v_hongkong_snimki", "text": "Полицията в Хонгконг използва днес гумени куршуми и сълзотворен газ срещу демонстранти, които я замеряха с платстмасови бутилки по време на продължаващите масови протести срещу законопроект, който би позволил екстрадиции на обвиняеми в континентален Китай, предаде Ройтерс. Десетки хиляди протестиращи се събраха отначало мирно пред законодателното събрание на управлявания от Китай град, преди да започнат сблъсъците. Някои от демонстрантите се опитаха да нападнат полицаите с чадъри, а те им отвърнаха с предупреждението, че ще използват сила. Демонстрантите, повечето - млади хора, облечени в черно, бяха издигнали барикади и се готвеха да окупират района със седящ протест както през 2014 година. Сцена на събитията е финансовото сърце на Хонгконг, чиито бляскави небостъргачи предоставят офиси на най-големите международни корпорации и банки. Съпротивата срещу закона отбеляза най-големия уличен протест в Хонгконг (близо милион участници миналата неделя) от предаването му на Китай от Великобритания  през 1997 година със споразумение за \"една страна и две системи\". То гарантира на анклава специална автономия със свобода на събиранията, на медиите и независимо правосъдие.   Мнозина обвиняват Китай, че все повече се опитва да пречи на демократичните реформи, меси се в местните избори и стои зад изчезването от 2015 година насам на продавачите на литература критична към китайските лидери. Главната администраторка на Хонгконг Кери Лам, обеща да прокара закона, въпреки, че правителството й отложи за неопределено време дебатите по него. Проектът предизвиква дълбока загриженост в азиатския финансов център, включително в бизнес средите, защото мнозина там се страхуват, че може да подкопае свободите и доверието на инвеститорите и да ерозира конкурентните предимства на територията. Той позволява жители на Хонгконг, както и чужди и китайски граждани, живеещи или пътуващи в него, да бъдат предавани на континентален комунистически Китай, ако той ги издирва. Мнозинството от 70-те депутати в местния законодателен орган са про-пекински, посочва Ройтерс. Лам твърди, че законопроектът предвижда съдебен контрол върху екстрадициите, който би ги предотвратил, ако засегнатите са заплашени от изтезания или от смъртно наказание. Китайската съдебна система обаче не се ползва с доверие в Хонгконг. Лам твърди, че територията се е превърнала в убежище да издирвани престъпници заради липсата на правно уреден режим за екстрадиране. Демонстрантите заявиха, че няма да прекратят протеста, докато властта не се откаже от законопроекта, който има подкрепата на Китай. Ройтерс отбелязва, че протестът се вижда от хонгконгския гарнизон на китайската армия, чието присъствие в града е един от най-чувствителните елементи на сделката от 1997 година.", "date": "2019.06.12", "title": "Сблъсъци между протестиращи и полиция в Хонгконг (СНИМКИ)"}
{"url": "https://clubz.bg/84130-mirolyuba_benatova_i_genka_shikerova_sa_osvobodeni_ot_nova_tv", "text": "Нова телевизия е прекратила в петък договорите на разследващите журналисти Миролюба Бенатова и Генка Шикерова. Бенатова потвърди информацията пред Клуб Z. Миролюба Бенатова, Генка Шикерова и Марин Николов - пред избор. Принудителен Както Клуб Z писа на първи юни, новото ръководство на Нова телевизия - вече собственост на фамилията Домусчиеви - е поставило пред избор тримата разследващи журналисти - Миролюба Бенатова, Генка Шикерова и Марин Николов. Тогава те бяха извикани на разговор, на който са им предложили смяна на трудовите взаимоотношения. Това по същество означава, че се прекратяват трудовите им договори и им предлагат да работят като \"свободни електрони\" - да произвеждат продукция, която после да предлагат на телевизията. Тълкуванието на ръководството на това решение било, че  От тримата в момента Марин Николов е в отпуск. По същество обаче новите условия на т.нар. граждански договори не просто не дават свобода на журналистите, а въвеждат санкции за тях, ако например откажат да направят „тема, поръчана им от медията“, пише днес \"Свободна Европа\". През април \"Адванс медиа груп\" на братята Кирил и Георги Домусчиеви и MTG финализираха продажбата на \"Нова Броудкастинг груп\". Акциите, представляващи 100% от капитала на дружеството, бяха прехвърлени на купувача. Сделката беше одобрена и от Комисията за защита на конкуренцията, а председател на съвета на директорите на \"Нова Броудкастинг груп\" стана Георги Домусчиев. За изпълнителни директори на компанията бяха назначени досегашните прокуристи Вяра Анкова и Николай Андреев. От \"Свободна Европа\" са търсили за коментар Вяра Анкова, но тя не е отговорила на позвъняванията. \"Нова Броудкастинг груп\" АД притежава най-голямата и водеща медийна група в България. В портфолиото ѝ влизат 7 телевизионни канала. Компанията е най-големият участник на онлайн пазара в страната, достигайки до около 75% от хората, използващи интернет в България. След смяната на собствеността журналистите в Нова телевизия започнаха да говорят неофициално за цензура. Впоследствие част от тях разясниха случващото се и с имената си. Първи това направиха спортните журналисти от сайта „Гонг.бг“, които се оплакаха от „външна намеса“ в редакционната им политика. След това Христо Христов, който държи 3% от капитала на \"НетИнфо\", обяви в профила си във фейсбук, че вижда \"засилена намеса в редакторската политика на сайтовете \"Гонг\", \"Вести\" и \"Дарикнюз\". Преди два дни с решение на Съвета на директорите на \"НетИнфо\" Христо Христов бе освободен от позицията изпълнителен директор. Нова телевизия вече напуснаха редица журналисти и продуценти, сред които Цветомир Семов, Диана Димова, Марина Цекова и Елена Гюрова.", "date": "2019.06.12", "title": "Миролюба Бенатова и Генка Шикерова са освободени от Нова тв"}
{"url": "https://clubz.bg/84125-%E2%82%AC50_hil_globa_za_spasqvane_na_migranti_v_italiq", "text": "Италианското правителство одобри законодателство, което инкриминира спасяването на мигранти в Средиземно море, пише германският в. \"Цайт\", цитиран от агенция \"Фокус\".  Актът предвижда глоба от €50 000 за капитаните и собствениците на кораби, които \"влизат в италиански води без разрешение\". Инициатор на мярката е вицепремиерът и министър на вътрешните работи Матео Салвини, лидер на крайнодясната Лига, водещата сила в двупартийното правителство, включващо и антиелитисткото \"Движение 5 звезди\". Законодателството не упоменава изрично спасителните кораби на международните хуманитарни организации, но то ще ги засегне. То подлежи на одобрение от парламента, където управляващите партии имат мнозинство. Наскоро Салвини забрани на германската хуманитарна организация \"Сии уоч\" (Sea Watch) да работи в Италия. Капитанът на кораб на тази организация е следствен по обвинение за подпомагане и подбуждане към незаконна миграция. Най-малко 1151 души, мъже, жени и деца са намерили смъртта си в Средиземно море през последните 12 месеца, опитвайки се да достигнат с лодки италианските брегове, съобщават международните хуманитарни организации \"Лекари без граници\" и SОS Mediterranee, цитирани от италианския всекидневник \"Република\". Той отбелязва, че е изминала точно година, откакто италианското правителство обяви, че затваря пристанищата на страната за корабите на хуманитарни организации.  Според двете организации още 10 000 души са били насилствено върнати в Либия в ужасяващите условия на тамошните лагери за мигранти.", "date": "2019.06.12", "title": "€50 хил. глоба за спасяване на мигранти в Италия"}
{"url": "https://clubz.bg/84120-makron_prashta_na_trymp_novo_dybche", "text": "Френският президент Еманюел Макрон омаловажи изсъхването на дъба, който подари през миналата година на американския си колега Доналд Тръмп, и заяви, че ще му изпрати ново дръвче, предаде Ройтерс, цитирана от БТА. \n\tПри посещението на Макрон във Вашингтон през април миналата година двамата лидери отбелязаха специалната връзка между своите страни, като посадиха дъбова фиданка в градината на Белия дом. Дървото беше подложено на карантина поради опасения, че паразити от него могат да обхванат други дървета в градината на Белия дом. Този уикенд служители в резиденцията на американския президент съобщиха, че дръвчето е погинало, предизвиквайки буря в социалните медии. Каква е съдбата на дъбчето, което Макрон подари на Тръмп Дръвчето беше от гората Бело във Франция, където през Първата световна война загиват близо 2000 американски войници. То беше изкопано скоро след засаждането си.", "date": "2019.06.12", "title": "Макрон праща на Тръмп ново дъбче"}
{"url": "https://clubz.bg/84129-na_pyrvo_chetene_gerb_patrioti_i_volq_svalqt_parite_na_partiite_na_1_lev_na_glas", "text": "Със 117 гласа \"за\" и 90 - \"против\" и никакви \"въздържали се\" Народното събрание прие от 1 юли партиите с право на държавна субрисия да получават по 1 лев на глас от последните парламентарни избори. Сега сумата е 11 лв. на глас. Текстът е актуализация на Закона за държавния бюджет за 2019 г. и бе приет на първо четене. При окончателното гласуване обаче ще има предложения за промени - както заявиха представители на \"патриотите\". И тогава разбивката на гласовете от мнозинството може да се окаже различна.  Делян Пеевски отново дойде на работа. И предложи 0 лв. субсидия за партиите Дебатите, очаквано, бяха бурни - с участието на БСП и ГЕРБ, които си разменяха обвинения, и ВМРО, откъдето бе направен опит за успокояване на страстите и дойдоха предложения за друга сума на субсидията. ДПС от самото начало е против, обяви цялата история за див популизъм и твърди, че приемането му е пътят към овладяване на партиите от олигарси. По-рано сутринта обаче депутатът Делян Пеевски даде \"алтернативно предложение\" - че субсидията може да е и 0 лева, но ако се промени изобщо моделът на финасиране на партиите. Пример бе даден със системата на САЩ.  Прозрачност без граници: Хаотичен и реактивен подход за партийните субсидии БСП обвини ГЕРБ, че иска да заличи съществуващата политическа система, че това е преврат срещу 30-годишните усилия за демокрация в България, че властта иска да върне на практика чл. 1 от старата конституция. И дори цитира думи на премиера Бойко Борисов - в защита на тезата, че драстичното орязване на бюджетните пари за партиите ще доведе до зависимости на партиите. Въпреки че сега предложението за промени в Закона за бюджета дойде именно от Борисов и Министерския му съвет. 1 лев на глас партийна субсидия предлага кабинетът. Чака \"зависимости\" От ГЕРБ отвърнаха, че знаят какви са рисковете от намаляването на субсидията за партиите, но правят това, защото им било омръзнало да бъдат сочени с пръст като \"защитници на субсидиите\" пред обществото. Освен това според представители на управляващите парите от бюджета отивали в медиите - по време на предизборни кампании. И настоя, че дебатът е важен, но решенията трябва да дойдат след диалог, широк и обществен, а не с писане на текстове на коляно, без мотиви, без разчети и предварителна оценка на ефекта, както ГЕРБ по законотворчестват. С драстичното орязване на субсидиите \"обричате партиите не само да са зависими, а да изчезнат - неслучайно няма друга държава в Европа, в която да се търси подобен начин на финансиране, който вие предлагате тук\", заяви Стойнев.  Колегата му Румен Гечев направи преглед на начина на финансиране на партиите в Европа. Само в Швейцария държавата не финансира партиите. В 25% от страните парите от държавна субсидия се разпределят поравно между формациите с парламентарно (или местно) представителство, в останалите има пропорционално разпределение на субсидията - според броя на получените гласове на последни избори, обясни депутатът от БСП. По думите му досега България е била изцяло в синхрон с европейските практики.  Сега обаче с драстичното орязване и без това да е съпроводено с промени в модела, предложението е удар първо по БСП и второ - по всички партии, които не мислят като управляващите.  Гечев попита как точно ГЕРБ се финансира, при положение, че държи милиони на депозит в банки, а приходите от членски внос са им \"като за Бог да прости\". И допусна, че управляващите харчат някакви други пари, а не тези от субсидията, щом тях спестяват.  Така дойде и предложението - партии, които имат депозити от субсидия - да върнат незабавно парите в държавния бюджет. Това също е европейска практика - ако едни отпуснати суми от държавата не се изразходват, то те се връщат обратно в бюджета (и у нас е така - но важи за парите на министерства, общини и т.н., но не и за политическите партии - б.р.) Като примери бяха посочени Франция, Испания, Потругалия и др. Румен Гечев цитира самия премиер Бойко Борисов в защита на тезата на БСП, че предложенията за орязване на партийните субсидии а ГЕРБ ще доведат до завладяване на партиите от олигарси. Първият цитат е от 9 ноември 2016 г. (веднага след провеждането на референдума, предложен от Слави Трифонов, на който 3 млн. българи гласуваха \"за\" субсития от 1 лв. - б.р) При внасянето на настоящия проект за промяна и въвеждане на 1 лев субсидия, което направи лично Борисов, той също изрази притеснения от ефектите, до които това ще доведе -  припомни социалистът. И обяви:  В защита на промените от страна на ГЕРБ първи на трибуната излезе Тома Биков.  И после обяви: След като прехвърли темата върху медиите, Биков обяви и как само при Бойко Борисов досега имало намаляване на партийните бюджетни пари - макар и само с 1 лев преди години (от 12 лв. стана 11 лв. на глас - б.р.) \"ГЕРБ няма желание демокрацията да се олигарфизира. Напротив...\", продължи Биков.  В последствие премина в атака срешу БСП, твърдейки, че на левицата парите били по някакви каси, затова излизали данни, че били изчезнали, докато на ГЕРБ били в банка и всичко било прозрачно. Колегата му Александър Иванов път отдаде спестяванията на ГЕРБ на правилното управление на финансовия ресурс - вместо за телевизии, харчели за... социални дейности (философията на държавната субсидия за партиите е да се подпомага партийната дейност на формациите, социалните дейности са приоритет на институциите - б.р.) Искрен Веселинов от ВМРО обясни, че \"патриотите\" подкрепят намаляването на субсидиите по принцип, но въпросът е с колко и на каква цена. И обеща подкрепа на първо четене, но и алтернативни предложения преди второто, окончателно гласуване. По думите му 1 лв. на глас е твърде малко и това крие много рискове. Освен това промяната, в комбинация с искането на ГЕРБ партии и да връщат пари със задна дата заради \"надвзети\" суми от 2016 г. насам (заради начина, по който Министерството на финансите чете закона за партиите - б.р.) на практита ще доведе до фалити, допусна депутатът. Прозрачност без граници: Хаотичен и реактивен подход за партийните субсидии 1 лев на глас партийна субсидия предлага кабинетът. Чака \"зависимости\"", "date": "2019.06.12", "title": "На първо четене: ГЕРБ, патриоти и Воля свалят парите на партиите на 1 лев на глас"}
{"url": "https://clubz.bg/84126-koshlukov_se_razgranichi_ot_predishniq_shef_na_bnt", "text": "Българската национална телевизия (БНТ) е в практически фалит и ситуацията е критична. Информацията, която Клуб Z публикува още преди 2 седмици, днес беше потвърдена официално и от и.д. генерален директор на БНТ Емил Кошлуков, който се яви на изслушване пред Съвета за електронни медии по повод финансовата криза в обществената телевизия.  За час време Емил Кошлуков успя не само да се разграничи от предишния управителен съвет на БНТ, на който не беше член. Прехвърли цялата отговорност за задълженията на екипа на предишния директор Константин Каменаров, въпреки че беше назначен именно от него за шеф на дирекция Програма в БНТ 1 и за водещ на актуалното политическо предаване „Още от деня“.  БНТ фалира през октомври? И подхвърли, че е крайно време разходите в БНТ да станат публични за българските граждани. Така Кошлуков, който е сред кандидати за генерален директор на БНТ, превърна изслушването пред СЕМ в свой пиар ход.  СЕМ свика заседанието на фона на информацията, че обществената телевизия е задлъжняла с близо 44 млн. лв. Дългове, оставени от управлението на Каменаров, който напусна заради влязлата в сила ефективна присъда за шофиране в нетрезво състояние.  Реалните задължения са за 37 милиона лева, като 30 млн. лв. от тях са за сключени договори за спортни предавания и права, обясни Кошлуков. Той обаче уточни, че е успял да направи разчет и да спести 7-8 млн. лв. от тези задължения, като е прекратил договори, спрял е обществени поръчки и е свил разходите.  Той беше донесъл със себе си папка с договори, които са били сключени за програми и телевизионни права. Съдържанието им обаче се оказа „секретно“ заради клаузи по търговските споразумения. До тях дори и членовете на СЕМ не са имали достъп. Кошлуков увери, че вече говори с юристите на БНТ как съдържанието на договорите да стане достъпно за медийните надзорници.  И посочи, че е прекратил договор за 2,7 млн. лв. с един контрагент, който казал, че толкова много обича да работи с БНТ, че е бил готов да им подари сериала „Октопод“, излъчван преди 35 години.  \"Ако разделите аудиторията на БНТ 3, по която се излъчва спорт, на купените права за спортни предавания, ще видите, че имаме най-скъпите зрители в света\", изчисли Кошлуков.  Още пари за БНТ? - Не и без финансова ревизия „Тезата, че телевизия е недофинансирана, е безспорна. Обосновката на час програма, която ние имаме, е категорично, безусловно недостатъчна“, каза той. Добави, че средствата, които БНТ плаща за цифровизацията – около 10 млн. лв. всяка година, не влизат в бюджета на телевизията и се дават с решение на правителството.  „Но извън тези средства, виждате какви пари са похарчени. Падежираните плащания са 27 милиона. Да де, но те ще станат 50, ако не предприемем спешни стъпки“, каза Кошлуков.  Добави, че не търси сметка на старото ръководство. Каза още, че БНТ държи прозрачност пред българските граждани. И вмъкна, че е спасил излъчването на един от финалите по футбол, след като са „събирали пари“ и е ползвал „персонални връзки“ пред УЕФА да не спират програмата заради просрочени задължения. БНТ е сключила договор с първа вноска от 2 млн. лв. и след това по над 300 хил. лв. за всеки телевизионен пакет. Представителите на БНТ обаче не успяха да кажат докога е договорът с УЕФА.  „Ако имаше прозрачност в телевизията, щяхте да знаете за тези проблеми“, самоизтъкна се пред членовете на СЕМ Кошлуков. „На едно заседание под мое ръководство отказахме да приемем договора за световно първенство по канадска борба. Не помня дали е с лява или дясна ръка“, отговори Кошлуков.   Жотева попита още: колко струва сериалът „Под прикритие“, който се разпространява на 156 територии. „И до ден днешен нямаме никаква информация колко струва този сериал заради търговската тайна. Изведнъж се оказва, че от бюджета ще се дават още 44 млн. лв. на БНТ“, добави Жотева, а Кошлуков отбеляза: „Най-вероятно повече“. А на въпроса „къде е бил през последната година“, Емил Кошлуков отговори:  Той обаче потвърди предположението на Бетина Жотева, че ако информацията от тези договори стане публична, ще се научи кои външни продуценти са били толерирани от предишното ръководство на БНТ, което е довело до огромните разходи за телевизията.  Представителите на БНТ съобщиха още, че двете най-скъпи предавания в програмата са \"Референдум\" - заради сключен договор със социологическа агенция  и “Стани богат”   По неофициална информация предаванията \"Спортисимо\", готварското на Ути Бъчваров и \"Стани богат\" са продукции на един и същи продуцент.  Според данни на БНТ един час вътрешна програма струва 11 200 лв.  Емил Кошлуков дойде на изслушването пред СЕМ заедно с други представители на ръководството на БНТ. Сред тях беше и юристката Зина Трифонова, член на Управителния съвет на БНТ. Тя обяви, че всички договори, сключени за спортни предавания, са задължения, които БНТ има като обществена телевизия – олимпиади, световни футболни първенства. Видя в изслушването \"публичен линч\". И по време на дискусията демонстративно връчи на членовете на СЕМ своето заявление за оставка от управителния съвет. Като обяви, че обществената телевизията струва пари.   Още пари за БНТ? - Не и без финансова ревизия", "date": "2019.06.12", "title": "Кошлуков се разграничи от предишния шеф на БНТ"}
{"url": "https://clubz.bg/84119-trymp_za_bajdyn_djo_e_naj_slabiqt_v_umstveno_otnoshenie", "text": "Президентът на САЩ Доналд Тръмп отправи нападки към един от водещите демократи, които се борят да се изправят срещу него на изборите през следващата година, като заяви, че бившият вицепрезидент Джо Байдън е  , предаде ДПА. Той обвини Байдън, че е имал погрешно разбиране за Китай през политическата си кариера и не е смятал азиатската страна за \"водещ съперник\" на САЩ. Това показва, че битката за подхода към Китай може да се превърне в основен въпрос в кампанията за президентските избори в САЩ, отбелязва ДПА. Кандидат-президентът на САЩ Байдън: Тръмп е главният разединител Байдън от своя страна обвини Тръмп, че е опасност за демокрацията и \"екзистенциална заплаха за Америка\". \n\tПретендентът за номинацията на демократите разкритикува президента заради поведението му при честванията през миналата седмица в Европа за годишнината от десанта в Нормандия, включително негов остър коментар в туитър срещу американската певица и актриса Бет Мидлър, съобщи Асошиейтед прес. Тръмп към Байдън: Добре дошъл в надпреварата, Заспал Джо Тръмп нарече Мидлър \"свършена психопатка\", след като тя се извини за невярно изказване по негов адрес, в което го разкритикува, пише БТА. Тръмп към Байдън: Добре дошъл в надпреварата, Заспал Джо", "date": "2019.06.12", "title": "Тръмп за Байдън: Джо е най-слабият в умствено отношение"}
{"url": "https://clubz.bg/84121-koj_shte_se_izpravi_sreshtu_boris_djonsyn", "text": "Бившият британски външен министър Борис Джонсън изглежда до такава степен фаворит да заеме поста на премиерката Тереза Мей след оттеглянето й, че основният въпрос е кой ще бъде главният му съперник, пише френският в. \"Еко\", цитиран от БТА. Джонсън е фаворит за поста на Мей Джонсън има лидерски позиции сред привържениците на \"твърдия Брекзит\". Поддръжниците на \"мек Брекзит\" са разделение - основните кандидати са външният министър Джереми Хънт (определян от повечето експерти за \"втори финалист\"), министърът на околната среда Майкъл Гоув и министърът на здравеопазването Мат Ханкок. Гоув и Хънт са споменавали, че по-скоро ще поискат ново отлагане, вместо да рискуват \"твърд Брекзит\", докато Ханкок въобще изключва възможността за напускане на ЕС без споразумение. Джонсън: Ако стана премиер, излизаме от ЕС на 31.10. със или без сделка Кампанията на Ханкок обаче не се развива добре, а Гоув е замесен в скандал с наркотици. В същото време Хънт печели преднина. От уикенда насам той получи подкрепата на министърката на труда Амбър Ръд, водеща фигура сред привържениците на оставането в ЕС, както и на министърката на отбраната Пени Мордонт, която подкрепя \"твърд Брекзит\". Дори и Хънт да се окаже \"вторият финалист\" след Борис Джонсън, бившият кмет на Лондон все още уверено води сред поддръжниците на Консервативната партия, предупреждава в. \"Монд\". Който и да е новият премиер на Великобритания, той ще има само три възможности, пише в статия за британския в. \"Индипендънт\" членката на Камарата на лордовете (горната камара) Рос Алтман. Първата е разрушителен \"Брекзит\" без споразумение, който ще тежи на Консервативната партия през следващите години. Засегнатите от последствията му няма да простят това на партията, предупреждава тя. Второто решение са нови парламентарни избори - които могат да доведат до сформиране на правителство на Лейбъристката партия. Джеръми Корбин иска митнически съюз с ЕС Третата възможност е свикването на нов референдум, който да остави решението в ръцете на британските избиратели. Все повече консерватори го смятат за начин за излизане от патовата ситуация, без да се рискува с нови избори, обяснява консервативната баронеса. Джонсън: Ако стана премиер, излизаме от ЕС на 31.10. със или без сделка Джеръми Корбин иска митнически съюз с ЕС", "date": "2019.06.12", "title": "Кой ще се изправи срещу Борис Джонсън?"}
{"url": "https://clubz.bg/84123-bojko_borisov_bombite_v_plovdiv_sa_chudovishtni_ubivat_mnogo_hora", "text": "Премиерът Бойко Борисов коментира случая със заловения в Пловдив ученик, който е подготвял атентат. Той благодари на медиите, които са запазили в тайна името на момчето. И допълни, че е нямало как случаят да не бъде оповестен, защото той влиза в съда. Вече се работи за създаване на антитерористичен център, където да се концентрират службите. Премиерът връчи в дирекция \"Жандармерия\" ключовете на нови автомобили за областните дирекции на МВР. Според него разликата в окомплекотването на МВР в сравнение с времето, когато той беше главен секретар, е \"от земята до небето\". Той отказа да коментира предложения, свързани със субсидиите на партиите.", "date": "2019.06.12", "title": "Бойко Борисов: Бомбите в Пловдив са чудовищни, убиват много хора"}
{"url": "https://clubz.bg/84082-hunmyn_tajnoto_oryjie_na_huavej", "text": "Опитите на администрацията на Доналд Тръмп да блокира дейността на китайския технологичен гигант \"Хуавей\" (Huawei) доказаха едно - в Китай се мисли с няколко хода напред. Дали операционната система \"Хунмън\" (Hongmeng) ще се окаже отбранително или нападателно оръжие? С изключение на устройствата на \"Епъл\" (Apple), засега глобалният пазар на операционни системи изглежда безапелационно разпределен - \"Уиндоус\" (Windows) на \"Майкрософт\" (Microsoft) за настолните компютри и лаптопите и \"Андроид\" (Android) за мобилните устройства. Всички опити да се разбие този модел остават без значителни последици и не успяват да завоюват трайно място сред масовите потребители, коментират експерти от технологичния сектор. \"Хуавей\" обаче може да промени правилата на играта. След като \"Гугъл\" (Google) отказа достъп на мобилните устройства, произведени от китайската компания, до бъдещото развитие на \"Андроид\", китайската компания обяви, че скоро ще бъде готова да пусне собствената си операционна система \"Хунмън\". Запознати посочват, че концернът вече е подал заявки за регистриране на търговската марка Hongmeng в почти всички организации за защита на интелектуалната собственост в света в подкатегорията \"операционни системи\". И това не е плод на работа в последния момент. Инженерите на \"Хуавей\" разработват системата още от 2012 година, макар търговската марка да бе регистрирана едва след избухването на конфликта със САЩ през май тази година. Засега на практика няма конкретна информация за характеристиките на системата, дори името не е еднозначно - очаква се поне за Европа то да бъде ARK OS. Компанията съобщи, че вече тества продукта и съвместимостта му с \"Андроид\" и всички негови приложения - характеристика, оценявана като ключова за успеха на една операционна система. Предполага се, че вече са пуснати 1 милион смартфона с новата система, за да се установи в реален режим какви проблеми биха могли да възникнат, при това с обещание за \"засилени функции за сигурност, за да се защитят личните данни\". След края на тестовия период тя ще бъде предоставена за общо ползване, най-вероятно през последното тримесечие на годината. Според най-новата изтекла информация това може да стане още през септември с пускането на пазара на новата серия смартфони \"Хуавей Мейт 30\" (Huawei Mate 30). Амбициите за \"Хунмън\" изглеждат големи. Базирана на \"Линукс\" (Linux), тя би трябвало да може да работи с множество платформи и да е съвместима с всички смартфони, таблети, телевизори и преносими устройства на \"Хуавей\". Оттам, съвместимостта с устройствата и на други производители, особено китайски, е на една крачка разстояние. С подобно широко поле на приложение \"Хунмън\" би могла да застраши не само \"Андроид\" и неговия над 80-процентов дял при мобилните устройства, но и хегемонията на \"Майкрософт\" при настолните компютри и лаптопите. В крайна сметка масовият потребител иска от операционната система възможно най-много функции с възможно най-малко проблеми при най-ниска цена, най-добре безплатно. Инженерите на \"Хуавей\" са доказали, че си разбират от работата, предлагайки технологии, които са сред най-добрите в света. Почти е сигурно, че операционната система на Huawei ще е безплатна, или поне една доста функционална базова версия. На Международния икономически форум в Санкт Петербург миналата седмица китайският президент Си Цзинпин заяви, че Пекин е готов да споделя със страните си партньори опит, включително в 5G технологиите, показвайки ясно, че в китайското мислене стратегическите цели имат приоритет над счетоводните. Потребителите пък са жадни за нещо ново. След всяко съобщение по темата в социалните медии има хиляди коментари от цял свят, приветстващи възможността за широкосъвместима универсална система с отворен код. Епъл също не изглежда имунизиран срещу подобна конкуренция, особено ако тя се докаже не само откъм цена, но и откъм качество. Китайските потребители със сигурност изглеждат готови патриотично да преминат на \"Хунмън\", съобщава специализираното издание theverge.com след проучване на китайските социални мрежи, а загубата дори само на китайския пазар би бил огромен удар за която и да е компания. Разпространението в другите части на света би било по-голямо предизвикателство, макар и едва ли непреодолимо предвид отношението към 5G технологиите на \"Хуавей\" на фона на американския натиск. За разлика от Япония, Европа например не бърза да се подчини на настояванията на Вашингтон, а Русия демонстративно сключи договор с китайския гигант за развитието на мрежата си от следващо поколение. Все пак за изграждане на цялостната екосистема за нова операционна система извън китайския пазар ще е необходимо известно време. На \"Епъл\" и \"Андроид\" това им отне години. Когато обяви новината за съществуването на \"Хунмън\", главният изпълнителен директор на \"Хуавей\", че компанията ще пусне системата на пазара, само ако й бъде наложена постоянна забрана да използва продуктите на \"Гугъл\" и \"Майкрософт\". САЩ дадоха 90-дневна отсрочка на компаниите да продължат да работят с китайския концерн, но след обявяването й съобщенията за напредъка към пускането на \"Хунмън\" зачестиха. Дали дори да се случи малко вероятното и спорът между Вашингтон и Пекин да бъде разрешен до няколко месеца, а американските компании отново да предложат пълно софтуерно обслужване на устройствата на \"Хуавей\", компанията ще се въздържи да пусне системата и ще се задоволи просто да държи в запас готов продукт, който има потенциала да завземе не малка част от глобалния пазар? При положение, че бързото развитие на съвременните дигитални технологии вероятно скоро ще наложи той да бъде модернизиран, за да не се окаже остарял, без дори да се е появил на пазара? До края на годината ще стане ясно. Засега Пекин изглежда действа по призива, отправен от потребител в Туитър: \"Подготви се за криза и я превърни във възможност!\".", "date": "2019.06.12", "title": "\"Хунмън\" - тайното оръжие на \"Хуавей\""}
{"url": "https://clubz.bg/84094-mond_franciq_zatyva_v_radioaktivni_otpadyci", "text": "Във Франция има 200 милиона кубически метра радиоактивни отпадъци, за които няма верига за преработка,  . Техният произход е различен - от отпадъци от преработка на уранова руда до изразходвано ядрено гориво. Франция произвежда три четвърти от електроенергията си в ядрени електроцентрали.  Едва 1,6 милиона кубически метра от цялото количество се преработват от  , пише левоцентристкият всекидневник. Официално френската ядрена енергетика почива на концепцията за повторна употреба на 96 на сто от използваното гориво, но на практика се рециклира 1 процент от него, твърди изданието. Отпадъците с висока и средна дългосрочна активност представляват не повече от 3 на сто от споменатите 1,6 милиона кубически метра радиоактивни отпадъци от всякакъв вид, натрупани във Франция до 2017 година, пише \"Монд\". Но в тях са съсредоточени 99,8 процента от общата им радиоактивност. Вестникът дава пример с градчето   в централната част на страната, където под асфалтиран някогашен паркинг са погребани 20 000 тона различни радиоактивни отпадъци от местен завод за преработка на уранова руда, който е работил от 1955-а до началото на 80-те години на миналия век. Според публикацията местните власти са изолирали въпросния терен с двуметрова метална ограда и с табели \"Влизането забранено!\" едва през 2019 година. Достъпът до него е бил ограничен от 2009 година от няколко бариери. По време на футболен мач през октомври 2018 година обаче зрителите са ги преодолели, за да паркират там автомобилите си. В някогашна пясъчна кариера край градчето са преместени и засипани с пръст 220 000 тона утайки от преработка на уранова руда, останали от някогашния завод.  От 1947 до 2001 година във Франция са експлоатирани 250 местни находища на уран, пише \"Монд\".", "date": "2019.06.12", "title": "\"Монд\": Франция затъва в радиоактивни отпадъци"}
{"url": "https://clubz.bg/84113-delqn_peevski_otnovo_dojde_na_rabota_i_predloji_0_lv_subsidiq_za_partiite", "text": "Депутатът от ДПС Делян Пеевски отново дойде на работа в парламента днес. Това се случва за четвърти път от началото на мандата на този парламент, от който минаха повече от две години. Очаквано появата на Пеевски предизвика небивал интерес сред репортерите в парламента. Той коментира актуалната тема за субсидиите на партиите, като заяви, че ДПС няма да подкрепи предложението на ГЕРБ тя да е 1 лев на глас. От движението обаче ще предложат субсидията да е 0 лв.  Предложението за субсидия от 1 лев на глас бе направетно лично от премиера Бойко Борисов и ГЕРБ през миналата седмица. Предстои то да се гледа на първо четене.", "date": "2019.06.12", "title": "Делян Пеевски отново дойде на работа. И предложи 0 лв. субсидия за партиите"}
{"url": "https://clubz.bg/84114-tatqna_doncheva_za_gerb_glavniqt_prokuror_e_nqkoj_kojto_da_im_pazi_gyrba", "text": "Така лидерката на \"Движение 21\" и бивш депутат от левицата Татяна Дончева коментира пред бТВ ситуацията в левицата с подадената оставка на Корнелия Нинова след загубата на евроизборите преди предстоящия в неделя конгрес. От миналата събота, когато заседава пленумът на БСП, се върти версия, в която Нинова \"оттегля\" оставката си. Подобни призиви \"валят\" от различни местни партийни организации. По думите на Дончева обаче това \"навежда на весели мисли\". И няма как да стане, защото уставът на БСП е ясен - там пише, че оставка се \"констатира\", а след това се насрочва избор. Дончева каза още, че омбудсванът Мая Манолова е сериозна кандидатура за кмет на София. Могат обаче да се търсят и други кандидатури, които са извън политиката. По думите й обаче въпреки високия си рейтинг Манолова няма да успее, ако зад евентуална нейна кандидатура няма сериозна организационна поддръжка.  Преди ден председателят на БСП в София Калоян Паргов обяви, че Манолова е харесван от левицата кандидат за София. За евентуална номинация на Емил Радев в политическите кулоари, но не и публично, се говори от месеци. Сериозно потвърждение на слуха обаче до момента няма. От магистратските среди вече се прокрадва нагласата, че новият обвинител № 1 е добре преди това да е бил прокурор - последните двама на поста - Цацаров и Борис Велчев, не бяха от тази гилдия. Тече и друг сюжет - представляващият ВСС Боян Магдалинчев заяви преди седмица, че ако няма силни номинации за поста, наследник на Цацаров може и да не бъде избран.  Магдалинчев: При слаби кандидатури може и да не се стигне до избор на нов главен прокурор По думите й не е проблем, че има политически номинации и има хора, които могат да свършат много добра работа. Проблемът е, че от ГЕРБ избират хора, които да им пазят гърба, а в това участват и магистрати, които иначе са с много сериозна професионална биография и постижения. И още нещо:  Приятелството на Бойко Борисов с Жан-Клод Юнкер вече няма да е достатъчно Бъглагия да получава грантове, без никой да задава въпроси - така Татяна Дончева коментира новото разпределение на силите в рамките на ЕС след европейските избори. И продължи:", "date": "2019.06.12", "title": "Татяна Дончева: За ГЕРБ главният прокурор е някой, който да им пази гърба"}
{"url": "https://clubz.bg/84117-v_bylgariq_e_po_sigurno_ot_franciq_i_velikobritaniq", "text": "Светът е станал малко по-сигурен за първи път от пет години, но си остава \"значително по-малко мирен, отколкото беше преди десетилетие\". Това се констатира проучване на базирания в Австралия Институт за икономика и мир, предадоха ДПА и Ройтерс. \n\tВсяка година институтът представя глобален индекс на мира. В него са подредени страните, като най-отгоре са тези, които са считани за най-мирни. Подредбата е въз основа на 23 фактора, като вътрешни и външни конфликти, военни разходи, тероризъм, убийства, друга престъпност и др. Начело на индекса е Исландия за 11-а поредна година. В дъното, тоест най-малко мирната страна в света, е Афганистан.  \n\tЕвропейските страни съставляват 17 от 25-те най-мирни държави в света, посочва още изследването. \n\tУкрайна отчита подобряване на ситуацията в сравнение с 2018 г., а в Никарагуа е отчетено рязко влошаване. \n\tНад 400 милиона души живеят в райони, в които нивото на мирен живот е ниско, а рисковете, свързани с климатичните промени, са високи, се казва в изследването. Страните южно от Сахара са изложени на най-голям риск от екологични фактори, обострящи конфликтите, се допълва в проучването. \n\tОколо 103 милиона души в осемте най-малко мирни страни в света живеят и в райони, в които рисковете, свързани с климата са най-високи, се казва още в проучването.  \n\tКлиматичните промени ще представляват заплаха за страните по света в идното десетилетие, се допълва в документа. \n\tСтив Килелея, основателят на института, констатира, че индексът показва и положителни и отрицателни тенденции, свързани с мира. Той припомня, че докато конфликти, доминирали през изминалото десетилетие, като тези в Ирак и Сирия, започват да утихват, нови конфликти са избухнали в Йемен, Никарагуа и Турция. \n\tВ сайта на института индексът е представен детайлно. Класирани са общо 163 страни. След първенеца Исландия, челната десятка се оформя от Нова Зеландия, Португалия, Австрия, Дания, Канада, Сингапур, Словения, Япония и Чехия. \n\tБългария е на 26-о място в цялостния индекс. Но в индекса само на европейските страни тя се подрежда на 18-о място от 36 държави. \n\tВ дъното на индекса Афганистан е на 163-о място, а позициите от 158-о до 162 се заемат съответно от Сомалия, Ирак, Йемен, Южен Судан и Сирия. Русия е на 154-о място, Турция на 152-о място, Украйна на 150-о място. Китай е на 110-о място, а трите сили от ЕС - Великобритания, Франция и Германия са съответно на 45-о, 60-о и 22-о място, съобщава БТА.", "date": "2019.06.12", "title": "В България е по-сигурно от Франция и Великобритания"}
{"url": "https://clubz.bg/84112-siderov_veshtae_predsrochni_izbori_ako_gerb_zagubi_sofiq", "text": "Ключът към изкарването на пълен мандат на настоящото правителство е в това дали ГЕРБ ще спечели София на местния вот този октомври. Тази хипотеза разви пред Нова тв лидерът на \"Атака\" и съпредседател на Обединени патриоти Волен Сидеров, коментирайки собственото си \"разклатено\" заради войната с ВМРО бъдеще в това управление. Самият Сидеров даде заявка, че може да се кандидатира за кмет на столицата.  Основен акцент в разговора бяха взаимооотношенията в малката коалиция, след като вече няколко пъти вицепремиерът и лидер на ВМРО Красимир Каракачанов призова Сидеров да я напусне. Това нямало да разклати правителството. Дрязгите започнаха при предизборната кампания, когато Сидеров се фиксира във \"воеводите\" като основен опонент, а след вота обяви резултата им за купен. Антикампанията на Сидеров и лошия му резултат - въпрос за съдбата му в малката коалиция В този контекст, ето как започна дншеният разговор: Каракачанов хвърля синята каска, Джамбазки ще съди Сидеров И Сидеров започна с критиките. Искал оставката на Каракачанов (заради охраната от МВР на гей парада с мотива, че е силов вицепремиер, б.р.). , реши да внесе уточнение атакистът. След което реши пак да акцентира върху теглото на коалиционния си партньор като разказа как при номинирането на Каракачанов за президент (на което Валери Симеонов се бил опъвал \"до последно\" и даже искал инициативен комитет, а не трите партии да го издигнат) бил предвидил специален режим за него - със специалист по хранене и спорт \"така, че на самите избори да се яви в една по-добра форма\". , подхвърли лидерът на \"Атака\".   - контрира водещият, визирайки унизителния резултат на \"Атака\" на евровота - 1% при 7 на сто за ВМРО. И попълни дали пък това не е в основата на \"драмата\" на Сидеров с \"воеводите\". Капитал: \"Атака\" е свързана с руските служби през фирми на съветник на Сидеров На което атакистът пак имаше готов свой отговор: След което Сидеров се върна в спомени от миналото, когато \"назад в годините имал и 20 пъти по висок резултат от този на ВМРО\". \"Така че няма как да завиждам\", даде заявка. И се върна на изтърканото: имал \"много големи съмнения\", че вотът бил \"честен и коректен\".  После се прехвърли на задочния спор, в кои \"ромски секции\" били гласували масово за \"Атака\" и в кои за ВМРО, който двете партии водят след изборите. Каракачанов: Шансът \"Обединени патриоти\" да оцелее не е голям - Ще си ходите ли - Каракачанов два пъти ви показва вратата и ви казва, че това няма да разклати управлението - върна се водещият на основната тема. А от отговора стана ясно, че Сидеров (който има министър в правителството), смята да остане в управлението. Но подхвърли темата с битката за София, изразявайки съмнение, че ако ГЕРБ я загуби, ще остане изобщо правителство: Последва въпрос какво изобщо работи \"Атака\" в парламента, породен от констатациите на Каракачанов, че депутатите на партията, начело с лидера й не само не ходят на работа, но и нямат законопроекти. На което Сидеров отвърна с копия на снимки от миналата събота - депутатите му спирали маршрута на гей парада в столицата и взе повод отново да поиска оставката на Каракачанов с мотива колко полицейски ресурс се хвърлял за охрана на мероприятието (но не иска оставката на МВР министъра, б.р.). - Помните историята с масичката... и политици пазят - вместна Николаев, припомняйки протестите пред централата на \"Атака\" от времената на \"Орешарски\", мотивирани със \"златния пръст\" на Сидеров, който направи това правителство възможно. Така, насред един протест Сидеров и съратниците му се \"изнасяха\", скрити под пластмасова маса. Каракачанов: Не знам как утре с \"Атака\" ще се гледаме в очите Лидерът обаче пропусна констатацията през ушите си. За да даде следната заявка: За сделката с изтребителите пък коментира: \"Това е една сделка, която е жест с чупка в кръста към САЩ\". Но пропусна да отбележи, че собственият му министър Емил Караниколов (министър на икономиката) е в преговорния екип с Щатите за придобиването на самолетите. На финала пак даде заявка, че ще остане в управлението. Така успявал все пак да си \"прокара\" някакви неща. Какви - не стана ясно. Каракачанов хвърля синята каска, Джамбазки ще съди Сидеров Капитал: \"Атака\" е свързана с руските служби през фирми на съветник на Сидеров Каракачанов: Шансът \"Обединени патриоти\" да оцелее не е голям Каракачанов: Не знам как утре с \"Атака\" ще се гледаме в очите", "date": "2019.06.12", "title": "Сидеров вещае предсрочни избори, ако ГЕРБ загуби София"}
{"url": "https://clubz.bg/84115-radev_za_izbora_na_glaven_prokuror_prozrachnost_prozrachnost_prozrachnost", "text": "Президентът Румен Радев повтори поне 3 пъти думата \"прозрачност\" в уводното си изказване на кръгла маса, която организира днес по повод избора на нов главен прокурор. Сотир Цацаров за срещата с президента: Прибързано След поредица от срещи с \"тримата големи\" - Лозан Панов, Георги Чолаков и Сотир Цацаров, с правосъдния министър Данаил Кирилов, с представители на ВСС и Инспектората, днес Радев приема неправителствени организации и браншови сдружения, свързани със съдебната власт. Изборът на главен прокурор стартира на 15 юли, вотът на 14 ноември (ХРОНОГРАМА) Президентът специално отговори на задочните обвинения, че надвишава правомощията си, като се занимава с избора: В президентството днес са събрани представители на 15-ина организации, включително и някои от най-острите критици на статуквото в системата като Съюз на съдиите в България, Български институт за правни инициативи, \"Правосъдие за всеки\" и пр. Изборът на главен прокурор стартира на 15 юли, вотът на 14 ноември (ХРОНОГРАМА)", "date": "2019.06.12", "title": "Радев за избора на главен прокурор: Прозрачност, прозрачност, прозрачност..."}
{"url": "https://clubz.bg/84091-trymp_i_kim_godina_po_kysno", "text": "Когато Ким Чен Ун и Доналд Тръмп застанаха по време на първата им среща по ядрените въпроси пред камерите на целия свят преди една година в Сингапур, те обещаха промяна и напредък. Но след провала на втората им среща на върха в Ханой ентусиазмът отстъпи място на взаимните обвинения,  На 12 юни 2018 г. по време на първата по рода си среща на върха между действащ американски президент и севернокорейски лидер Ким Чен Ун подписа споразумение за денуклеаризация с твърде смътни формулировки, представено от Тръмп като голям напредък. Но втората им среща на четири очи във Виетнам през февруари бе внезапно прекъсната и дори бе отменен съвместният обяд. Двамата лидери не успяха да се споразумеят от какво трябва да се откаже Пхенян в замяна на облекчаване на санкциите. Оттогава процесът е в безизходица и според анализаторите двамата лидери са \"изтрезнели\". Преди една година, в момент на разведряване на Корейския полуостров, севернокорейският ръководител разпореди спиране на ядрените опити и изстрелването на ракети, като проправи пътя към Сингапур. От срещата в Ханой досега Пхенян обвинява Вашингтон в \"злонамереност\" и му даде срок до края на годината да промени стратегията си. През миналия месец Пхенян изстреля ракети с малък обсег, първи подобни тестове от ноември 2017 г. В частни разговори американски служители обясняват, че няма никакви преки контакти със севернокорейски представители след Ханой и стават все по-разочаровани от мълчанието на Пхенян. От своя страна Северна Корея широко изразява разочарование чрез държавните медии. Те настояват за отстраняването на близките сътрудници на Тръмп - държавния секретар Майк Помпео и съветника по националната сигурност Джон Болтън, като предупреждават, че \"новото начало\" няма да настъпи, докато Вашингтон не промени позицията си. Двамата лидери пристигнаха в Ханой с противоположни нагласи. САЩ заложиха на позицията \"всичко или нищо\", а Северна Корея искаше да се напредва на етапи. Двете страни хвърлиха върху другата страна отговорността за провала. Вашингтон обвини Пхенян, че иска вдигане на всички санкции, наложени му за ядрената и балистичната програма, в замяна само на частично разоръжаване. Северна Корея заяви, че й е било предложено облекчаване на някои санкции в замяна на затваряне на \"всички обекти от ядрената инфраструктура\" в комплекса \"Йонбьон\". Във Виетнам САЩ всъщност настояха за \"безпрецедентна военна и дипломатическа капитулация\" от страна на Пхенян\", допълва аналитикът. Но Северна Корея от своя страна не очакваше, че \"най-продължителните санкции\" ще бъдат вдигнати в замяна единствено на затварянето на \"Йонбьон\". Според групата \"Евразия\", която оценява шансовете за трета среща през тази година на 10 процента, двамата лидери ще протакат, \"за да избегнат пълното дерайлиране на диалога\". Американският президент каза, че \"не бърза\" и изглежда е доволен от статуквото. Според анализатори топката от сега нататък е в полето на Пхенян дори той да твърди обратното. Доналд Тръмп разсея тревогите от последните ракетни изпитания и препотвърди доверието си в Ким, когото определя като \"много интелигентен\". Вашингтон разчита на санкциите, за да получи отстъпки от Северна Корея, но го предупреждава, че Пхенян, изглежда, се е \"върнал към традиционния цикъл от провокации\". Последните ракетни изпитания са \"едно приятелско напомняне за Доналд Тръмп, че Северна Корея съществува и все още е готова да разговаря\", допълва Ланков. Но дори при хипотезата за трета среща на върха, компромисът ще бъде \"твърде труден за договаряне. Американците няма да приемат една ядрена Северна Корея, а Пхенян няма да оцелее без ядрени оръжия\", заключава той. БТА", "date": "2019.06.12", "title": "Тръмп и Ким година по-късно"}
{"url": "https://clubz.bg/84116-britanec_pecheli_%C2%A3123_mln_ot_evromilioni", "text": "Билет, купен във Великобритания, печели джакпота от 123 милиона лири (около 156 милиона щатски долара) от лотарията \"Евромилиони\", съобщи в. \"Мирър\", цитиран от БТА. \n\tТова е третата по големина печалба от лотария във Великобритания. Най-голямата е 160 милиона лири (223 милиона долара) от 2011 г., спечелена от шотландското семейство Колин и Крис Уеър.  \n\tПобедителят, чието име е неизвестно, е познал петте основни и две допълнителни числа. \n\tЛотарията \"Евромилиони\" се организира от 2004 г. Спечелилите джакпота имат право да останат анонимни. Средната стойност на голямата награда е 47 милиона евро.", "date": "2019.06.12", "title": "Британец печели £123 млн. от \"Евромилиони\""}
{"url": "https://clubz.bg/84109-makron_podkrepq_merkel_za_shef_na_evrokomisiqta", "text": "Френският президент Еманюел Макрон заяви в интервю, че ще подкрепи германския канцлер Ангела Меркел, ако тя се кандидатира за наследник на Жан-Клод Юнкер на председателския пост в Европейската комисия, предаде Ройтерс. \n\tВ интервю за швейцарската френскоезична телевизия Ер Те Ес Макрон посочи в отговор на въпрос дали ще подкрепи евентуална кандидатура на Меркел, че не може да говори от нейно име. Макрон и отиващият си председател на Европейския съвет Доналд Туск са сред тези, които искат жени да заемат два от четирите овакантяващи се тази година висши постове в евроинституциите - председателските в ЕК, Европейския съвет и Европейския парламент и този на първия дипломат на ЕС. Германският лидер е казвала, че ще се оттегли от политиката, след като през 2021 г. приключи четвъртият й мандат. Но някои в съюза се надяват тя да размисли с оглед на големия й опит и ангажираността й към ЕС. \n\tПо-рано в Брюксел Юнкер, чийто мандат завършва на 31 октомври, беше попитан дали смята, че Меркел би променила решението си и би се кандидатирала за висш европейски пост. Макрон и Меркел произнесоха речи днес в Женева на конференцията на Международната организация по труда. Двамата обаче по график не са имали планирана двустранна среща, казаха дипломати от двете делегации, пише БТА.", "date": "2019.06.12", "title": "Макрон подкрепя Меркел за шеф на Еврокомисията"}
{"url": "https://clubz.bg/84108-putin_reshava_sydbata_na_dvama_generali_zaradi_aresta_na_golunov", "text": "Руският президентски прессекретар Дмитрий Песков предпочете да не уточнява срока на разглеждане от Владимир Путин на искането на руския министър на вътрешните работи Владимир Колоколцев да бъдат уволнени двама генерали от полицията във връзка със случая с журналиста от изданието \"Медуза\" Иван Голунов, предаде ТАСС. Преди това Колоколцев съобщи, че ще предложи на президента да бъдат уволнени генерал-майор Андрей Пучков от полицията - началник на управлението, възбудило делото срещу Голунов - и началника на отдела за борба с наркотиците към Главно управление-Москва на руското министерство на вътрешните работи генерал-майор Юрий Девяткин.  \n\tМинистърът заяви това, след като обяви, че е решено наказателното преследване срещу журналиста за недоказаното негово участие в извършване на престъпление да бъде прекратено.  Русия сне обвиненията от разследващия журналист от \"Медуза\" Руският журналист Иван Голунов от интернет изданието \"Медуза\", който бе освободен вчера от домашен арест заяви, че ще продължи антикорупционните си разследвания, предадоха Ройтерс и Франс прес. \n\tОбвиненията срещу него в притежаване на наркотици бяха оттеглени внезапно след като арестът му предизвика възмущението на негови колегите и на видни личности, посочва Ройтерс. \n\tГолунов бе посрещнат от неколкостотин репортери и поддръжници, събрали се до следственото управление в Москва, където му бе свалена електронната гривна за контрол над домашния арест, предадоха Ройтерс и ТАСС. \n\tТой заяви през сълзи, че се надява подобен случай с обвинения за наркотици да не сполита никой друг.", "date": "2019.06.12", "title": "Путин решава съдбата на двама генерали заради ареста на Голунов"}
{"url": "https://clubz.bg/84111-italiq_trudno_se_spravi_s_bosna", "text": "Италия запази пълен актив в група J на европейските квалификации след трудна победа над Босна и Херцеговина - 2:1.  Един Джеко откри в 32-ата минута и при 1:0 за гостите двата отбора се прибраха в съблекалните за почивка. Още в 48-ата Лоренцо Инсиние изравни, но \"скуадрата\" трябваше да чака до края на срещата за пълния обрат. Марко Верати оползотвори усилията на домакините в 86-ата. Ако това е някаква утеха за нас, Гърция също е зле. Южните ни съседи записаха второ поредно поражение - с 2:3 от Армения у дома. А Финландия постигна 2:0 на терена на Лихтенщайн. Италия има 12 точки, Финландия е с 9, Армения - 6, Гърция и Босна по 4. Северна Ирландия и Германия също са без грешка дотук. Островитяните имаха доста проблеми в Беларус, но все пак отнесоха трите точки - 1:0 с гол на Макнеър в 86-ата.  В същото време маншафтът мина през Естония - 8:0. Марко Ройс и Серж Гнабри вкараха по два пъти, а точни бяха още Леон Горецка, Илкай Гюндоган, Тимо Вернер и Лерой Сане. Северна Ирландия води с 12 т., Германия има 9 и мач по-малко, Холандия е с 3 т. и две срещи по-малко. Словакия разби Азербайджан в Баку - 5:1. В битка между равни пък Унгария успя да пречупи Уелс - 1:0. Унгария е начело с 9 т., Словакия и Хърватия са с по 6, а Уелс изостава - 3 т. Една от най-интересните групи. След победата над Франция с 2:0 преди дни, Турция преклони глава в Исландия - 1:2. Гилфи Сигурдсон реализира в 21-ата и 31-ата минута, а в 40-ата Токьоз намали. В същото време \"петлите\" този път не си усложниха живота - 4:0 в Андора. Албания пък взе своето при домакинството срещу Молдова - 2:0. Така след четири мача Франция, Турция и Исландия имат по 9 т., а Албания е с 6.  Тук само домакински победи. Ето и резултатите: Казахстан - Сан Марино 4:0, Белгия - Шотландия 3:0 и Русия - Кипър 1:0. \"Червените дяволи\" са първи с 12 т., второто място е за Русия - 9, Казахстан и Шотландия са с по 6, тимът на Кипър е предпоследен с 3. Европейските квалификации ще се подновят в началото на септември.", "date": "2019.06.12", "title": "Италия трудно се справи с Босна"}
{"url": "https://clubz.bg/84079-zashto_sluchaqt_ivan_golunov_zasqga_cqloto_rusko_obshtestvo", "text": "Защо случаят Иван Голунов засяга цялото руско общество? И защо процесът срещу разследващия журналист среща изключителен отзвук в цялата страна? На тази тема посвещава своя  , която предлагаме на вниманието ви с малки съкращения. Възторжени възгласи се понесоха сред множеството в събота вечерта, като че ли техният футболен отбор е спечелил мач. Ставаше дума обаче за нещо много сериозно -  за живота на един човек. Възторгът всъщност беше израз на облекчение и то с горчив привкус. Московски съд току що беше решил Иван Голунов, най-известният разследващ журналист в Русия, да не остане в предварителен арест, а да бъде поставен “само” под домашен арест - за срок от два месеца.  Русия сне обвиненията от разследващия журналист от \"Медуза\" Случаят Голунов предизвика повсеместно възмущение, тъй като е от значение за цялото общество. Съдебното решение е рядко явление. Руски съдия придава по-голяма тежест на искането на обвиняем, отколкото на органите за преследване. Още повече, ако се вземе предвид повдигнатото срещу 36-годишния журналист обвинение: подготовка на търговия с наркотици в особено големи количества. За подобно престъпление законът предвижда от 10 до 20 години лишаване от свобода. Въпреки жегата и бурята в събота стотици близки, приятели, колеги и съпричастни граждани се събраха пред сградата на съда, подозирайки, че ще се случи нещо далеч по-лошо от домашен арест. Журналистът многократно е бил заплашван с убийство, а в следствения арест всичко може да се случи. За почти всички, които изказват мнение по случая, е неопровержимо: няма никакви доказателства за изключително тежките обвинения срещу Иван Голунов. Изхожда се от това, че става дума за обичаен в Русия поръчков процес, зад който стоят хора, които са попаднали във фокуса на журналистическите разследвания на журналиста. 36-годишният Голунов беше задържан миналия четвъртък в центъра на Москва. Според разследващите в раницата му са били открити две дози от наркотика мефедрон, а по време на последвалото претърсване на жилището му и 5 грама кокаин. Голунов категорично отрича това да е било така. ( От петък насам станаха известни редица несъвместимости, които са от полза за подозрението, че наркотиците са били подхвърлени. Подозрителните дози в раницата на Голунов са били най-отгоре. Възможно ли е крайно предпазливият журналист, който многократно е бил заплашван и е бил на път за среща с информант, така да пренася наркотик? Както по-късно стана ясно и жилището му е било целенасочено обискирано. Видео, снимано в петък в дома на Голунов от негов колега, не показва типичната картина след обиск – пълен безпорядък. В крайна сметка полицията беше принудена да признае, че публикувани по-рано снимки с иззети наркотици не са правени в жилището на журналиста. Точно толкова смущаващ е и фактът, че в продължение на над 12 часа на Голунов са отказани всякакви контакти с близките му и с адвокат. И още – той не е бил изследван дали изобщо е бил в контакт с наркотици. И че срещу него е било упражнено психическо насилие, за да бъде сплашен и да даде угодни на следствието показания и така да се навреди на репутацията му. В събота заранта той се е чувствал толкова зле, че е бил настанен в болница поради съмнения, че е получил фрактури на ребрата и мозъчно сътресение. Но и там е бил придружаван от полицаи. Бил е пуснат от болницата, за да се яви пред съда относно решение за мярката му за неотклонение. Когато вижда свои колеги в съдебната зала и разбира за оказаната му подкрепа, Голунов не сдържа сълзите си. Случаят Голунов отключи впечатляваща и учудваща публична реакция, надхвърляща границата на колеги и приятели на репортера. В социалните мрежи за него се застъпиха известни дейци на културата, но също и журналисти от държавните медии. Редица медии използваха призива на интернет портала \"Медуза\"   и го публикуваха на собствените си платформи. Също и най-важните журналистически разследвания на Голунов, причинили главоболия на московски политици, бизнесмени, представители на службите за сигурност и на организираната престъпност. Същевременно обаче държавни тв канали и официални новинарски агенции не се боят да клеймят Голунов и неговите подръжници. Въпреки това в петък вечер пред главната квартира на полицията в Москва се събраха хора с различни убеждения, изчакаха на опашка, за да протестират като отделни личности. Това е единственият начин на подобен протест без разрешение на властите - един по един. Същото се повтори и в събота пред съда, намиращ се в краен квартал на Москва. Случаят Голунов хвърля ярка светлина върху все повече свиващите се възможности за независими медии в Русия, както и върху действията на властите да се противопоставят на свободните медии. Иде реч за безпрецедентен случай – да не се боиш от изфабрикувани от държавната власт обвинения с цел сплашване на целия медиен бранш. Ето защо всички ония вестници, радиостанции и интернет портали, които донякъде са съхранили независимост и критичен дух, придадоха огромно значение на професионалния си колега Иван Голунов. Посланието им обаче надхвърля тези граници. Те искат да онагледяг, че случаят Голунов е от интерес за всеки един руснак. Стана ясно колко опасен за всеки гражданин е апаратът по сигурността и правосъдието. Също колко важно е да се разкрива взаимообвързаността между корумпирана държавна власт, органите по сигурността и организираната престъпност. Точно това правеше разследващият журналист Голунов. На всички, които са във възторг от мярката му за неотклонение - домашен арест, е ясно: истинската битка тепърва предстои. Обществеността трябва да продължи борбата си за права и свободи.", "date": "2019.06.12", "title": "Защо случаят Иван Голунов засяга цялото руско общество?"}
{"url": "https://clubz.bg/84110-nishto_ne_e_normalno_v_otnosheniqta_mejdu_evropa_i_rusiq", "text": "Германия и Русия искат да задълбочат икономическите си отношения, макар и предпазливо. Но санкции на САЩ торпилират сближаването. На тази тема посвещава свой  Де да беше всичко така просто, както този подпис. Германският министър на икономиката Петер Алтмайер го полага върху хартия, също и руският му колега Максим Орешкин и готово. Сключено е германо-руско споразумение. Аплодисменти, ръкостискане и много снимки. Отново една малка стъпка на сближаване, както и към нормалност при отношения, забоксували след руското анексиране на Крим преди пет години. Русия беше домакин на международен икономически форум в Санкт Петербург. По собствените представи на Москва това е един вид Давос на Изтока. Само че тук не е привлекателен планински курорт, а морска метрополия и вместо сняг има бели нощи, когато не настъпва тъма. Конгресният център е впечатляващ, има дори “инвестиционен ресторант”, предлагат се бизнес закуски и церемонии по подписване на споразумения. Можеш дори да помислиш, че домакин е икономическа суперсила. Действителността е по-сложна. Труден шпагат е и за политика християндемократ Алтмайер. За пръв път след анексирането на Крим германски икономически министър участва във форума. За пръв път отново е налице декларация за намерения за икономическо споразумение между двете страни, макар да е с леко размито съдържание. И все пак: И все пак да не е прекалена нормалност. Трънът Крим все още е заседнал дълбоко, продължават да са в сила наложените от ЕС санкции. Наскоро Германската промишлена и търговска камара направи допитване до членовете си относно техните очаквания за бизнес отношения с Русия. На върха на пирамидата е едно голямо АКО. Какво  ще стане, ако САЩ държат на санкциите, ако така накажат и германски фирми, тъй като имат бизнес с руски олигарси, ако дори разширят санкциите по посока строежа на газопровода “Северен поток 2” или върху руски държавни кредити? Засега санкциите засягат предимно високопоставени правителствени кръгове (в Русия – б. р.) и седем олигарси. Който сключва сделки с тях, от една година е под страх, че и на него ще бъдат наложени наказателни мерки. И според германското федерално правителство това е в нарушение на международното право, но САЩ са мощна държава, твърде мощна, за да може което и да е крупно предприятие да се откаже от бизнес със САЩ заради бизнес с Русия. Понастоящем конкретно е засегнат концернът “Фолксваген” с централа във Волсбург. С руския си партньор «Газ», който е част от империята на олигарха Олег Дерипаска. И той е в списъка на САЩ за налагане на санкции. С големи усилия му се удаде да извади от наказателния списък производителя на алуминий «Русал». В замяна Дерипаска се отказа от контрола върху «Русал». В САЩ обаче непрестанно се говори за налагане на нови санкции, подкрепяни както от републиканците, така и от демократите. Това затруднява дългосрочно сътрудничество, примерно в областта на изграждане на инфраструктура. Дори и банки могат да попаднат в списъка за налагане на санкции. Така може да се попадне между два стола, смятат експерти. В крайна сметка няма банка, която по някъкъв начин да не е обвързана със САЩ. И по отношение на «Северен поток 2» санкциите са все по-близо. Подобна ескалация би се отразила върху германската икономика, казва експертът на Германската промишлена и търговска камара Трайер. И все пак положените в Санкт Петербург подписи са сигнал за ново сближаване между Русия и останалата част от Европа.", "date": "2019.06.12", "title": "Нищо не е нормално в отношенията между Европа и Русия"}
{"url": "https://clubz.bg/84105-donald_zetqt_i_miryt", "text": "Когато преди три години светът научи, че зетят на американския президент Доналд Тръмп – Джаред Къшнър – е натоварен със задачата да донесе мир в размирния Близък изток, повечето анализатори просто се изсмяха. Десетки години дипломатическа работа, войни и кръвопролития не успяха да се справят, какво остава за едно момче, което на практика никога не се е занимавало с проблема. Не се е занимавало с политика въобще. Зетят на Тръмп става посредник между Израел и Палестина И все пак – ето ни, изправени пред обявяването на „сделката на века“ – американската администрация, начело със същия този Къшнър, ще представи план, който трябва да разреши вековния териториален спор между двата архиврага в световната политика – Израел и Палестина. Геополитическите реалности позволяват едно странно съюзяване на еврейската държава с едни от най-отявлените ѝ противници, в името на един общ враг – Иран. Доналд Тръмп е готов да се възползва от това. Администрацията на америкарския президент пази в тайна всички подробности около документа и  изчаква най-удобния момент, в който да го разпространи. Основните играчи в него са вече запознати с плана - не знаем само доколко са съгласни. Историята помни и други категорични решения на проблема, които не свършиха добре. В началото на май израелският вестник  , смятан за близък до премиера Бенямин Нетаняху, публикува документ, който разкрива основните параметри на сделката.  Неофициално се твърди, че информацията се разпространява между високопоставени служители в израелското Външно министерство.  представя чернова на един документ, който следва плътно пътя на американската политика, особено през последните години – фаворизиране на Тел Авив за сметка на палестинците. Почти всички искания на Израел ще бъдат на практика удоволетворени – ще запази контрола си върху заселническите селища на Западния бряг, ще получи контрол върху Йерусалим, радикалната ислямистка организация \"Хамас\" ще бъде принудена да се разоръжи, Палестина няма да има право на своя армия и ще плаща на израелците, които в замяна ще я защитават от външна агресия. Въпросът е как в Палестина ще приемат тези условия. Един от възможните отговори – по стар свой обичай Тръмп е готов да плати. САЩ и Палестинската власт в схватка за американския план за мир с Израел  Планът на Къшнър предлага –  изливане на финансови потоци за новата палестинска държава. Страните, които подкрепят предложението – САЩ, Европейският съюз, Канада, Австралия, Южна Корея и богати петролни държави от арабския свят, ще налеят 30 милиарда долара в палестинската икономика само през първите 5 години. Китай на практика ще плати новите магистрали, а Египет ще отдаде под наем свои земи за изграждане на летища, складове, заводи и фабрики.  Не лош пакет от услуги за една нова държава. Логиката зад плана – почти никой няма да тръгне да се бие за абстрактните каузи на т.нар. Ислямска държава, \"Хамас\" или друга групировка, ако има работа, пари и бъдеще за децата си. Няма да е лесно, процесът няма да е кратък, но ако обещаем да превърнем палестинската пустиня, в това, в което Израел превърна своята територия – мирът е близо. Много от критиците на документа отбелязват, че американската администрация не е измислила нищо ново и се опитва да съживи договорите от Осло от 1993 година. Тогава израелски и палестински представители участват в мирни дискусии в норвежката столица. През септември Израел и Организацията за освобождение на Палестина (ООП) подписват първия договор от Осло – Тел Авив признава ООП за легитимен представител на палестинския народ,  докато ООП признава правото на Израел да съществува, отказва се от тероризма, насилието и желанието си да го унищожи. През следващите четири години правителствени и частни донори наляха над 4 милиарда долара в региона. Само през 2002 г., след началото на Втората интифада, е инвестиран още един милиард. В пика на раздаването им помощите се равняват на 315 долара на година за всеки един палестинец. Слабото централно правителство обаче не успя да усвои парите. Вместо в инфраструктура и образователни проекти, те бяха разпределени между членовете на ООП и се използваха за раздуване на администрацията. \"Хамас\" не спря терора, Израел избра отявления противник на споразуменията Бенямин Нетаняху за премиер, а мирът отново замина в кофата за боклук. Последваха Втората интифада и поредният епизод от израело-палестинския конфликт избуя с нова сила. Едно от ключовите решения, които президентът Тръмп взе в своя мандат, беше да изтегли САЩ от ядрената сделка с Иран. Въпреки че ЕС продължава да крепи договора, американският държавен глава увеличава натиска над Техеран в аритметична прогресия. В тази своя битка той има твърде важни съюзници в лицето на Саудитска Арабия, ОАЕ, Бахрейн и... Израел. Така Тел Авив се оказва в една странна ситуация, в която е принуден \"да спи в леговището на врага\". Враг, който Нетаняху превърна в свой приятел. Тръмп: Ако Иран направи нещо, ще го посрещнем с голяма сила От създаването на Израел до съвсем скоро почти нямаше държава от Персийския залив, която да признава дори правото на съществуване на еврейската страна в региона. През последните две години обаче се наблюдава почти сюрреалистично затопляне на отношенията между ръководената от десния националистически ориентиран премиер Бенямин Нетаняху държава и най-силните лидери на страните в арабския свят. Израелският химн беше свирен на спортно събитие в Обединените арабски емирства, пред погледите на шейх Халифа Бин Зайед ал-Нахаян и на двама израелски министри. Израелски премиер беше приет от султана на Оман за първи път от 20 години. Турският президент Реджеп Ердоган поиска сближаване на позициите с Тел Авив. Египет и Йордания традиционно поддържат добри отношения с еврейската държава. Но като че ли едно послание се открои - много малко радикални промени могат да се случат в арабския свят днес без дипломатическото одобрение на Саудитска Арабия. Горните думи принадлежат на Мохамед Бин Салман, престолонаследник и най-силен човек в уахабитсткото кралство. По всичко личи, че вятърът на промяната е задухал силно в платната на Джаред Къшнър. Защо „Ислямска държава“ няма да умре Разбира се, зад тази промяна на отношенията вероятно стои и тоталният хаос, разразил се в региона след Арабската пролет. Въпреки разгрома на \"Ислямска държава\", радикалната групировка определено не е готова да умре. Краят на войната в Сирия изглежда близо, но тя остави след себе си една разрушена държава, която създава несигурност за всички. Прокси войната на саудитците с Иран в Йемен изразходва твърде много ресурси и много от държавите, които подпомагаха с оръжие и провизии противниците, са напът да се откажат. Либия се превръща малко по-малко в новата Сирия, а Ирак не успява да се изправи на крака. Повечето анализатори са на мнение, че евентуален мир между Израел и Палестина ще успокои региона, ще изолира Иран и подпомаганата от него ливанска терористична организация \"Хизбула\", и ще даде тласък за един мирен процес в целия Близък изток. „Не“. Това е отговорът, който най-често чуваме от официални палестински лица, щом стане дума за мирния план. През септември м.г. едно проучване на нагласите на палестинците към президента Тръмп показа незавидната му популярност сред тях. Близо 60% от анкетираните се обявяват против възобновяването на диалога с американската администрация, след като Вашингтон спря стотици милиони долари помощи през различните програми на ООН. Президентът  Махмуд Абас пък побърза да отхвърли плана на Къшнър още преди да има каквито и да било подробности за него, заявявайки, че е пределно ясно, че САЩ са на страната на Израел и не могат да бъдат честен арбитър. Без съмнение мнозинството от палестинците, особено тези живеещи в Ивицата Газа и на Западния бряг, не питаят кой знае каква любов и към Израел и трудно могат да бъдат убедени да приемат една нова държава, васална на врага. Но безспорен факт е и че са уморени от десетилетия несигурност, ракетни обстрели и кръв, пролята във всяко семейство. Безспорен факт е, че тези хора искат просто да имат възможност да изградят животите си в спокойствие и без страх. Те искат бъдеще за децата си там – на териториите, които обитават от столетия. \"Хамас\" и \"Фатах\" не са онези притегателни, романтични организации от близкото минало, които придаваха на каузата почти магически окраски. Мъченичеството, особено след бруталните действия на \"Ислямска държава\" в региона, не е същата сила, каквато беше през 60-те и 70-те години. Тези фактори не могат да бъдат игнорирани от ООП, но проблемът пред организацията не е толкова в мнението на собствения народ, колкото в могъщите автори на плана. Ако опита да го отхвърли, Абас ще трябва да се изправи срещу дипломатическата и военната мощ не само на Израел, но и на САЩ и Саудитска Арабия. Новият властелин на дома Ал Сауд -   - се обяви за реформатор и заяви, че ще изведе Саудитска Арабия от тъмните векове. Въпреки че се провали в опита си да продаде образа на защитник на човешките права, той може би наистина иска да диверсифицира икономиката на страната и тя да стане по-малко зависима от износа на петрол. Затова обаче са му нужни лостове за влияние в региона и положителен имидж пред света. US разузнаването: Принц Салман е наредил убийството на Кашоги След варварското убийство на журналиста Джамал Кашоги в саудитското консулство в Истанбул, Салман има спешна нужда от излъскване на имиджа си. Благословията за мира би го поставила на мястото на лидера, който избира добруването на хората пред религиозните и исторически митологеми, би го позиционирало много близо до повечето европейски лидери, които биха подкрепили бъдещия документ. Освен международна легитимност, това би му осигурило и така нужната му подкрепа в страната, раздирана под повърхността от дворцови битки за власт. Съществува и реалната възможност, той  да е получил сериозни уверения от американския президент, че Саудитска Арабия ще получи още по-силно дипломатическо присъствие в региона. Ако сделката бъде сключена, то това ще означава и нов тежък удар върху Иран. Войната в Йемен ще бъде все по-близо до своя край, а саудитците ще са отново на страната на победителите. След едно управление, изпълнено с противоречиви успехи, обвинения в корупция и в поголовно нарушаване на човешките права на палестинците,   спечели нов мандат - едно от огромните условия за бъдещата сделка с Палестина. Биби, както го наричат медиите обаче, не успя да състави правителство и през октомври тази година ще се проведат нови избори. Нови извънредни избори в Израел Очакванията са управляващата „Ликуд“ отново да спечели, този път с по-голямо мнозинство. Резултатите са от изключителна важност за сделката, тъй като в Израел все още съществуват политически и най-вече военни елити, които вярват в „двудържавността“.  Ако някой от тези кръгове получи по-голяма власт и влияние в Кнесета, е твърде възможно плановете да пропаднат. Към момента обаче Нетаняху изглежда по-скоро убеден в своя успех и гледа право напред към приключването на проблема. Той има шанс да се превърне в израелския премиер, решил веднъж завинаги вековната драма на евреите, да стане човекът, който накара ракетите да спрат да летят. Историята на израелския народ е трудна, а човекът, който ще донесе мира след стотици години война и безмилостна битка за оцеляване, ще има заслужено място в пантеона на героите. И ще управлява, докато поиска. И накрая, но не на последно място -  . Колкото и противоречив президент да е, не може да се отрече, че постигането на траен мир между Израел и Палестина, е магнум опусът, към който почти всички негови предшественици са се стремили. В типичния си нахален, арогантен и дори хулигански стил, Тръмп реши, че може просто да откупи мира и със серия от сделки да предостави това, което години дипломация не успя. Последните му действия говорят, че той всячески се опитва да удоволетвори Саудитска Арабия и зад това не може да се крият само сделки за няколко десетки милиарда долара. Американската икономика е много, много по-силна. Въпреки всички критики, той не наложи наказания на Салман след случая „Кашоги“, не спря финансирането на войната в Йемен, не пропуска да похвали престолонаследника, когато може. Доналд Тръмп гони друга цел – дело за историята, което може да заслепи всички глупости, които надроби само за три години в Овалния кабинет и да му осигури преизбирането през 2020 г. Обама: Още не знам защо ми дадоха Нобел за мир Когато говорим за Тръмп не е за подценяване и личната му амбиция за спечелването на Нобеловата награда за мир. Той като че ли така и не можа да преглътне, че неговият предшественик Барак Обама беше удостоен с отличието за, нека си признаем, не чак толкова успешната си външна политика. Изглежда, че колкото и да се противят палестинците, двигателите зад „сделката на века“ са решени да наложат мира. Един от лостовете, които администрацията на американския президент ще използва вероятно ще бъде отново финансов – ако \"Хамас\" и ООП откажат сделката, то САЩ ще преустановят всякаква финансова помощ за Палестина и ще гарантират, че никоя друга страна няма да може да прехвърля средства към нея. Разбира се, това звучи повече като извиване на ръце, отколкото като доброволно встъпване в договор, но реалностите на международната политика винаги са се диктували от силните на деня.  Без подкрепата на САЩ и традиционните си съюзници, палестинската автономия едва ли ще може да издържи дълго в една бъдеща война с Израел.  Да не говорим, че световната общественост едва ли ще погледна с добро око на отказаната протегната ръка. Тръмп заплашва да спре финансовата помощ за Палестина Въпреки че едно съгласие за сделката на Тръмп може да изглежда като предателство за хилядите жертви, които палестинците дадоха за каузата, това може да е техният шанс да се опитат да изградят една работеща администрация, която да надгради борбата от позицията на все пак суверенна държава. Изглежда, че съюзниците този път няма да оставят финансовите потоци в ръцете на сегашното правителство и ще изградят цялата инфраструктура сами. Това ще гарантира, че парите ще стигнат до хората и те ще могат да се възползват от новата ситуация адекватно. Планът \"Къшнър\" разчита точно на това. И ако той успее в тази фаза, мирът може би наистина има шанс. Големите сили зад проекта трябва да забравят арогантността си и да не говорят на палестинския народ от позицията на силата, а от позицията на съюзник. Планът \"Къшнър“ няма да реши всички проблеми на двете държави, но може би е стъпка в правилната посока. Кръвоприлитията не дадоха резултат, дипломацията се провали многократно, време е на сцената да излезе търговията. Ще успее ли Доналд Тръмп да откупи мира в Близкия изток, предстои да видим. „Генерация Z“ – с подкрепата на „Америка за България“ САЩ и Палестинската власт в схватка за американския план за мир с Израел  Тръмп: Ако Иран направи нещо, ще го посрещнем с голяма сила Защо „Ислямска държава“ няма да умре US разузнаването: Принц Салман е наредил убийството на Кашоги Нови извънредни избори в Израел Обама: Още не знам защо ми дадоха Нобел за мир Тръмп заплашва да спре финансовата помощ за Палестина „Генерация Z“ – с подкрепата на „Америка за България“", "date": "2019.06.12", "title": "Доналд, зетят и мирът"}
{"url": "https://clubz.bg/84118-sasht_shte_zapazqt_3_rastej_do_kraq_na_godinata_tvyrdi_syvetnik_na_trymp", "text": "САЩ ще могат да запазят темпа на икономически растеж от 3 процента до края на годината без значение дали ще успеят да сключат търговско споразумение с Китай, заяви в ефира на Си Ен Би Си икономическият съветник на Белия дом Лари Къдлоу. \n\tАмериканската икономика е много силна, подчерта той. \n\tМисля, че е в доста добро състояние и че ще запазим темпа на растеж от 3 процента тази година, отбеляза Къдлоу. \n\tЦифрата 3 процента не зависи от споразумението с Китай, което може да бъде сключено при неудовлетворителни условия за американските икономически интереси, допълни Къдлоу. \n\tТой отбеляза, че в САЩ данъците са се понижили, извършена е съществена дерегулация, достъпът до енергийния сектор е разширен, а освен това са направени различни реформи в търговията. \n\tФинансовият министър на САЩ Стивън Мнучин в неделя каза пред Си Ен Би Си, че състоянието на американската икономика е благоприятно както преди и по това се отличава съществено от Европа, Китай и други страни, припомня БТА.", "date": "2019.06.12", "title": "САЩ ще запазят 3% растеж до края на годината, твърди съветник на Тръмп"}
