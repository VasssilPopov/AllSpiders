{"url": "http://clubz.bg/77073-bivshiqt_advokat_na_trymp_osyden_na_3_godini_zatvor", "text": "Майкъл Коен, бившият адвокат на президента на САЩ Доналд Тръмп, бе осъден в сряда на три години затвор за незаконно даване на пари на две жени, за да мълчат, по време на предизборната кампания на неговия клиент през 2016 г., както и заради това, че излъгал пред Конгреса за проект за построяване на Тръмп тауър в Москва, предадоха Ройтерс и Франс прес, цитирани от БТА. \n\tТръмп имал извънбрачни връзки с двете жени. \n\tОкръжният съдия в Манхатън Уилям Поли осъди Коен на три години затвор за плащанията, които били в нарушение на финансовото законодателство на САЩ. Той отделно постанови два месеца затвор за бившия адвокат на Тръмп за фалшивите му показания пред Конгреса. \n\tКоен ще изтърпи двете наказания едновременно, което означава, че ще лежи три години в затвора, отбелязва Ройтерс. \n\tПрез август бившият адвокат на американския президент призна за плащанията, а през ноември - и за фалшивите изявления.", "date": "2018.12.12", "title": "Бившият адвокат на Тръмп осъден на 3 години затвор"}
{"url": "http://clubz.bg/77072-es_pak_shte_ni_proverqva_za_%E2%80%9Eturski_potok%E2%80%9C", "text": "България е изправена пред възможността за нова проверка от страна на ЕС заради „Турски поток“, съобщи „ИЮ обзървър“ (EUobserver). Това твърди пред изданието Марош Шефчович – зам.-председателят на Еврокомисията, отговарящ за енергийния съюз. И допълва, че ЕК ще реагира в рамките на правомощията си, ако България накърни енергийната сигурност на Съюза. Кабинетът потвърди: \"Турски поток\" ще мине през България „Турски поток“ заобикаля Украйна, припомня „ИЮ обзървър“. И допълва, че същото важи за „Северен поток 2“, който заобикаля Полша. И двете страни бяха някога в руската зона на влияние. Това кара региона да се чувства по-несигурен и позволява на Москва да спре доставките на газ за тези страни, но той да тече към Западна Европа. Тези опасения се подклаждат от руския реваншизъм, с военни провокации и агресии в Балтийско и Черно море. Той говори в деня, в който Марош Шефчович направи изявлението си пред „ИЮ обзървър“. Тогава дипломатът похвали и Еврокомисията за проекта за интерконектор \"Гърция-България\". САЩ хвалят ЕС за интерконектора „Гърция-България“ Предишният български проект – по-амбициозният тръбопровод „Южен поток“, трябваше да доставя газ директно от Русия през Черно море. Москва обаче го изостави през 2014 г., когато Еврокомисията обяви, че той нарушава законите на пазара. България, където депутатите съвсем наскоро одобриха проекта за връзка „Турски поток 2“, още не е дала на Шефчович подробности за плана си. Еврокомисията финансира преди проучване за осъществимостта на идеята за газов хъб „Балкан“. Този хъб трябва да бъде изграден във Варна и би могъл да търгува с газ от „Турски поток 2“, както и от подкрепени от ЕС тръбопроводи към Азербайджан и Израел – Южния газов коридор и Източносредиземноморския газопровод. Той може да търгува и с втечнен природен газ от Катар или САЩ, което според Шефчович би създало по-диверсифицирани и по-сигурни доставки. България няма да получи пари от ЕС за тръбопровода на стойност 1, милиарда евро, ако той не изпълнява необходимите условия, каза словашкият еврокомисар. Страната няма получи и „регулационна подкрепа“ от Съюза. ЕУГАЛ – 480-километров германски газопровод, който трябва да свърже „Северен поток 2“ с Централна Европа, не изпълнява условията за подкрепа от ЕС. САЩ хвалят ЕС за интерконектора „Гърция-България“", "date": "2018.12.12", "title": "ЕС пак ще ни проверява за „Турски поток“"}
{"url": "http://clubz.bg/77069-okonchatelno_%E2%80%93_priet_e_byudjetyt_na_es_za_2019_g", "text": "Европейският парламент очаквано прие днес бюджета на ЕС за 2019 г., възлизащ на рекордните 165,8 милиарда евро. Той бе договорен на триалог с представители на Еврокомисията и на Съвета на ЕС на 5 декември. А вчера Съветът го одобри. Съветът на ЕС подкрепи рекорден бюджет за 2019 г. Днес окончателно бе сложен краят на тежки и трудни преговори. Те дори доведоха до блокиране през ноември, което наложи Комисията да представи нов проектобюджет. Главната причина за споровете бе каква част от европейския бюджет да отиде за сирийските бежанци в Турция. Противоречия имаше също заради използваните средства от програмата „Хоризонт 2020“ за научни изследвания и иновации, и предложението за орязване на парите за студентската програма „Еразъм+“ През следващата година Великобритания ще продължи да плаща вноски, въпреки че ще напусне ЕС на 29 март. Бюджетът е рекорден в историятана ЕС. Точните цифри са   евро.", "date": "2018.12.12", "title": "Окончателно – приет е бюджетът на ЕС за 2019 г."}
{"url": "http://clubz.bg/77062-taqni_sencov_e_simvol_na_borbata_za_svoboda_na_politzatvornicite", "text": "Това заяви днес председателят на Европарламента Антонио Таяни. Той говори на церемония в Страсбург, на която украинският режисьор бе удостоен с тазгодишната награда „Сахаров“ за свобода на мисълта. Самият Сенцов не присъства, тъй като излежава 20-годишна присъда в трудова колония в Сибир. Наградата бе връчена на братовчедка му Наталия Каплан и адвоката му Дмитрий Динзе. Олег Сенцов с наградата \"Сахаров\" Според руските власти режисьорът планирал терористични актове на анексирания полуостров Крим. Церемонията бе предшествана от минута мълчание в памет на жертвите от вчерашното кърваво нападение на коледния базар в Страсбург, завършило с трима убити. Таяни изрази отново подкрепа за териториалната цялост на Украйна. Той призова за незабавното и безусловно освобождаване на Сенцов и другите незаконно задържани украински граждани в Русия и Крим. ЕС иска свобода за Олег Сенцов След като прие наградата, Наталия Каплан разказа на какви мъчения е бил подлаган братовчед й по време на ареста за престъпления, които никога не е извършвал. И припомни гладната му стачка с искане за освобождаване на всички украински политзатворници. Тя продължи 145 дни. При това той не включи себе си в тази бройка. Тя прочете посланието на режисьора до евродепутатите. Ето какво гласи то: Друг финалист за тазгодишната награда „Сахаров“ - мароканският правозащитник Насер Зефзафи, също е в затвора. Таяни приветства родителите му, които дойдоха в Страсбург. Там дойдоха и представители на третия финалист – общо 11 неправителствени организации, спасяващи мигранти в Средиземно море. Тази година се навършват 30 г. от учредяването на наградата „Сахаров“. Антонио Таяни припомни, че петима нейни лауреати след това са били удостоени с Нобелова награда за мир. Това са  и  . ЕС иска свобода за Олег Сенцов", "date": "2018.12.12", "title": "Таяни: Сенцов е символ на борбата за свобода на политзатворниците"}
{"url": "http://clubz.bg/77070-rojters_mej_shte_ocelee", "text": "Най-малко 185 депутати от Консервативната партия са изразили подкрепа за британската министър-председателка Тереза Мей преди предстоящия в сряда вечер вот на доверие към нея като партиен лидер, предаде Ройтерс, цитирана от БТА. Агенцията се позовава на публични изявления и социални медии. Според актуализирани час по-късно данни, 198 от торите са декларирали подкрепа за нея и шансът и да победи във вота е 89 на сто според компаниите за залози. \"Брекзит\" се отлага или спира, ако ме смените, казва Мей (ВИДЕО) Мей се нуждае от подкрепата на най-малко 158 от 315 депутати тори, за да запази поста си. Някои депутати, изразили публично подкрепа за Мей, са заявили при частни разговори, че ще гласуват против нея, съобщават британски политически коментатори. Торите ще се опитат да сменят Мей тази вечер (ВИДЕО) Тайното гласуване ще се състои между 18 и 20 часа по Гринуич (между 20 и 22 часа българско време), припомня Ройтерс. Междувременно британските медии съобщиха, че Мей на закрито заседание е обещала на депутатите си да напусне като лидер на Консервативната партия преди следващите редовни парламентарни избори, които трябва да се състоят през 2022 година. Тя не е била ясна обаче кога точно смята да направи това и дали би си подала оставката, ако се наложат предсрочни избори. Според букмейкърските компании \"Уилям Хил\", \"Пади Пауър\" и \"Ладброукс\" шансът на Мей да спечели вота е 86 процента. Случвало се е обаче залозите да грешат. При подготовката на референдума за членството на Великобритания в Европейския съюз на 23 юни 2016 г., залозите показваха значителна вероятност гласоподавателите да подкрепят оставане в съюза. Най-малко 150 законодатели консерватори засвидетелстваха в публични изявление и в социалните медии подкрепа за Тереза Мей преди вота. Според анализатори обаче някои парламентаристи, които публично подкрепят министър-председателката, казват неофициално, че ще гласуват против нея. Самата Мей заяви, че свикването на общи избори не би било в интерес на Великобритания. Основната опозиционна формация, Лейбъристката партия, ще внесе вот на недоверие към правителството на премиера Мей, в момент, когато то смята, че може да успее, каза говорител на партията. Според говорителя е ясно, че Мей няма да може да постигне съществена промяна в сделката за развода, договорена от нея с Евросъюза. Той изрази убеденост, че споразумението няма да бъде подкрепено от парламента. Министърът на околната среда Майкъл Гоув на свой ред заяви, че е абсолютно сигурен в победата на министър-председателката.   Френският президент Еманюел Макрон ще проведе телефонен разговор с Мей преди срещата на върха на Европейския съюз утре, докато тя се опитва да убеди европейските лидери да направят още малко отстъпки за \"Брекзит\", предаде Франс прес, като се позова на съобщение на Елисейския дворец. Канцеларията на френския президент не уточни, дали този разговор ще се състои преди вота на доверие към Мей. След като в понеделник в последния момент обяви отлагането на гласуването за споразумението за Брекзит, предвидено за вторник в британския парламент, Мей се срещна с много европейски лидери, сред които председателите на Европейския съвет Доналд Туск и Европейската комисия Жан-Клод Юнкер. Отчаяна Мей тича из Европа Макрон и Мей трябваше да разговарят през миналия уикенд, но този разговор беше отложен заради кризата с \"жълтите жилетки\" във Франция. По-рано в сряда френският външен министър Жан-Ив льо Дриан изключи каквото и да е предоговаряне на споразумението за \"Брекзит\", сключено между Европейския съюз и Обединеното кралство, предаде Франс прес. Торите ще се опитат да сменят Мей тази вечер (ВИДЕО) Отчаяна Мей тича из Европа", "date": "2018.12.12", "title": "Ройтерс: Мей ще оцелее"}
{"url": "http://clubz.bg/77063-dbg_gerb_avtoritarizym_v_dejstvie_i_pylzqshta_diktatura", "text": "Движение \"България на гражданите\" (ДБГ) призовава демократично мислещите хора да се противопоставят заедно на поредната крачка на ГЕРБ към утвърждаване на пълзящата диктатура. Това се казва в позиция на партията по повод последните промени в антикорупционния закон. С тези промени процедурата за отнемане на имущество може да продължи дори ако съдът признае обвиняемия за невинен. От партията изтъкват, че предложенията на ГЕРБ за авторитарна гражданска конфискация нарушават Конституцията и са авторитаризъм в действие. Според тях законопроекта нарушава Конституцията, според която частната собственост е неприкосновена.  ", "date": "2018.12.12", "title": "ДБГ: ГЕРБ  - авторитаризъм в действие и пълзяща диктатура"}
{"url": "http://clubz.bg/77058-es_se_gotvi_za_%E2%80%9Ebrekzit%E2%80%9C_bez_sdelka", "text": "ЕС усилено се готви за „Брекзит“ без сделка. Това става ясно от писмото покана на председателя на Европейския съвет Доналд Туск до държавните и правителствените ръководители на страните членки. Те ще се съберат утре за последен път тази година в Брюксел. Срещата на върха ще бъде на 13 и 14 декември. „Брекзит“ бе включен в дневния ред на Европейския съвет в последния момент. Това стана, след като Мей изненадващо отмени насроченото за вчера гласуване на нейния план в британския парламент. \"Брекзит\" се отлага или спира, ако ме смените, казва Мей (ВИДЕО) Мей: Ускорихме подготовката за „Брекзит“ без сделка Вчера премиерката бе в Брюксел на среща с Туск и председателя на Еврокомисията Жан-Клод Юнкер. И също сподели, че правителството й се готви за \"Брекзит\" без сделка. Юнкер изслушал Мей внимателно. Комисията няма да коментира вътрешната британска политика и ставащото в нейната Консервативна партия, но Юнкер многократно е изразявал подкрепа за премиерката и ролята й в работата по много труден процес. Мей: Ускорихме подготовката за „Брекзит“ без сделка", "date": "2018.12.12", "title": "ЕС се готви за „Брекзит“ без сделка"}
{"url": "http://clubz.bg/77057-shest_godini_zatvor_zaradi_ubit_baletist_na_zebra_vyv_varna", "text": "Ha шecт гoдини зaтвop бeшe ocъдeн Πeтъp Здpaвĸoв, ĸoйтo нa 10 ceптeмвpи yби c ĸoлaтa cи нa пeшexoднa пътeĸa във Bapнa бaлeтиcтa Mapтин Чиĸaлoв, съобщава \"Де факто\". Дo eфeĸтивнoтo нaĸaзaниe ce cтигнa, cлeд ĸaтo пoдcъдимият шофьор Петър Здравков (25 г.) пpизнa винaтa cи и пoиcĸa дeлoтo cpeщy нeгo дa ce глeдa пpи ycлoвиятa нa cъĸpaтeнo cъдeбнo cлeдcтвиe. Taĸa зa пpичинeнaтa cмъpт нa 38-гoдишния бaлeтиcт oт вapнeнcĸaтa oпepa oт нeпpaвocпocoбния Πeтъp, при това шoфиpaл c пpeвишeнa cĸopocт нa oживeн бyлeвapд, след което избяга от местопроизшествието, cъдът мy наложи нaĸaзaниe 9 гoдини лишaвaнe oт cвoбoдa. Кола помете велосипедист на пешеходна пътека във Варна Нo cлeд задължителната peдyĸция зapaди пpизнaтaтa винa нaĸaзaниeтo мy бe нaмaлeнo c eднa тpeтa и Здpaвĸoв на практика щe тъpпи нaĸaзaниe oт 6 гoдини зaтвop. B oбвинитeлнaтa cи плeдoapия  пpoĸypaтypaтa пoиcĸa cъдът дa oпpeдeли нaĸaзaниe   пo члeн 343, aл. 3, бyĸвa „б“ oт HK cлeд peдyĸциятa. Toвa дeяниe ce нaĸaзвa c лишaвaнe oт cвoбoдa oт 3 дo 15 гoдини. Koлeги нa Mapтин Чиĸaлoв   Изпълнявaщият длъжнocттa oĸpъжeн пpoĸypop нa Bapнa Paдocлaв Лaзapoв ĸoмeнтиpa: Πpиcъдaтa нe e oĸoнчaтeлнa, мoжe дa бъдe oбжaлвaнa или пpoтecтиpaнa. \"Патриотите\": Да няма леки присъди за убийство при самопризнание В момента ВМРО води кампания в НПК да отпадне възможността за редукция на присъдата при самопризнания, когато се касае за умишлени убийства. Идеята им бе подета след убийството на тв журналистката и продуцент Виктория Маринова в Русе. \"Патриотите\": Да няма леки присъди за убийство при самопризнание", "date": "2018.12.12", "title": "Шест години затвор заради убит балетист на \"зебра\" във Варна"}
{"url": "http://clubz.bg/77048-stroitelniqt_bransh_na_protest_sreshtu_opoziciqta", "text": "Строителна техника, наредена по продължението на \"Цариградско шосе\" в София, специални билбордове с ликове и надписи \"Аз съм строител\" - така изглеждаше в сряда \"мирната демонстрация\", организирана от Камарата на строителите в България (КСБ). Акцията беше внимателно обмислена - тежките машини бяха така строени, че да не пречат на движението по възловия булевард, но да не останат незабелязани. Протестът беше с интересно искане - политиците да не рушат имиджа на бранша. Строителните босове се засегнали от изказвания, с които опозицията ги атакувала, стана ясно от техни изказвания. От Камарата поискаха да бъдат снети обвиненията за раздути цени, лошо качество на строителството и корупция при провеждането на обществените поръчки за инфраструктура, където всяка година се разпределят милиарди от еврофондове и държавния бюджет. В социалните мрежи \"мирната демонстрация\" веднага беше окачествена по различен начин - \"протест в подкрепа на управляващите се нарича... манифестация\", предположиха потребители на фейсбук. Основно реакциите на бранша били предизвикани от неодобрението срещу качеството на превърналия се в исторически ремонт на \"Граф Игнатиев\". Заради него преди дни оставка подаде и столичният зам.-кмет по транспорта Евгени Крусев. Действащ зам.-кмет поема ресора на подалия оставка Евгени Крусев От Строителната камара бяха подготвили подписка, подкрепена от 53 хиляди строители, която да внесат в Народното събрание, Министерския съвет и президентството. И направиха рейд по институциите, за да покажат колко са засегнати. Управляващите изразиха разбирането си за \"недоволството\" на бранша към обвиненията на БСП. Часове след старта на \"протеста\" кабинетът реши да отпусне 1,350 млрд. лв. за строежа на 134 км от магистрала \"Хемус\". Регионалната министърка   след като си видя с представители на КСБ, обобщи, че строителният бранш в страната трябва да бъде подкрепен от всички, за да може качествените строители да не напускат страната. Караянчева: Българският строител се утвърждава като един от най-добрите в света Отговорността на нейното министерство било да се разплаща със строителите в срок и напомни, че с отпуснатите в сряда от правителството 152 млн. лева ще бъдат разплатени дейности, които вече са извършени. Илиян Терзиев отрече твърдения, че българските строители работят скъпо. Той извади справка, според която у нас се работи на най-ниската часова ставка - 3,60 евро, най-високата е в Швейцария - 63 евро, а в бившите социалистически страни около България ставките били от 8 евро до 15 евро. Единичните цени за километър магистрали и водни цикли са най-евтини в цяла Европа, продължи той. С подобни ставки нямало как да се задържат строителите. Председателят на УС на КСБ инж. Илиян Терзиев съобщи, че на срещата с премиера били обсъдени въпроси, свързани с разплащането на с бранша по проекти, което е било изпълнено с днешно решение на МС, както и това да има предвидимост за бранша. Това изискване на строителите също с днешно решение на кабинета за осигуряване на средства за магистрала \"Хемус\" било изпълнено. По думите на Терзиев това ще даде предвидимост за бранша в рамките на година и половина - две за малките фирми. Спирането на еврофондовете щяло да е пагубно за бранша, изтъкнал още Терзиев. От камарата се оплакали на премиера, че търпят загуба от политиката, водена от БСП, каза още председателят на УС на Камарата на строителите.  Според министърката отношенията на ръководенето от нея институция със строителите и членовете на Камарата на строителите в България били на експертно ниво и този процес не се политизира. Строителите в България, членовете на камарата са партньори на министерството не само в пътния сектор, но и по оперативна програма \"Региони в растеж\" и по Националната програма за енергийна ефективност, напомни Аврамова. От строителния бранш се очаквала мобилизация за проекти, чиито бенефициенти са ВиК операторите в България. Управляващите щели да бъдат безкомпромисни към качество и срокове на изпълнение, каза още министърката. Представители на камарата бяха и при която не пропусна да обяви подкрепата си и засипа гостите си със суперлативи. Българският строителен бранш е единен и силен, с висок професионализъм Подписката финишира при президента Радев, който обаче не изглеждаше така възторжен. \"Това за мен означава да има целесъобразни и с голяма обществена значимост проекти. Да има прозрачни и честни обществени поръчки, да има такива условия, че всеки лев да отива по предназначение. Контролът да бъде принципен, всеобхватен и безкомпромисен, и съответно нормативната база да ви позволява да изпълнявате дейността по най-добрия начин, в реална и здрава конкурентна среда\", продължи той. И добави, че в тези проблеми изключително важно значение има изпълнителната власт като организатор на процесите.  Според президента, за да се решат проблемите по най-добрия начин, трябва да е ясно, че в тях има трима важни участници. Той открои изпълнителната и местната власт в ролята на възложител, собствениците и ръководствата на крупните строителни фирми, както и подизпълнителите и хилядите строителни работници, \"които съвестно изкарват прехраната си\". От думите на Радев стана ясно, че безрезервната му подкрепа получават само строителните работници. По думите му, хората от своя страна очакват да пътуват безопасно по сигурни пътища, които да не бъдат ремонтирани веднага след въвеждане в експлоатация, а също и да не се срамуват от изгледа на населеното място, в което живеят.  Малко по-късно председателят на УС на КСБ инж. Илиян Терзиев обяви в парламента, че държавният глава не е бил коректен. \"Да запомним днешния ден, защото той е прецедент в политическата история - едрият капитал на стачка срещу опозицията\", заяви Корнелия Нинова за протеста на строителите. Корнелия Нинова: За пръв път едрият бизнес протестира срещу опозицията А на бизнеса обеща при евентуално идване на власт на БСП да работят свободно, стига да е качествено: Караянчева: Българският строител се утвърждава като един от най-добрите в света Корнелия Нинова: За пръв път едрият бизнес протестира срещу опозицията", "date": "2018.12.12", "title": "Строителният бранш на протест срещу... опозицията"}
{"url": "http://clubz.bg/77050-desetima_vlizat_v_nadprevara_za_sportist_na_godinata", "text": "Организаторите на традиционната анкета Спортист на годината обявиха десетката (по азбучен ред) за изминаващата 2018-а. Церемонията е на 20 декември от 20:30 часа в зала \"Арена Армеец\", а водещи ще бъдат радио и тв звездата Митко Павлов и актьорът и поп певец Орлин Павлов. Освен 10-те най-добри спортисти, излъчени в гласуване на журналисти 139 журналисти от 49 електронни и печатни медии, ще бъдат наградени отбор №1, спортист с увреждания и треньор №1 в анкетата на в. \"Труд\". През миналата година имаше изявен фаворит - Григор Димитров. В настоящата той не е в десетката. Борбата има най-много представители - трима, лекоатлетките са две, както и боксьорите. За първото място при отборите спорът е между националните ни тимове по баскетбол (мъже), борба (жени), волейбол  (мъже), футбол (мъже) и ансамбълът по художествена гимнастика.  Организатор на анкетата на \"НОВЕ холдинг\". Наградените ще получат отличията си от \"герои с кауза\", се казва в официалното съобщение за церемонията.", "date": "2018.12.12", "title": "Десетима влизат в надпревара за Спортист на годината"}
{"url": "http://clubz.bg/77046-prokuraturata_utroi_milionite_za_koito_obvinqva_rumen_ovcharov", "text": "Специализираната прокуратура е предявила   на Румен Овчаров, а също така праща на съд назначен от него бивш шеф на „Мини Бобов дол“ ЕАД и бивш заместник-министър.  Делото \"Овчаров\": няма факти, не е ясно в какво го обвиняват Това става известно от съобщение на държавното обвинение, след като първото дело бе прекратено и върнато през пролетта от две инстанции. Според първия обвинителен акт от март бившият министър на икономиката и енергетиката трябваше да отговаря за умишлена безстопанственост: че  въпреки задълженията си не е упражнил достатъчно контрол, в резултат на което са последвали значителни щети за „Мини Бобов дол\" ЕАД в общ размер 8 940 231,47 лева и за длъжностно престъпление. Прокуратурата обвини Румен Овчаров за безстопанственост за 9 млн. лева Новосъбраните доказателства дори довели до ангажиране на наказателна отговорност и на бивш заместник-министър на икономиката и енергетиката и бивш изпълнителен директор на „Мини Бобов дол“ ЕАД. Става въпрос за анекс - договор от 9.06.2006 г. за отдаване под наем на активи на „Мини Бобов дол“ ЕАД на „Ораново“ ЕООД, в което са включени и установените щети в размер на повече от 24 млн. лв.  И на тримата е повдигнато обвинение за умишлена безстопанственост, осъществена при условията на продължавано престъпление в периода от 25.05.2006 г. – 18.03.2009 г., от която са последвали значителни щети в особено големи размери за предприятието „Мини Бобов дол“ ЕАД в размер на повече от 24 млн. лева, като деянието представлява особено тежък случай, допълват обвинителите. Обвинението срещу Румен Овчаров - освен 190 млн. евро и 9 млн. лв. Държавното обвинение отново ще претендира, че чрез сключения договор за наем на „Ораново“ ЕООД са прехвърлени изключителните права на добив, транспортиране и продажба на въглища в нарушение на Закона за подземните богатства и Закона за концесиите и без да е установено притежава ли „Ораново“ ЕООД необходимите за извършване на добив на подземни богатства възможности.   Прокуратурата обвини Румен Овчаров за безстопанственост за 9 млн. лева Обвинението срещу Румен Овчаров - освен 190 млн. евро и 9 млн. лв.", "date": "2018.12.12", "title": "Прокуратурата утрои милионите, за които обвинява Румен Овчаров"}
{"url": "http://clubz.bg/77049-es_dava_71_mln_evro_na_byrza_pomosht_u_nas", "text": "Европейската комисия (ЕК) ще отпусне 71 млн. евро от кохезионния фонд на ЕС за подобряване на оборудването, ефективността и достъпността на спешните здравни услуги в България, съобщиха от институцията в сряда. В рамките на проекта всички 237 звена на Бърза помощ у нас ще могат да подобрят състоянието на спешните си отделения и да ги снабдят с най-съвременно медицинско оборудване. За 211 000 българи няма бърза помощ ЕС ще съфинансира и купуването на 400 нови линейки, оборудвани с модерни средства за комуникация и животоспасяващи устройства. Тези линейки ще позволят бързо и ефективно оказване на помощ, особено в по-отдалечените райони и сред най-уязвимите групи от пациенти. Проектът ще подобри и условията на работа на медицинския персонал.", "date": "2018.12.12", "title": "ЕС дава 71 млн. евро на Бърза помощ у нас"}
{"url": "http://clubz.bg/77066-nikoj_ne_e_protiv_speshniq_remont_na_antikorupcionniq_zakon", "text": "Без нито един депутат \"против\" - така правната комисия в парламента прие на първо четене промените в т.нар. антикорупционен закон, внесени по спешност от Данаил Кирилов от ГЕРБ. Проектът се появи в понеделник - три дни, след като Върховният касационен съд излезе с тълкувателно решение, което казва, че делата за отнемане на имущество, заведени на основание наказателно преследване срещу дадено лице, трябва да бъдат прекратени, ако прокурорското разследване е приключило или има оправдателна присъда. Съд тълкува антикорупционния закон \"неудобно\". Следва незабавен ремонт Макар че решението на магистратите се отнася до стария и отменен закон, а позицията и на самата Комисията за противодействие на корупцията и отнемане на незаконно придобито имущество (КПКОНПИ) първоначално бе, че то не влияе на процедурите по действащия закон, днес се оказа, че ремонт на въпросния действащ закон е наложителен.  КПКОНПИ не може да конфискува при прекратяване на наказателното дело За обсъждането в правната комисия бяха и председателят на КПКОНПИ Пламен Георгиев, представител на Върховния касационен съд (ВКС), но още и главният прокурор Сотир Цацаров, и двама министри - Младен Маринов на МВР и Цецка Цачева на правосъдието. Всеки от тях бе поканен да изрази становище. Отсъствието на председателя на ВКС Лозан Панов пък се движеше като червена линия в дискусията. Причината е, че Данаил Кирилов (ГЕРБ) сметна за нужно да обяви как . И от ВКС, а и представителят на институцията - съдия Мирослав Белазелов, обясниха, че съдът има свой представител и той е от гражданската колегия, чието общо събрание взе тълкувателното решение, обект на самата дискусията.  КПКОНПИ се жалва от ВКС - можело да изпусне близо 22 милиона лева От БСП първоначално поискаха точката в дневния ред да се отложи - заради твърде спешния порядък, в който властта се опитва да прокара законодателни промени на толкова сложна материя, каквато е гражданската конфискация. Закономерно това предложение не мина. Последва масирана защита на предложените от Данаил Кирилов поправки. Те са в три посоки - в действащия закон изрично да се запише, че прекратяването на наказателно преследване или оправдателна присъда не са основание за прекратяване на процедури за отнемане на имущество; да се запише, че неспазването на сроковете, които КПКОНПИ има да извърши проверка, също не е основание за прекратяване на дела за отнемане на имуществто; и трето - всички висящи производства по предишните два закона да се довършат по реда на сеташния закон. Нещо повече - искането на Кирилов е последното да влезе в сила със задна дата  - от 23 януари 2018 г. След два часа дискусия се оказа, че нито един депутат от нито една парламентарна група не е против предложенията. ГЕРБ и ДПС ги подкрепиха, въпреки че между двете четения от движението се очаква да направят предложения, а БСП и \"Воля\" се въздържаха.  Ето как протече дискусията преди гласуването: Последиците от тълкувателното решение на ВКС вече са налице - изтъкна вносителят на \"спешните\" и по собствените му думи промени в закона Данаил Кирилов. Той не спомена какво има предвид, но ден по-рано Софийският градски съд прекрати делото за отнемане на имущество на бившия депутат и зам.-председател на парламента от ДПС Христо Бисеров. Искът от КПКОНПИ срещу нещо е за имущество на стойност около 2 млн.лв. и е заведен по стария закон, който е засегнат от решението на магистратите.  Христо Бисеров се разминава с конфискации за 2 млн. лв. Кирилов призна, че депутатите подготвят мащабен ремонт на антикорупционния закон, приет преди няма и година - в 37 параграфа, но сега се наложило да \"извади\" част от текстовете в отделен проект заради ситуацията. Той самият обяви, че не иска да влиза в дебати с ВКС, но решението го изненадало. А и попита, признавайки, че погледнато стриктно това е логично, защо само гражданската колегия на ВКС се е произнесла, а не общото събрание на всички съдии.  Георгиев, а и не само той, се позова на особените мнения на 11 от съдиите ог гражданската колегия на ВКС към тълкувателното решение. Той защити и ретроактивното действие на промените, предлагани от Кирилов - а именно, че до влизането в сила на промените, ако бъдат приети - ще бъдат \"амнистирани\" хора.   Цецка Цачева на свой ред също обясни как влизането на исканите промени в закона със задна дата е добра идея, а и не е прецедент, нито е забрането по закон в определени случаи. Тя се съгласи още, че сроковете, в които КПКОНПИ извършва проверки, са инструктивни и неспазването им не може да е основание за прекратяване на искове за отнемане на имущество. Тя обяви още, че по закон проверка за незаконно имущество може да бъде стартирана и не само ако срещу дадено лище има наказателно преследване, но и в други случаи - например при конфликт на интереси. Вътрешният министър Младен Маринов дъщо напълно подкрепи промените - защото с тях  \n\t  КПКОНПИ не може да конфискува при прекратяване на наказателното дело КПКОНПИ се жалва от ВКС - можело да изпусне близо 22 милиона лева Христо Бисеров се разминава с конфискации за 2 млн. лв.", "date": "2018.12.12", "title": "Никой не е \"против\" спешния ремонт на антикорупционния закон"}
{"url": "http://clubz.bg/77051-sinodyt_blagoslovi_donorstvoto_no_samo_s_izrichno_informirano_syglasie_pylen_tekst", "text": "Това пише в обширна позиция на св. Синод на Българската православна църква по повод Закона за трансплантация на органи, тъкани и клетки  И още: Църквата очертава 3 положения за приемането на донорството: целта да е доброволното дарение от страна на донора, а не удължаването живота на реципиента на всяка цена; да се взима “съзнателното съгласие” на донора, т. е. донорът трябва да осъзнава действието си или, ако по някаква причина е изпаднал в мозъчна смърт, свободно и не по принуда да е изявил съгласие за взимането на органите му и последно: църквата няма никога да приеме трансплантациите, \"ако те са изражение на алчността и користолюбието\". В заключение: БПЦ - БП дава благословение за извършване на трансплантациите при изпълнение на следните условия: ПОЗИЦИЯ НА СВ. СИНОД НА БЪЛГАРСКАТА ПРАВОСЛАВНА ЦЪРКВА – БЪЛГАРСКА ПАТРИАРШИЯ ПО ЗАКОНА ЗА ТРАНСПЛАНТАЦИЯ НА ОРГАНИ, ТЪКАНИ И КЛЕТКИ Светата църква приема трансплантациите, както и всичко останало, свързано със здравето на човека и борбата му със смъртта, с особен интерес, разбиране и необходимата сериозност. Напълно разбира измерението на проблема, както и възможностите, които трансплантациите откриват и съответно огромния дълг на Църквата пред обществото, пред медицинската практика, пред реципиентите и пред евентуалните донори. В случая Църквата желае да се помогне на реципиента, но да не се забравя и за уважението към донора и той да не бъде подценяван. Желанието на човека да разшири границите на земния си живот е благословено от Православната Църква, виждаща в това възможност за покаяние, добри дела и духовно развитие, изпълнение на божествения призив “бъдете свети, защото Аз (Господ, Бог ваш) съм свет” (Лев. 11:44). Мъдростта на Свещеното Писание ни учи, че човекът е “венецът на творението” – “образ и подобие” на божествената Личност - и в изпълнение на своето предначертание той е връзката между Твореца и творението. Човекът е отражение на божественото, защото създанието говори за своя Създател. Най-съвършеният дар, даден в притежание на човека от безначалното и безгранично Битие, е неговата свобода. Свободата е независим акт на волеизявление, дарена на човека като духовно същество. Човешката личност притежава от самия Бог правото самостойно да насочва своята воля към приемане или отхвърляне на решения. Всичко, което засяга живота, смъртта и духовния образ на човека, предполага драговолно изразяване на индивидуална позиция. Без свобода любовта не съществува, а “Бог е любов” (1 Иоан. 4:8). Българската православна църква възприема донорството, и в проекция – трансплантациите, като изява на любов, като вид алтруизъм. Да обичаш означава безкористно и безрезервно себеотдаване, така както Всемогъщия по неизмеримата Си милост е изпълнил света с благà за всички - „Благ е Господ към всички, и Неговите щедрости са върху всичките Му дела” (Пс. 144:9). Донор означава “дарител”, събрат, който дарява не просто орган, а живот и надежда. Даряване означава осъзнато, ненасилствено и свободно взето решение. Да дариш означава да проявиш обич и съпричастие.  \n\tВ човешката любов говори Всевишния. Извън свободната воля решението никога не е автентично. Съгласието е неприкосновен акт на личността, израз на нейния индивидуален избор. Ето защо налагане господството на чужда воля, която “подразбира” личната, е недопустимо. В този случай “подразбиране” заявява интерес и Църквата го отхвърля като морално неприемливо, защото то опорочава съгласието. Извън съзнателното съгласие няма акт на даряване. Църквата отстоява своето учение, че човекът е уникална и неповторима идентичност: психотелесна свързаност между вечната му душа и неговото тяло, а не просто биологична единица. Човекът не е предпоставка на себе си, неговото съществуване е дар от Бога. И въпреки че животът е даден на човека така, че той да притежава правото дори да го дари на своя ближен като саможертва пред Всемилостивия, човешката душа и човешкото тяло принадлежат единствено на самия човек и на Бога. Българската православна църква не приема, че незаявеният отказ трябва да се тълкува като съгласие, защото липсата на отказ, освен на възможно съгласие, може да се дължи и на множество други причини - като неинформираност, липса на възможност за волеизява, не на последно място - липса на взето решение. За приемането на трансплантациите от Църквата, са налице три основни положения: 1. Църквата съзнава хуманния си дълг спрямо реципиента, който иска да живее, но себе си съзира по-скоро в ролята на защитник на донора, комуто следва да се запази възможността на свободен избор, т. е. свободно да избере дали да стане такъв и да даде от себе си. Църквата по никаква причина или повод няма да пожертва дължимото уважение към донора заради нужда от оцеляване на реципиента. Защото тук целта следва да е доброволното дарение от страна на донора, а не удължаването живота на реципиента на всяка цена. Реципиентът приема само тленен орган от смъртно тяло, докато донорът дарява, движен от своята душа, която е безсмъртна. С колкото душата е по-висшестояща от тялото, с толкова духовната полза на донора е по-голяма от тази на биологичната изгода на реципиента, защото “по-блажено е да се дава, нежели да се взима” (Деян. ап. 20:35); 2. При даряването на орган задължително трябва да се взима “съзнателното съгласие” на донора, т. е. донорът трябва да осъзнава действието си или, ако по някаква причина е изпаднал в мозъчна смърт, свободно и не по принуда да е изявил съгласие за взимането на органите му. Донорът трябва винаги да е дарител; 3. Църквата може да приеме трансплантациите единствено като изява на обич, взаимност, или на саможертвен порив, на освобождаване от мрежите на егоизма и еснафщината. Но Тя няма никога да ги приеме, ако те са изражение на алчността и користолюбието, отчуждаващи дарителя от самото му дарение. По отношение на мозъчната смърт се изисква да се гарантира точното спазване на международно приетите критерии за диагностициране на мозъчната смърт. \n\tЗатова е необходимо: 1. Достоверно и ясно констатиране на причините за мозъчната смърт; 2. Потвърждаването на мозъчната смърт да се извършва на основата на съществуващи клинични, инструментални и лабораторни критерии от експертна комисия, която да не е в никаква зависимост от екипите за трансплантации; Като се има предвид всичко гореизложено, следва, че даряването на органи от донори в мозъчна смърт, както и трезвото и съзнателно съгласие на здрав човек да дари свой орган на страдащ свой събрат, като акт на алтруизъм и обич е в съгласие с учението и мнението на нашата Църква. Резервираността на Църквата Църквата е длъжна да защитава донорската институция, нейната практика и свързаните с нея лица, от всяко евентуално оскверняване, принудителна диагноза или прибързаност в спазването на критериите за мозъчна смърт, комерсиализация или сделка, от какъвто и да било вид по отношение даряването на органи, избор на реципиенти на основата на расистки критерии, нарушаване реда за чакане на подходящ донор и т. н. Заключение БПЦ - БП дава благословение за извършване на трансплантациите при изпълнение на следните условия: 1. Строго и регламентирано спазване на фундаменталните биоетични принципи; 2. Установяването на мозъчната смърт да се извършва по строго определени клинични критерии, чрез високоспециализирани инструментални изследвания /ангиография, ЯМР и др. методи/ от абсолютно независима /външна/ комисия. Понастоящем, законът и наредбите в Република България допускат диагностицирането на мозъчна смърт и без осъществяването на инструментални доказателствени изследвания, което църквата не би могла да приеме; 3. Писмено информирано съгласие /волеизявление/ от донора и близките му /кои органи, клетки и тъкани да бъдат взети при евентуална мозъчна смърт/, а не презумпция за повсеместно съгласие с донорството; 4. Необходимо е целият клиничен процес на трансплантацията да се координира и осъществява от утвърдени национални транплантационни болнични центрове, които да имат доверието на обществото и да гарантират по възможно най-добър начин изпълнението на процедурата по установяване на мозъчна смърт и цялостните права на донора, както и да гарантират постигането на най-високи нива на успеваемост на процедурата по трансплантация, в интерес на реципиента; 5. БПЦ - БП си запазва правото да промени своята позиция, при промяна в законодателството и закона за трансплантациите.", "date": "2018.12.12", "title": "Синодът благослови донорството, но само с изрично информирано съгласие (ПЪЛЕН ТЕКСТ)"}
{"url": "http://clubz.bg/77039-ochakvano_shefyt_na_stolichnata_policiq_predlojen_za_glaven_sekretar_na_mvr", "text": "Директорът на СДВР ст. комисар Ивайло Иванов е предложен за главен секретар на МВР. Това обяви министърът на вътрешните работи Младен Маринов на брифинг в Министерския съвет, съобщава \"Фокус\". Маринов уточни, че  за издаване на указ за назначаването му. Борисов: Първо ще обсъдя кандидатите за главен секретар на МВР с президента МВР е без титуляр на висшия професионален пост от 20 септември, когато бившият главсек Младен Маринов стана министър. Функциите изпълнява въведеният в предишния мандат на ГЕРБ зам. главен секретар - Георги Арабаджиев.", "date": "2018.12.12", "title": "Очаквано: шефът на столичната полиция предложен за главен секретар на МВР"}
{"url": "http://clubz.bg/77052-konte_predstavq_nov_proektobyudjet_pred_yunker", "text": "Италианският премиер Джузепе Конте ще представи днес в Брюксел коригирания проектобюджет на страната си за 2019 г., предаде Ройтерс, като цитира източник на кабинета в Рим. Това ще стане на среща с председателя на Еврокомисията Жан-Клод Юнкер. Говорителят на ЕК Маргаритис Схинас потвърди, че Конте ще пристигне днес следобед в Брюксел. Той обаче не отговори на въпроса дали на срещата ще се наблегне на политическата страна на въпроса с бюджета, както твърдят италианските медии, или на техническата. Премиерът на Италия обеща \"нов бюджет\", за да избегне санкция на Брюксел Еврокомисията отхвърли проектобюджета на Италия за догодина поради предвидения в него дефицит от 2,4 на сто от БВП вместо очакваните 0,8 процента. Брюксел реши да започне и процедура за извънмерен дефицит срещу страната.", "date": "2018.12.12", "title": "Конте представя нов проектобюджет пред Юнкер"}
{"url": "http://clubz.bg/77035-naj_skypoplateniqt_pisatel_za_2018_g_e_djejms_patersyn", "text": " влязоха в списъка на най-високоплатените писатели на 2018 г., според класация на сп \"Форбс, предаде ТАСС. Оценка на изданието показва, че на първо място в класацията е   За период от 12 месеца той е заработил 86 милиона долара, а от книгите му в САЩ са се продали 4,8 милиона екземпляра. За десети път Патерсън оглавява тази класация.  е изкарала 54 милиона долара. Миналата година тя беше на първо място в класацията с 95 милиона долара. За една година от книгите й в САЩ са били продадени 2,9 милиона екземпляра. Писателката освен това е получила постъпления от увеселителния тематичен парк, посветен на героя й Хари Потър. Бил Клинтън пише роман с Джеймс Патерсън  е на трето място с 27 милиона долара. За година в САЩ са били продадени 2,7 милиона негови книги. На четвърто място е   (21 милиона долара), а на пето -   (с по 18,5 милиона долара). Следват   заради скандалната книга за Тръмп \"Огън и ярост\" (13 милиона долара),   (с по 12 милиона долара) и накрая   (с по 10,5 милиона долара).", "date": "2018.12.12", "title": "Най-скъпоплатеният писател за 2018 г. е Джеймс Патерсън"}
{"url": "http://clubz.bg/77060-trenoryt_na_ludogorec_nqma_da_pravim_selekciq_na_vsqka_cena", "text": "Старши треньорът на \"Лудогорец\" Антони Здравков заяви, че се работи по зимна селекция, но такава няма да се прави на \"всяка цена\", тъй като в този период от годината трудно се намират класни футболисти. Здравков и един от играчите в тима му - Антон Недялков, дадоха пресконференция преди утрешния мач срещу \"Цюрих\" от 22 часа в Разград - последен за \"орлите\". \"Лудогорец\" с равенство в Германия. Можеше да спечели, но и да загуби (СНИМКИ) Антони Здравков изрази мнение, че отборът има за какво да съжалява в предишните мачове от Лига Европа: За \"Цюрих\" Здравков коментира следното:", "date": "2018.12.12", "title": "Треньорът на \"Лудогорец\": Няма да правим селекция на всяка цена"}
{"url": "http://clubz.bg/77038-ucheni_izbroiha_chashkite_na_agent_007", "text": "Джеймс Бонд е обикновен пияница и му трябват психологична и психиатрична помощ, пише в. \"Дейли мейл\". Изданието се позовава на изследване на новозеландски учени от университета в Отаго. Те стигнали до този мрачен извод, след като установили, че  Учените отбезязват, че Бонд най-често пие, преди да стане автокатастрофа или когато изпълнява много сложни задачи, като например обезвреждане на ядрено устройство. Прототипът №1 на Джеймс Бонд - Уилям Стивънсън Според експертите той трябва да намери други много по-здравословни методи да сваля стреса по време на работа. Те са изброили, че само във филма \"Спектър на утехата\" шпионинът на Нейно Величество   което за повечето хора е достатъчно за летален изход. Освен това учените смятат, че честата употреба на алкохол сериозно се отразява на сексуалната мощ на агента.  В сатия, публикувана в Medical Journal of Australia, изследователите пишат, че  Освен това шпионското ведомство трябва да промени някои от порядките. Например Бонд не трябва да пие всеки път, когато влиза в кабинет.  Изглежда, че и Джеймс Бонд е съгласен с тези изводи, защото във филма \"ОО7 Спектър\" сам казва, че... доста много пие, напомня \"Дейли мейл\".    ", "date": "2018.12.12", "title": "Учени изброиха чашките на Агент 007 "}
{"url": "http://clubz.bg/77043-brekzit_se_otlaga_ili_spira_ako_me_smenite_kazva_mej_video", "text": "Великобритания ще трябва да отложи излизането си от Европейския съюз, ако министър-председателката Тереза Мей загуби днешния вот на доверие към нея като партиен лидер, заявиха днес самата тя и министърът на правосъдието Дейвид Гок. Торите ще се опитат да сменят Мей тази вечер (ВИДЕО) Европа се готви за хаотичен \"Брекзит\" Ако Мей спечели, тя остава на поста си и това положение не може да се оспорва през следващите 12 месеца. Ако загуби, тя трябва да подаде оставка и няма право да се кандидатира на следващите избори за партиен лидер. Съществена вътрешнопартийна съпротива обаче може да направи лидерството й несъстоятелно. Ако Мей загуби, ще има избори за неин приемник. Този приемник ще стане министър-председател, но това не означава автоматично свикване на общи избори. Мей: Ускорихме подготовката за „Брекзит“ без сделка Ако за поста претендират няколко кандидати, парламентаристите консерватори ограничават броя им с тайно гласуване на няколко етапа - кандидатът с най-малко гласове отпада и законодателите гласуват отново. Тази процедура се повтаря, докато останат само двама кандидати. След това за двамата гласува по пощата цялата консервативна членска маса. Право да гласуват имат хората, които членуват в партията поне от три месеца. Европа се готви за хаотичен \"Брекзит\" Мей: Ускорихме подготовката за „Брекзит“ без сделка", "date": "2018.12.12", "title": "\"Брекзит\" се отлага или спира, ако ме смените, казва Мей (ВИДЕО)"}
{"url": "http://clubz.bg/77040-svetlinno_zrelishte_vyrhu_fasadata_na_kvadrat_500_trygna_bez_anons_video", "text": "Светлинно шоу, посветено на грижата за чистотата на водите и опазване на биоразнообразието, привлече вниманието на софиянци в понеделник вечерта – без предварително да бъде анонсирано и разгласено, за да бъде гледано от по-широка публика. 3D мапингът бе върху фасадата на Националната галерия Квадрат 500 и ще има прожекции всяка вечер в работните дни до 21 декември от 18,30 до 19,30 ч., съобщиха от галерията. Шоуто е инициатива на Министерството на околната среда и водите и е финансирано по Оперативна програма „Околна среда 2014-2020 г.“. Кампанията има за цел да представи значимостта от мерките, изпълнявани по програмата. Затова е необичайна стратегията втори дeн след началото на шоуто от Министерството все още да не могат да съобщят детайли около своето начинание, както и кой е авторът на 3D мапинга. След известно издирване сред някои от популярните изпълнители на подобни зрелища, авторите се оказаха Elektrick.me. Екипът на „Площад Славейков“ също не бе известен за събитието и разполага с видео от първата вечер по случайност.  ", "date": "2018.12.12", "title": "Светлинно зрелище върху фасадата на Квадрат 500 тръгна без анонс (ВИДЕО)"}
{"url": "http://clubz.bg/77044-kak_pratihme_hora_v_kosmosa_a_ne_mojem_da_vyvedem_mashinno_glasuvane", "text": "След неколкочасови дебати депутатите приеха измененията в Изборния кодекс, с които се ограничава машинното гласуване, въпреки че по закон то отдавна трябваше да действа за всички видове избори и за всички секции, както и пращането на електронното дистанционно гласуване в забвение до неясно кога. Бе прието още в секционните избирателни комисии (СИК) да бъде въведено видеонаблюдение, както и да отпаднат номерата в бюлетините, с което на практика се въвежда своеобразен образователен ценз – проверка дали ако пред партията няма число, избирателят ще може да прочете за кого да гласува. Машинно гласуване за всички? Не и според ГЕРБ и \"патриотите\" Очаквано най-ожесточени бяха дебатите по отношение на машинния вот. Въпреки че от ГЕРБ твърдят, че подкрепят въвеждането на машини във всички секции с някои изключения, това не пролича нито от предложения от тях и \"Обединени патриоти\" проект за изменение на ИК, нито от днешните изказвания от парламентарната трибуна. Машинното гласуване изведнъж се оказа опасно – заради… „човешкия фактор“. Както е известно, с ИК от 2014 година бе въведено експериментално машинно гласуване, както и електронно такова, като бе разписано, че след президентските избори през 2016 година във всички СИК (общо около 12 500 с тези в чужбина) трябва да бъдат осигурени машини. Това правило трябваше да важи дори за частичните избори. По интернет пък трябваше да гласуваме за пръв път на вота за Европейски парламент през май 2019 година. С измененията на ГЕРБ и ОП машини няма да има в чужбина, в социалните домове, в подвижните секции, на корабите и пр., както и в секциите с под 300 избиратели, а къде ще има – ще решава ЦИК по неясно какви критерии. Все пак е записано, че машини трябва да има поне в 1000 секции. Електронното гласуване пък съвсем изчезва като перспектива за дата за въвеждането. „За“ машини във всяка СИК се обявиха от БСП и ДПС. И постави въпросите: а) В колко точно секции ще има машини, след като е разписано поне 1000? б) По какви критерии ЦИК ще решава къде да има и къде не? в) Имат ли гражданите Петров и Иванов равни избирателни права в хипотезата, в която двамата са от един избирателен район и в секцията на единия има машина, а на другия няма? И посочи, че управляващите очевидно не могат да се справят не само със сроковете за въвеждане на машинното и електронното гласуване, но и действат форсмажорно според всяка ситуация – като да удължат сроковете, в които общините трябва да имат изготвени Общи устройствени планове, за да се спре със строителството на парче, в т.ч. с бетонирането на Черноморието, както и да угодят на антикорупционната комисия (КПКОНПИ). Факт, че от ГЕРБ внасят изменения в Закона за устройство на територията, с които за енти път дават възможност на общините да протакат с плановете, както и в закона за КПКОНПИ, с който дават право на комисията да конфискува имущество, въпреки че лицето е оправдано от съда по наказателното си дело. С доста противоречащи си една на друга тези излезе председателят на правната комисия и вносител на измененията Данаил Кирилов (ГЕРБ). От една страна, най-голямата партия много искала да се въведат машини навсякъде, от друга – не разбирал какъв е „гъделът“ на избирателите да искат да „налЕгат“ машините, от трета – нямало интерес от този тип гласуване (въпреки че статистиката показва обратното), от четвърта – нямало много смисъл от тях, защото „човешкият фактор“ пак влияел при броенето. А при броенето има голям риск от манипулации  Управляващите заложили милиони за машинното гласуване, което иначе елиминират За електронното гласуване шефът на „плана“ увери, че ГЕРБ го иска, но хората вече не го искали заради възможността гласовете да се манипулират отвън. Кирилов подчерта, че в чужбина по-голямата част от избирателите гласуват за ГЕРБ и в този смисъл най-голямата партия има повече интерес от всички останали да въведе интернет вота. Но не го прави в името на сигурността. От левицата продължиха да връщат дебатите към машинното гласуване. Филип Попов обвини ГЕРБ и ОП, че като не го въвеждат, искат да си осигурят служебна победа – виждайки, че подкрепата за ГЕРБ спада. „Кой ходи за гъби, кой за друго – гражданите се отказват от гласуване заради усещането за предопределеност“, допълни и Иван Иванов. А Явор Божанков цитира Йосиф Сталин с: „Не е важно как гласуват избирателите, а кой брои гласовете.“ Кирилов даде заявка, че ще оттегли предложението си за премахване на номера на бюлетината. Срещу тази му идея се обявиха от ДПС, както и от БСП. Както Клуб Z писа, новият актуален текст е номерата на партиите да се разминават с тези на кандидатите – или на едните да са от 0 до 100 например, а на другите от 100 нагоре. Формално това е мотивирано с елиминирането на т.нар. феномен 15/15, който изпраща във властта кандидати, имали късмета индивидуалният им номер да съвпадне с този на партията или коалицията, която ги излъчва. По този повод от Движението се възползваха отново да поискат отпадането на преференциалния вот. И обяви как ДПС подкрепя машинния вот във всички секции с някои изключения. Но не подкрепя електронното гласуване заради „кибервойните“ и „киберзаплахите“, за които говори целият свят. На отпадането на номера на партията обаче държат от ОП с идеята, че така малограмотните избиратели, по традиция податливи на идеята да продадат гласа си, няма да могат да гласуват контролирано. Ангелов също намеси „човешкия фактор“ в процеса на броене на машинните бюлетини. Петър Славов: Промените в Изборния кодекс са сталинистки и пазарлък с ДПС Очаквано спорен се оказа и въпросът с видеонаблюдението в СИК. В действителност между двете четения ще се уточнява дали ако се въведат камери в секциите, то те ще снимат по време на целия изборен ден или само в края му – при броенето на бюлетините, в какъв параметър ще заснемат, както и няма ли опасност да се заснемат личните карти на хората, отишли да гласуват, докато ги предоставят на членовете на СИК. За \"Обединени патриоти\" обаче това не са единствените дискусионни въпроси по предложението  От ОП видяха във видеонаблюдението още една форма за контролиране на вота. Към края на дискусията Георги Свиленски от БСП я обобщи така: Предстои измененията да влязат в спешен порядък на заседание на правната комисия, където партиите ще направят предложенията си между двете четения. След това също толкова спешно ИК ще влезе за гласуване в залата. Причината е, че според Венецианската комисия изборно законодателство не трябва да се пипа поне шест месеца преди следващите избори. А следващите са през май 2019-а. Управляващите заложили милиони за машинното гласуване, което иначе елиминират Петър Славов: Промените в Изборния кодекс са сталинистки и пазарлък с ДПС", "date": "2018.12.12", "title": "Как пратихме хора в Космоса, а не можем да въведем машинно гласуване"}
{"url": "http://clubz.bg/77045-stroitelite_nastoqli_bsp_da_ne_iska_proverka_na_magistralite", "text": "Камарата на строителите в България е поискала от БСП да не настояват за проверки на качеството на магистралите, защото можело да спре финансирането по еврофондовете. Това съобщи на брифинг в парламента лидерката на БСП Корнелия Нинова.  Демонстрацията на строителите - срещу \"атаките\" на БСП Според нея това е пример за модела на управление \"Борисов\" - власт и капитал да се срастват в подкрепа на статуквото. По думите й от Камарата на строителите в България (КСБ) излизали на протест срещу \"разследващ журналист\", визирайки всъщност червената депутатка Елена Йончева. Днес КСБ излезе на протест срещу уронването на престижа на бранша от страна на БСП, което според тях не е основано на факти. Камарата организира 5-километрична колона от машини, която да мине по бул. \"Цариградско шосе\", а нейни представители посетиха парламента, за да внесат 58 хил. протестни подписа. Днес те ще се срещнат и с президента Румен Радев, и с премиера Бойко Борисов. Караянчева: Българският строител се утвърждава като един от най-добрите в света А на бизнеса обеща при евентуално идване на власт на БСП да работят свободно, стига да е качествено: Темата коментира и депутатката и говорителка на БСП Елена Йончева, според която левицата иска само проверка на българските магистрали в независима европейска лаборатория, нещо, от което строителите явно ги е страх. Караянчева: Българският строител се утвърждава като един от най-добрите в света", "date": "2018.12.12", "title": "Строителите настояли БСП да не иска проверка на магистралите"}
{"url": "http://clubz.bg/77061-strelecyt_ot_strasburg_vikal_allah_e_velik%E2%80%9D", "text": "Снощното нападение срещу Коледния базар в Страсбург е терористичен акт, както сочат първите данни от разследването на френската прокуратура. Мъжът, заподозрян като негов извършител, е викал \"Аллах е велик\" по време на атаката, съобщи в сряда парижкият прокурор Реми Ейц, цитиран от Ройтерс и БТА. Трима убити и 12 ранени при стрелба в Страсбург. Шестима се борят за живота си (ВИДЕО) Атентатът стана във време на изпитания за президента Еманюел Макрон, който се бори да спре едномесечни протести срещу високата издръжка на живота, които доведоха до най-големите улични безредици в Париж от студентските бунтове през 1968 г. Въпреки призивите на правителството за \"отговорност\" демонстрантите, станали известни като \"жълтите жилетки\" потвърдиха готовността си за нови протести в събота. Парламентарната левица обаче, в лицето на социалистите, \"Непокорна Франция\" и комунистите, поискаха от председателя на Националното събрание Ришар Феран да отложи насрочения за петък вот на недоверие срещу правителството. Президентът на САЩ Доналд Тръмп пък използва в Туитър повода от Страсбург, за да оправдае настояването си пред Конгреса за пари да бъде довършена стената по границата с Мексико.   Френската полиция идентифицира заподозрения като родения в Страсбург Шериф Шекат, на 29 години, който е в списъка на наблюдаваните лица от разузнавателните служби като потенциално опасен за сигурността. Според Ейц, цитиран от АФП, заподозреният е имал общо 27 присъди в Германия, Франция и Швейцария, включително за насилие и грабеж. Властите още го издирват, но снощи са задържали в Страсбург четирима души, свързани с него. Германия няма информация, която да сочи, че Шекат има ислямистки подбуди, каза днес говорителка на вътрешното министерство, цитирана от Ройтерс. Шекат е бил задържан в Германия през 2016 г. за взломна кражба, съобщиха днес германските власти. Заподозреният е бил осъден на \"2 години и 3 месеца затвор през 2012 г. за кражба с взлом\", уточни говорител на вътрешното министерство на провинция Баден-Вюртемберг, където въпросното лице е действало, предаде Франс прес. Осъденият излежал малко повече от година в Германия, преди да бъде експулсиран във Франция. Според в. \"Тагесшпигел\" заподозреният проникнал тогава в зъболекарски кабинет в Майнц, откъдето откраднал пари и златни коронки. Четири години по-късно нападнал аптека в Енген, близо до Боденското езеро. Германските служби за сигурност търсят Сами Шекат, брат на Шериф Шекат, пише “Тагесшпигел”. Според германския всекидневник двамата са живеели в Страсбург, град на р. Рейн, която е гранична между Германия и Франция. Братята са смятани за радикализирани и принадлежащи към ислямистките среди в Страсбург според неназован висш служител на сигурността, цитиран от изданието. По думите на служителя непосредственият му мотив да нападне Коледния базар в Страсбург е бил отмъщение срещу френските власти, които са го картотекирали като потенциален терорист за разлика от германските. Разкритието, че Шекат е бил картотекиран, според Ройтерс ще повдигне въпроси за вероятни пропуски на разузнавателните служби. Той е имал досие клас “С”, т.е. представлявал е потенциален риск за сигурността. Такива досиета имат 26 000 души във Франция. Десет хиляди от тях властите смятат за радикализирани в салафистки джамии, затвори или в чужбина. Полицаи са обискирали дома на Шекат рано във вторник и са намерили там граната. Акцията в негово отсъствие е била част от полицейско разследване на опит за убийство. В него властите са задържали за разпит петима души. Повече от 600 служители на реда във Франция се включиха в сряда в издирването. В него участваха и германски граничари. Коледният пазар и културно-историческите обекти в Страсбург бяха затворени в сряда и властите съобщиха, че ще останат така и в четвъртък заради траура и съображения за сигурност. Въоръжени полицаи претърсваха автомобилите на моста “Европа” над граничната река Рейн, който свързва Страсбург с Кел на германския бряг. Полицията проверяваше пешеходците и влаковете, пристигащи в Германия от Страсбург.", "date": "2018.12.12", "title": "Стрелецът от Страсбург викал: \"Аллах е велик!”"}
{"url": "http://clubz.bg/77031-torite_shte_se_opitat_da_smenqt_mej_tazi_vecher_video", "text": "Най-малко 48 депутати от Консервативната партия поискаха да сменят Тереза Мей като тяхна лидерка и министър-председателка, мотивирайки се с това, което според тях е \"хаос\" в процеса на \"Брекзит\". Бунтовниците заявяват, че не вярват Мей да доведе сделката за излизане на Великобритания от ЕС до успешен край. Гласуването в 315-членната парламентарна група на торите е насрочено за сряда вечер и се отнася само за смяната на Мей. То не може да свали консервативното правителство и пряко да доведе до предсрочни избори.  Мей се нуждае от 158 гласа, за да запази постовете си. Мей: Ускорихме подготовката за „Брекзит“ без сделка Очаква се вотът да се състои в сряда вечерта. Греъм Брейди, ръководител на т. нар. Комитет 1922 (парламентарната група на Консервативната партия в Камарата на общините), е получил най-малко 48 писма от консервативни депутати с призив за вот на недоверие срещу партийната лидерка. Това е минималната бройка представители на консерваторите в камарата (или 15 на сто групата им) нужна според правилата на партията, за да се задейства процедурата.     Поне 20 от депутатите са потвърдили, че са сред поискалите вота. Сред тях са Стив Бейкър, бивш министър за \"Брекзит\" и Джейкъб Рийс-Мог, водещ депутат сред твърдите привърженици на напускането на ЕС.  Факт: Тереза Мей отложи гласуването на \"Брекзит\" в парламента Ако Мей спечели, ще остане на поста си и лидерството й не може да бъде оспорвано през следващите 12 месеца, на ако загуби не може да бъде сред кандидатите при избора за приемник. Ако за поста на сваления лидер се явят няколко кандидати, консервативните депутати ги пресяват в серия тайни гласувания, след които остават двама с най-много гласове. Лидер става този от тях, който спечели ново гласуване по пощата от членовете на Консервативната партия. Мей виси на косъм, сделката за \"Брекзит\" също Мей каза, че е твърдо решена да завърши работата по излизането на Великобритания от ЕС, подкрепено на референдум от мнозинството британци преди две години. Тя предупреди, че смяната на лидера на Великобритания ще породи несигурност в момент, в който страната най-малко може да си го позволи. Тя изтъкна, че нов национален лидер няма да има време да предоговори споразумението за излизане от ЕС и да прокара съответното законодателство в парламента до 29 март 2019 г.  \n\tВеликобритания би трябвало да излезе от ЕС на 29 март догодина. Заради вота Мей отложи визитата си в Ирландия, планирана за днес. Министърът на търговията Лиъм Фокс и първият министър в кабинета на Мей - Дейвид Лидингтън, заявиха, че ще подкрепят премиерката в гласуването днес, предаде Ройтерс. \n\tСпоред тях сега е напълно неподходящо време за оспорване на нейното лидерство. Брейди каза брифинг, че минималната бройка от 48 писма е била надвишена още снощи, но и че ситуацията е динамична - депутатите подали писма имат право да поискат анонимността им да бъде запазена и могат да оттеглят писмата си. Факт: Тереза Мей отложи гласуването на \"Брекзит\" в парламента Мей виси на косъм, сделката за \"Брекзит\" също", "date": "2018.12.12", "title": "Торите ще се опитат да сменят Мей тази вечер (ВИДЕО)"}
{"url": "http://clubz.bg/77016-evropa_se_gotvi_za_haotichen_brekzit", "text": "Европа се готви за \"Брекзит\" без споразумение. Такива сигнали в последните два дни идват от ред нейни столици - Берлин, Париж, Лондон, Дъблин, Брюксел. Тереза Мей отложи за 21 януари гласуването на сделката за напускане на ЕС, която постигна с 27-те му държави за мъчителни 18 месеца преговори. Британската министър-председателка призна, че би изгубила вота с голямо мнозинство. Денят \"Х\" за \"Брекзит\" и Мей е 21 януари Във вторник тя се втурна на екстремна обиколка в Хага, Берлин и Брюксел с надеждата да намери подкрепа да предоговори споразумението, което не харесва нито на привържениците, нито на критиците ѝ у дома и за което всички останали в Европа твърдят, че е най-доброто и единственото възможно. Отговорът навсякъде беше един и същ: любезно и твърдо no, non, nein.  Същото заяви преди него председателят на Европейския съвет Доналд Туск. Отчаяна Мей тича из Европа Мей се надяваше да получи подкрепа, най-вече в Берлин, за предоговаряне на сделката в последния момент - на срещата на върха на ЕС в четврътък и петък. И там обаче получи отказ от канцлерката Ангела Меркел. Зевзеци писаха в социалните мрежи, че максималното, което ЕС на 27-те ѝ е обещал, е да ѝ прочете в четвъртък вечер 500-те страници на споразумението \"високо, много бавно, с картинки\", а ако и това не помогне, говорителка на Юнкер да ѝ го \"изпее\". Докато коментатори в мрежата наричаха обиколката на Мей \"национално унижение\", а опозицията твърдеше, че Британия \"няма функциониращо правителство\" и премиерката трябва да бъде сменена, тя успя да постигне утешителен резултат - крахът на плана ѝ да бъде отложен за след Нова година и да не превърне празниците в кошмар за Обединеното кралство и Европа. \"Гардиън\": Планът Б на Мей - да печели време В основата на съпротивата срещу сделката е т.нар. предпазна мрежа (backstop) за Северна Ирландия. Нейната цел е да не се допусне възстановяване на физическата граница между британската провинция и Република Ирландия, която членува в ЕС. Липсата на такава граница е част от мирно споразумение от 1998 година, което сложи край на кървавия конфликт между католици и протестанти в Северна Ирландия. За да не бъде поставено то под въпрос, Мей се съгласи Обединеното кралство да остане поне до края на 2020 година в митническия съюз на ЕС, като през този преходен период договори постоянно бъдещо споразумение за свободна търговия с него, което ще реши постоянно ирландския граничен въпрос. Никой обаче все още не може да гарантира колко години преговори би отнело бъдещото търговско споразумение, а оттам - и колко време Британия би останала обвързана с митническия съюз на ЕС. Преходният период има опция за удължаване с една или с две години при съгласието на двете страни изразено не по-късно от юли 2020 година. За критиците на тази сделка тя отлага неопределено пълното излизане на Британия от ЕС, за което народът ѝ гласува в референдума на 23 юни 2016 година. Докато е част от митническия съюз и единния пазар на ЕС, Обединеното кралство е задължено да спазва правилата им, без обаче да може да участва в правенето им след датата на на \"Брекзит\" 29 март 2019 година. Излиза, че тогава Британия ще получи развод главно с правата си на европейска членка, но не и със задълженията си, включително - финансовите и свързаните с миграцията. Факт: Тереза Мей отложи гласуването на \"Брекзит\" в парламента Срещу този план на Мей са не само лейбъристката опозиция и шотландските националисти. Не го одобрява и Демократичната юнионистка партия на Северна Ирландия, на която консервативното правителство дължи мнозинството си в Камарата на общините. И което е най-важно - близо 100 от 315 депутати тори са готови да гласуват \"против\". Отлагайки вота, Мей призна, че би загубила със \"значителна разлика\", ако той се беше състоял. Това не само би взривило крехката сделка за подреден \"Брекзит\", но вероятно би съборило правителството ѝ.  Според самата Мей от ситуацията има два реалистични изхода - \"Брекзит\" без споразумение или втори референдум за британското членство в ЕС. Тя до последно ще се опитва да убеди депутатите, че постигнатото от нея споразумение е единственият възможен начин да бъде изпълнена волята на гласоподавателите от юни 2016 година. Вътрешната опозиция в партията ѝ, която иска да я смени, без да събаря правителството, обаче предпочита \"Брекзит\" без споразумение. Никой не може да каже до какво точно би довел последният, защото такова нещо ЕС никога не е преживявал в над 60-годишната си история. Съюзът досега само е приемал членки, не е изпращал такива - нито организирано, нито неорганизирано. Това, което се знае със сигурност е, че във втория случай няма да важи нищо от договореното между ЕС-27 и Обединеното кралство досега. То засяга правата на общо 4 милиона европейски граждани в Британия и британски граждани в Европа; задълженията на Обединеното кралство към дългосрочния бюджет на ЕС до 2020 година и граничния режим в Ирландия. Барние плаши Лондон с хаос и дефицити, ако няма сделка за \"Брекзит\"  Със или без споразумение Обединеното кралство ще бъде т.нар. трета страна спрямо ЕС от полунощ между 29 и 30 март догодина. Това означава, че спрямо него ЕС трябва да възстанови граничния, митническия, визовия режим, на който подлежат всички останали трети страни. Главният преговарящ от страна на ЕС Мишел Барние беше прогнозирал, че първите ефекти ще бъдат хаос, блокирани граници, полети, търговия, огромни загуби за бизнеса и на работни места. Британската позиция по време на преговорите беше, че в случай на неизбежен хаотичен \"Брекзит\", страните трябва да сключат секторни мини-сделки, за да избегнат кризи, засягащи тежко нормалния живот на хората. Това обаче не беше позиция на ЕС. Той отсега е започнал \"кризисно планиране\" (contingency planning) за такъв случай. Подробности за него засега не са известни. Отчаяна Мей тича из Европа \"Гардиън\": Планът Б на Мей - да печели време Факт: Тереза Мей отложи гласуването на \"Брекзит\" в парламента Барние плаши Лондон с хаос и дефицити, ако няма сделка за \"Брекзит\" ", "date": "2018.12.12", "title": "Европа се готви за хаотичен \"Брекзит\""}
{"url": "http://clubz.bg/77030-shefyt_na_apelativniq_specsyd_syzrq_nasreshta_si_politici_i_ogromen_medien_resurs", "text": "Така очерта тази сутрин пред бТВ председателят на Апелативния специализиран наказателен съд (АСНС) Георги Ушев историята с проверката, пратена им от шефа на Върховния касационен съд (ВКС) Лозан Панов. Проверка: Иванчева и Петрова са върнати в ареста в нарушение на закона Както е известно, след като АСНС безпрецедентно по искане на прокуратурата спря пускането на Десислава Иванчева и Биляна Петрова под домашен арест, председателят на ВКС им прати проверка. Съдиите от АСНС сдори бяха   да не дават на проверяващите от Върховния съд документите. А пък трите върховни съдийки откриха куп нередности в акта, произнесен за няколко часа. Сред изводите бяха, че Апелативните съдии са се произнесли \"блиц\", преди изобщо да образуват редовно въззивно дело, както и че съставът се е произнесъл, без да има протокола от първата инстанция  Апелативните съдии попитаха ВСС - редно ли е Лозан Панов да прави така Ушев обаче категорично не е съгласен. Той напомни аргументите си: че проверката е насрочена по време на висящо дело за мярка за неотклонение, т. е. - когато съдиите трябвало да четат делото и да се съвещават, за да вземат определено решение  ВКС иска да провери блокираното пускане на Иванчева. Прокурори: \"Не може\" Той нарече \"много спорен\" извода на трите проверяващи от ВКС - че АСНС не може да се произнесе веднага по искането за спиране на определението на СНС. След седемдневния срок за произнасяне - както е по закон - съдиите трябвало да се изкажат   и тогава това производство се обезсмисляло, според него. \"Когато има такова искане, смисълът е преди да бъде изпълнено определението на първоинстанционния съд, то да бъде спряно, ако съдът прецени, че са налице основанията\", изрази Ушев конструкцията на апелативните съдии. Така пък председателят отговори на простичкия въпрос: колко пъти досега се е случвало да се съберат така и да се произнесат за няколко часа. Въпреки годините наред, в които - както вече стана ясно - никога не са имали подобна реакция, Ушев заяви, че  . ВСС ще пита съдиите - чувстват ли се повлияни от Лозан Панов Председателят, който навремето не бе подкрепен от Лозан Панов за шефския пост в АСНС, напомни, че колегите му са искали становището на Висшия съдебен съвет дали при проверката от ВКС става дума за тенденциозно отношение и опит за влияние върху съда, именно защото била дошла преди окончателното решение за мярката на Иванчева и Петрова Както Клуб Z писа, вчера Висшият съдебен съвет (ВСС) им върна питането с въпрос: те да кажат чувстват ли се повлияни. Апелативните съдии попитаха ВСС - редно ли е Лозан Панов да прави така ВКС иска да провери блокираното пускане на Иванчева. Прокурори: \"Не може\" ВСС ще пита съдиите - чувстват ли се повлияни от Лозан Панов", "date": "2018.12.12", "title": "Шефът на апелативния спецсъд съзря насреща си политици и \"огромен медиен ресурс\""}
{"url": "http://clubz.bg/77013-nikolaj_hadjigenov_prokuraturata_e_mrysna_ot_gore_do_dolu", "text": "Още когато промениха закона и антикорупционния орган - от комисията „Кушлев“ го превърнаха в КПКОНПИ, аз обявих, че това е новата Държавна сигурност (ДС). Стана дума, че Данаил Кирилов по една нелепа случайност е председател на правната комисия в парламента. Той всъщност не е нормотворец, а убиец на правото. Това е пример за пореден път, че милиционерите трябва да си седят в кокошарника. Те нямат право в правото, защото не са юристи. Не може, когато някой е оправдан и обявен за невиновен, друг да отиде и да му събира имуществото, след като очевидно той не е извършил престъпление. Това са абсурдни неща и лошото е, че стават все по-зловещи всеки Божи ден. Още в първия мандат ГЕРБ, следейки нормотворческата им политика, обявиха, че вървим с бързи стъпки към Северна Корея. А сега това какво е? Имаме си Държавна сигурност, имаме си палачи и е крайно време вече да ги наричаме с истинските им имена. Затова Данаил Кирилов е убиец на правото, КОМПИР са ДС начело с главния си \"компир\", Специализираната прокуратура я ползват като палач на правителството, което пък лежи на Борисов. Зад всички тези органи има хора, които бъркат всичките тези бози. А те убиват собствения си народ. Затова аз вече ще ги наричам с имената им. Това не кореспондира с идеята за правова държава, правосъдие и свободна страна. ГЕРБ са еднолична диктатура на Бойко Борисов, те са режим. Това, което правят, е да придадат формална законност на диктатурата. Да припомним, че всички действия на Ердоган и Путин са законни, всички актове на Ким са законни. Това прави в момента Борисов с лакеите си като Данаил Кирилов и нормотворци в кавички. Любимият пример на \"конпирите\" и на този род организации е делото на Христо Бисеров. Да, но той е оправдан не защото може би не е извършил нещо, а защото прокуратурата беше некадърна. И това си пролича от швейцарската прокуратура. Главният прокурор Сотир Цацаров всъщност се оправда с швейцарската прокуратура, но тя поиска от българското обвинение да предостави факти и доказателства. Нечии умотворения на Цацаров и на по-дребни цаци не са факти и доказателства. По времето на Сотир Цацаров стана ясно, че прокуратурата буквално си измисля неща. Това е политически орган за тормоз и аз неслучайно говоря за Държавна сигурност. С уговорката, че делото съм го виждал само в медиите, като стана дума за Христо Бисеров, едно от нещата, за които бяха повдигнали обвинение, не е за престъпление изобщо. А за това, че не е декларирал сметки в чужбина. Да, но според една брадясала наредба на БНБ трябва да се уведоми за това, но ако искаш. И то за целите на статистиката на БНБ, че имаш сметки в чужбина. Затова му бяха повдигнали обвинение за пране на пари. Какво е това, ако не простотия, средство за тормоз. Аз не казвам, че Бисеров не е виновен, но те повдигат подобни измислени обвинение. Така „убиха“ Пеевски, така беше с делото на съдията Петър Сантиров, така е с делата на Цветан Цветанов. Всички шумни дела са с шумни провали до едно, без изключение. Аз подлагам на категорично съмнение всичко казано от зам. главния прокурор Иван Гешев. Нужно е просто да си грамотен, знае се в целия свят, че швейцарците не предоставят информация на никого. Ако трябва да мисля, нещо, което рядко правят специализираната прокуратура и Гешев, е, че са намерени доказателства за 1 млрд. лв., разбивайки къщата на Баневи. Сто процента съм сигурен, че швейцарците нищо не са дали, няма и да дадат, защото всяко искане за банкова информация минава през съда. А както виждате, когато Цацаров поиска информация за Христо Бисеров, още прокуратурата им отказа, защото не е престъпление по швейцарския закон. Това беше такава откровена кретения, че не достигна до съда. А сега да не гледаме делото \"Иванчева-Петрова\", да не гледаме корупцията в прокуратурата и затова Баневи ги разнасят и са удобна жертва, защото никой никъде не ги понася. Цапардосаха ги вероятно по решение на политически стратези в прокуратурата, за да съберат общественото доволство, защото никой не ги харесва. Но това е свинщина. Когато цапардосаха Цветан Василев, тогава казах, че очевидно не е бял ангел, но начинът, по който го отнесе, е показателен. Той беше олигарх, банкер на годината, чудо на чудесата, а те за три дни го убиха за нечий кеф и защото отказа да им даде това, което искаха. Представете си, щом правят такова нещо с олигарх от неговия калибър, какво става с обикновените хора. Все едно сте подредили кукли пред валяк с идеята да го спрат. А делото за Баневи ще се провали.  Затова си създадоха този спецсъд, защото всичките тия простотии не минават и през селски съд. Създадоха си техен съд в кавички, защото това не е съд, а подигравка с правото. Така държат Иванчева и Петрова и ги правят на маймуни. Навсякъде, прокуратурата е мръсна от горе до долу. Ще дам пример със спецпрокуратурата. Онзи ден ми направи направиха ужасяващо впечатление две неща. Първо писмото на група прокурори, с което съветват апелативния и специализирания съд да не дават делото \"Иванчева-Петрова\" на Върховния касационен съд (ВКС) за проверка, което е абсурдно. Аз не знам чий мозък може да роди подобно нещо. Много е показателно кои са имената на тези прокурори освен обичайните заподозрени, но и как се управлява прокуратурата.  Това писмо беше подписано от прокурора от Върховната касационна прокуратура (ВКП) Илиян Рангелов. Ще ви кажа защо запали лампите веднага. Ще дам пример за зашеметяваща кариера и как точно изглежда корупцията вътре в прокуратурата. Преди три години, когато „убиха“ Пеевски, Илиян Рангелов беше районен прокурор, командирован в градската прокуратура. Той беше главен обвинител по \"убийството\" на Пеевски. Два месеца след шумния му провал той беше номер едно в конкурса на градската прокуратура, а всички знаем как се провеждат тези конкурси. Когато някой трябва да бъде повишен, той е повишен. Аз още тогава казах, че явно този човек е някакъв гений, а него го държаха командирован в градската прокуратура, защото така тези хора се управляват лесничко. Рангелов влезе и като един от тримата обвинители по четенето на безумния обвинителен акт с 18 хиляди страници на КТБ. Веднага след това влезе и като наблюдаващ прокурор по делото \"Иванчева-Петрова\". По мое мнение той няма и 40 години, а за награда е във ВКП, вероятно командирован, защото няма необходимия стаж. Така изглежда корупцията, тя си има имена и това прави Цацаров. Не че не го правиха и тези преди него, но той си прави каквото иска. Те си измислят обвинения и задържат абсолютно невиновни граждани или без никакви доказателства, което е едно и също.    ", "date": "2018.12.12", "title": "Николай Хаджигенов: Прокуратурата е мръсна от горе до долу"}
{"url": "http://clubz.bg/77033-fenyt_zamesen_v_rasistki_skandal_zagubi_rabotata_i_sezonnata_si_karta", "text": "60-годишният запалянко на \"Челси\" Колин Уинг е загубил работата и сезонната си карта заради скандала, в който бе обвинен, че е обидил на расистка основа Рахим Стърлинг от \"Манчестър Сити\", казва самият той пред в. \"Дейли Мейл\". Английският национал се оплака след мача в Лондон (2:0 за \"Челси\"), че е чул расистки реплики в момент, който е взел топката до аутлинията на вратата на домакините. Самоличността на човека бързо бе разкрита, той дори е разпитан от полицията. Уинг твърди, че не е изрекъл думата black (\"черен\"), а manc (обидно название към хората от Манчестър, използвано от хора от останалата част на Великобритания). Расистки скандал тресе английския футбол След той е напсувал играча, за което се разкайва. Междувременно \"Челси\" реагира моментално и отне сезонните билети на Уинг и още трима почитатели на \"сините\", които били край него и от снимки и видеозаписи се вижда, че атакуват словесно Стърлинг. В последните дни всички те бяха открити от медиите на Острова. Никой от тях не е чул \"лошата\" думичка, но признават за неподходящ език срещу човек, който с нищо не ги е провокирал. Разследването продължава - както от полицията, така и от \"Челси\". Ако все пак се докаже, че Колин Уинг е употребил расистки думи, той може да бъде съден, а това ще му донесе и доживотна забрана да посещава мачовете на любимия си отбор. \"Челси\" би и свали \"Манчестър Сити\" от върха във Висшата лига Уинг живее в Бекенъм, Югоизточен Лондон, и казва, че от 50 години ходи на мачове на \"Челси\". До неотдавна той е бил на мениджърска позиция в \"Бритиш телеком\". Напуснал е и се е захванал с друго, но е загубил работата си заради случката. И най-малко до края на сезона не може да посещава \"Стамфорд Бридж\". Подобни са думите и на другите трима санкционирани от \"Челси\", както и на техни \"съседи\" по маста на трибуната зад една от двете врати. Псувни е имало и те много съжаляват, но никой не е чул расистки реплики. \"Челси\" би и свали \"Манчестър Сити\" от върха във Висшата лига", "date": "2018.12.12", "title": "Фенът, замесен в расистки скандал, загуби работата и сезонната си карта"}
{"url": "http://clubz.bg/77032-demonstraciqta_na_stroitelite_sreshtu_atakite_na_bsp", "text": "Строителна техника, строена по продължението на \"Цариградско шосе\" в София, специални билбордове с ликове и надписи \"Аз съм строител\" - така изглежда днес \"мирната демонстрация\" на Камарата на строителите в България. Те настояват политиците да не накърняват имиджа на бранша.  Колоната от строителни машини е дълга около 5 км, но е разположена така, че да не пречи на движението. Председателят на управителния съвет на Камарата на строителите в България (КСБ) инж. Илиян Терзиев обясни, че целта на протестите е да се подреди браншът и да се създадат правила за работа. Терзиев първоначално не пожела да каже от чии изказвания се чувстват обидени и ощетени, защото би било по-добре да не го прави, но после обясни, че демонстрацията е срещу опозицията от БСП, която атакувала бранша.  Според него всеки проект може да се проверяван и ако се открият нарушения - да се говори с факти. В случая примерът бил даден заради ремонта по столичната улица \"Граф Игнатиев\" и съмненията в качеството му и процедурите по обществените поръчки. Строителната камара ще внесе и подписка, подкрепена от 53 хиляди строители, в Народното събрание, Министерския съвет и президентството. Настояването е да се пази имиджът на бранша, както и да се направят промени в законодателството. Една от тях е за носенето на отговорност при публични проекти - такава да има не само строителя, а да е солидарно разпределена с възложителя и надзора на тези проекти.", "date": "2018.12.12", "title": "Демонстрацията на строителите - срещу \"атаките\" на БСП"}
{"url": "http://clubz.bg/77036-karaqncheva_bylgarskiqt_stroitel_se_utvyrjdava_kato_edin_ot_naj_dobrite_v_sveta", "text": "Българският строителен бранш е единен и силен, с висок професионализъм. С тези думи председателката на Народното събрание Цвета Караянчева подкрепи днес протеста на Камарата на строителите в България (КСБ). Демонстрацията на строителите - срещу \"атаките\" на БСП Днес КСБ организира 5-километрова колона от строителни машини в   Те възразяват срещу накърняването на имиджа на бранша от страна на политиците.  И то, от страна на конкретни политици, призна председателят на УС на Камарата Илиян Терзиев - опозицията в лицето на БСП. Според строителите левицата не използвала факти, за да критикува лошото строителство: например ремонта на софийската улица \"Граф Игнатиев\" или качеството на изпълнение на магистралите.  Проектантът на \"Графа\": Човек може да се спъне във всяко нещо И заяви, че ще съдейства за по-тесен диалог между народните представители и Камарата - да могат да се променят законите и \"там, където те чувстват, че има проблем, да им съдействаме\". После не пропусна да направи преброяване на бранша -  Проектантът на \"Графа\": Човек може да се спъне във всяко нещо", "date": "2018.12.12", "title": "Караянчева: Българският строител се утвърждава като един от най-добрите в света"}
{"url": "http://clubz.bg/77010-zashto_ni_e_tolkova_vajen_grigor_dimitrov", "text": "В същото интервю Гришо обясни, че разбира разочарованието на феновете, но уточни, че те ще имат и други възможности да го гледат на живо. Сподели и, че България може да направи много повече за развитието на родния тенис, като организира повече големи турнири за млади играчи. Григор Димитров обясни на английски думите си за турнира \"София оупън\" Думите на най-добрия български тенисист отприщиха вълна от коментари. Няколко дни по-късно обаче тази вълна се превърна в цунами, след като Гришо направи уточнение какво точно е имал предвид в интервюто. С тези думи обаче Гришо изобщо не успя да смекчи разочарованието на родните фенове на тениса. Нещо повече, уточнението значително влоши ситуацията. От една страна, той отново даде да се разбере, че най-вероятно няма да играе на турнира в София през февруари. От друга - решението му да направи уточнението си на английски език предизвика остри реакции, обхващащи целия спектър на емоции от недоумение през възмущение до присмех. Независимо дали подкрепяме поведението му, или се възмущаваме от действията му, повече от очевидно е, че огромна част от българите проявяват интерес към личността на Григор Димитров. Поредният няколкодневен епизод от сагата с главен герой ракета №1 на България ме накара да се запитам: защо ни е толкова важен Григор Димитров? В мига, в който си зададох този въпрос, в главата ми започна да се оформя отговор: ние, българите, сме склонни да реагираме на всяка думичка и на всяко действие на водещите ни спортисти, актьори, музиканти и други популярни личности, в това число и политици, защото у нас индивидуализмът е много по-застъпен от усещането за общност. Независимо че на фасадата на Народното събрание пише „Съединението прави силата“, ние продължаваме да даваме най-доброто от себе си, за да се делим. Съзнавайки колко сме разединени, ние съвсем естествено търсим личност, около която да се обединим и поне за миг да почувстваме, че принадлежим към някаква група. Иначе казано, 29 години след началото на прехода от авторитарна власт към демократично управление ние продължаваме да страдаме от култ към личността. Формата, под която се проявява този култ, може да е различна, но основната причина е същата: колективната ни мечта да открием месията, водача, онази обединяваща фигура, която ще ни помогне „да се оправим“, след като не можем да се справим сами. Както показва случаят с Григор Димитров, култът към личността у нас може да има и обратно проявление: когато човекът, който жадуваме да ни сплоти, каже или направи нещо, което е в разрез с нашите очаквания и мечти, ние на мига сме готови да му припомним кой е и къде се намира, да го разкъсаме, да го линчуваме публично. С един изстрел два заека: хем се освобождаваме от гнева си, който, ако държим в себе си прекалено дълго, може да ни задуши, хем даваме ясен знак на по-успелия от нас, че ако не изпълнява заповедите ни, бързо-бързо можем да го върнем в блатото. \"Дики ми носи череши\" Този тип разрушително поведение, което на моменти наподобява ритуално самоубийство, в голяма степен се дължи на дълбоко вкорененото ни убеждение, че някой ни е длъжен. Както правилно отбелязва Веселена Седларска в книгата си „Депресията ме обича“, ние, българите, отдавна се възприемаме за жертва - на историята; на политическия елит; на капиталистическата система; на Европейския съюз; на американския империализъм; на географското ни разположение; на климатичните условия; на учителите, които не са възпитали децата ни, след като ние сме пропуснали да свършим тази (изцяло наша) задача; на съседите, чиито деца учат в престижни западни университети; на колегите, които получават повече от нас (нищо, че работят по-качествено от нас); и т.н., и т.н. Ще бъда максимално честен: аз също имам по-критично мнение за поведението на Григор Димитров. Благодарение обаче на разговорите си с хора, от които мога да се уча, постепенно започвам да си давам сметка, че нито Гришо, нито който и да било друг успял наш сънародник е длъжен да живее според нашите разбирания. Добре е да си припомним народната мъдрост да не гледаме в чуждата паница. Стремежът към самоусъвършенстване си е за предпочитане пред търсенето на грешки у другите. Ако спрем да пилеем времето и енергията си за глупости и ги използваме за подобряването на средата, току-виж в един момент най-после се превърнем в общност. „Генерация Z“ – с подкрепата на „Америка за България“ \"Дики ми носи череши\" „Генерация Z“ – с подкрепата на „Америка за България“", "date": "2018.12.12", "title": "Защо ни е толкова важен Григор Димитров?"}
{"url": "http://clubz.bg/77034-zadyrjaha_avtokradeca_qro_kojto_qdosa_bojko_borisov_pak", "text": "В понеделник вечерта полицията задържа автокрадеца Ярослав Димитров-Яро, който беше издирван с европейска заповед, съобщава бТВ. Както е известно, преди три години Яро си навлече гнева на премиера  , след като открадна за минути две коли, докато уж е с мярка за неотклонение „домашен арест”. Кадрите бяха разпространени не от разследващите, а от потърпевшия гражданин. Борисов се накара на министри от Реформаторския блок (видео) Сега 36-годишният \"култов\" автоджамбазин е задържан в Петрич при рутинна проверка, при която се представил с чужда лична карта. Возил се е в автомобил, но не го е шофирал. После е транспортиран в София по силата на 8-годишна присъда, която трябва да лежи, но се е отклонил от нея. Когато влиза в сила присъдата, той бяга в Испания, съобщава телевизията. Там също се занимава с кражби на коли. Пуснаха Яро, който ядоса Борисов... После пак го заключиха (обновена) „Специализирал е в отнемането на луксозни коли. До момента има образувани 12 досъдебни производства”, каза в интервю за бТВ днес главен инспектор  , директор на отдел „Авоткражби” в СДВР. По думите му Ярослав Димитров е инвестирал и много от продажбата на луксозните автомобили в скъпо оборудване за кражби. Последното всъщност е общоприета практика, тъй като с усложняването и компютъризирането на самите коли, расте и високотехнологичното оборудване на крадците. Ярослав Димитров-Яро има богато криминално минало. Той е с ефективна присъда от 10 месеца затвор, постановена от съд в Словения, защото опитал да вкара в страната крадена кола. Срещу него има и общо три европейски заповеди за арест - една от Словения и две от Италия. Автокрадецът, вбесил Бойко Борисов, се споразумя с прокуратурата През февруари 2018 г. обаче стана ясно, че Софийската районна прокуратура се е... споразумяла с него. Резултатът -  за пречене на орган на реда и хулиганство. Депутатите одобриха конфискацията на \"непряка облага\" без дебати Поводът, по който Бойко Борисов през 2015 г. го намеси в изказванията си, е една отколешна негова \"болка\" още като главен секретар на МВР: Наказателният кодекс прави разлика между \"кражба\" и \"противозаконно отнемане\" на автомобил. Второто е далеч по-леко и при него презумпцията е, че си влязъл в колата, за да се повозиш временно или по някаква подобна причина. Затова пък прокуратурата почти никога не доказва успешно деянието кражба. И още: Любопитно е, че пакетът промени в НК, който променя и т. нар. на правен жаргон ПЗО -  , чак сега е на дневен ред в Народното събрание и мина на първо четене в края на октомври. Пуснаха Яро, който ядоса Борисов... После пак го заключиха (обновена) Автокрадецът, вбесил Бойко Борисов, се споразумя с прокуратурата Депутатите одобриха конфискацията на \"непряка облага\" без дебати", "date": "2018.12.12", "title": "Задържаха автокрадеца Яро, който ядоса Бойко Борисов. Пак"}
{"url": "http://clubz.bg/77037-novi_113_mln_lv_za_otbranata_i_za_syvetska_i_za_moderna_tehnika", "text": "Нови 113 млн. лв. за нуждите на отбраната - за ремонти и поддръжка и на съветска, и на по-нова техника, за казарми и за военни системи, както и за инвестиции във Военномедицинската академия. Това одобри днес Министерският съвет по време на редовното си заседание. Разпределянето на допълнителни пари за нужди на министерството се случва за втора поредна седмица. Миналата сряд Ударно: кабинетът даде 200 млн. лева за ремонт на съветски самолети Новите три постановления бяха представени от вицепремиера и военен министър Красимир Каракачанов, докато в заседателната зала на Министерския съвет бяха строени ръководителите на различните видове военни сили - прави зад министрите. След като \"патриотът\" представи документите, с които се искат средства за армията, премиерът Бойко Борисов заръча на генералите да сведат добрите новини до хората си. Припомняйки и че ремонт в казармите не е имало от години, и че част от сумата, която се отпуска днес, е за закупувана в последните години техника, за която още тогава не са били обезпечени договори за поддръжка. Това - по времето, когато днешната опозиция е била на власт.  С допълнителните 113 млн. лв. ще се ремонтират вертолетите \"Кугър\" и учебните самолети \"Пилатус\", както и вертолети Ми-17. От цялата сума общо 40 млн. лв. ще са отново за Военновъздушните сили, стана ясно от експозето на Каракакачанов.  Пари се отпускат и за военни системи и инфраструктура.  За Военномедицинска академия се отпускат 10 млн. лв. Ген. Мутафчийски обяви след заседанието, че болницата няма задължения, а с парите ще се купува нова техника, ще се обновят 4 от клиниките, ще се ремонтират операционни зали.  Така  . за нуждите на армията. Военният министър също уточни, че част от средствата са нужни за обезпечаване на рамкови споразумения, които са подписвани, когато властта е била различна. Кабинетът днес ще отпусне още средства и за строежа на магистрала \"Хемус\". Затова и председателят на сдружението на общините и кмет на Велико Търново Даниел Панов благодари лично на Бойко Борисов .  Допълнителни средства ще има и за театрите, стана ясно още в началото на заседанието на правителството. На свой ред благодарности за това изказа министърът на културата Боил Банов.   ", "date": "2018.12.12", "title": "Нови 113 млн. лв. за отбраната. И за съветска, и за модерна техника"}
{"url": "http://clubz.bg/77024-sasht_hvalqt_es_za_interkonektora_%E2%80%9Egyrciq_bylgariq%E2%80%9C", "text": "Интерконекторът „Гърция-България“ е сред започнатите от ЕС и Еврокомисията проекти от общ интерес, които се опитват да отворят пазарите и да насърчат нова ключова енергийна инфраструктура с цел улесняване на интеграцията и подкрепа на диверсификацията Това заяви в телефонен брифинг за журналисти Франсис Фанън - помощник-секретар в Бюрото за енергийни ресурси на Държавния департамент на САЩ. Той е първият човек, заел създадения през май т.т. пост в американското дипломатическото ведомство. Кабинетът потвърди: \"Турски поток\" ще мине през България Фанън говори след завръщането си от обиколка в Чехия, Унгария и Хърватия. Дипломатът сподели, че е обсъждал с официални представители на тези страни „изключителната важност на нашите общи ценности в трансатлантическия съюз в контекста на енергийната сигурност“. Той изтъкна, че повече от всякога на брой страни в Европа вече наистина разбират важността на диверсификацията като основа на енергийната сигурност. И точно по тази причина ЕС насърчава проектите за интерконектора „Гърция-България“ и за синхронизирането на електропреносните мрежи на балтийските страни с тези на Европа. Същото се отнася и за проекта за терминал за втечнен природен газ на хърватския остров Крък. Той може да бъде внасян там от редица доставчици и да служи за диверсификация на източниците на съседна Унгария. Щом такива проекти бъдат завършени, те водят до истинска пазарна конкуренция, смята американският дипломат. Русия обаче не иска нито страните да имат избор, нито прозрачен пазар. Франсис Фанън даде за пример Литва. Там бе изградена плаваща инсталация с твърде символичното име „Независимост“ за преработка на втечнен природен газ и вкарването му в газопреносната мрежа. Инсталацията доведе до намаляване на цените на газа в бившата съветска република. В ЕП искат край на \"Северен поток 2\" и европейски \"Закон Магнитски\" Дипломатът увери, че САЩ ще продължат да подкрепят диверсификацията в Европа, включително алтернативни източници на енергия като втечнения природен газ. Вашингтон стимулира и конкуренцията, която увеличава избора и смъква цените, независимо откъде са източниците на газ за една страна и от това кой е производителят. И обясни, че за разлика от САЩ руските енергийни компании са разклонения на държавата. Кремъл използва енергетиката за геополитически цели, състоящи се в принуда. Чрез „Северен поток 2“ Москва иска да засили влиянието си на запад, като изолира Украйна от Европа. Същевременно транзитът на газ е важен източник за печалба на Украйна. Не само това – той е жива връзка със самия Запад. Американският представител посочи, че други страни – най-вече Словакия, Полша и Унгария, имат сключени споразумения с Украйна за реверсивни газови доставки. Така тя няма да бъде принудена да подписва договори с Русия. В Киев по-добре от всички знаят, че Москва не е надежден доставчик. Атина обсъжда с Брюксел \"Турски поток\" през гръцка територия Фанън предупреди, че компании, работещи с руския сектор за тръбопроводи, изнасящи енергия, въртят бизнес, който е заплашен от санкции. САЩ продължават да разглеждат възможностите за евентуални санкции и насърчават правителствата или компаниите да се свързват с тях, ако имат въпроси в тази връзка. В същото време САЩ насърчават Дания да продължава да не одобрява и да отхвърля възможността тръбите да минават през нйната икономическа зона. САЩ доволни от интерконектора \"Гърция-България\" Важно според Фанън е също така европейските съюзници на САЩ да разберат, че бизнесът на проекти като „Северен поток 2“ е старомоден и те игнорират изобилието от енергия не само в Америка, но и по целия свят. САЩ например са увеличили производството на газ от 570 милиарда кубика през 2008 г. на 900 милиарда в момента. Но засега там има само два терминала за износ на втечнен природен газ. Очаква се износът в следващите пет години да се удвои. Освен това са открити нови залежи на места, където само преди десетилетия не е имало газоснабдяване. Става дума за Източното Средиземноморие и Мозамбик. Други страни като Австралия и Катар увеличават капацитетите си. В ЕП искат край на \"Северен поток 2\" и европейски \"Закон Магнитски\" Атина обсъжда с Брюксел \"Турски поток\" през гръцка територия САЩ доволни от интерконектора \"Гърция-България\"", "date": "2018.12.12", "title": "САЩ хвалят ЕС за интерконектора „Гърция-България“"}
{"url": "http://clubz.bg/77029-posledni_machove_v_grupite_na_shampionskata_liga_programa", "text": "Тази вечер се играят последните мачове от груповата фаза на Шампионската лига - в квартетите от Е до Н. По-долу можете да видите програмата, двубоите се излъчват от каналите на бТВ. Няма съспенс както снощи, когато се чакаше развръзка в двете най-интересни групи, но и днес има какво да се решава. Английските отбори продължават инфарктно в Шампионската лига В гр. Е \"Аякс\" приема \"Байерн\" (Мюнхен) в двубой за определяне на победителя. Германският тим има две точки аванс. \"Бенфика\" пък е домакин на АЕК без интрига - португалският отбор ще играе в Лига Европа догодина. Най-интересно е в гр. F. \"Манчестър Сити\" е в следващата фаза и ще излезе със спокойствие срещу \"Хофенхайм\", а \"Шахтьор\" (Донецк) домакинства на \"Олимпик\" (Лион) в пряк сблъсък за второто място. Само победа върши работа на украинците - точките са 7 на 5 в полза на французите. В гр. G \"Реал\" е №1, а \"Рома\" - №2, но \"Виктория\" (Пилзен) и ЦСКА (Москва) са с по 4 точки и тази вечер ще разберат кой ще продължи в Лига Европа и кой ще приключи с евротурнирите този сезон. Руските армейци гостуват на \"Бернабеу\", а чехите, с бившия играч на \"Левски\" Роман Прохазка, приемат \"вълците\". Български съдия ще ръководи мач от Шампионската лига Груповата фаза на Шампионската лига приключва с българско участие - съдията Георги Кабаков ще ръководи мача \"Валенсия\" - \"Манчестър Юнайтед\", който е само за престиж и за наградния фонд на УЕФА. Най-вероятно \"Ювентус\", който има две точки повече от \"Юнайтед\", ще спечели групата. \"Прилепите\" отиват в Лига Европа, а швейцарският \"Йънг Бойс\" си отива у дома след последната среща - със \"Старата госпожа\". Български съдия ще ръководи мач от Шампионската лига", "date": "2018.12.12", "title": "Последни мачове в групите на Шампионската лига (ПРОГРАМА)"}
{"url": "http://clubz.bg/77025-soljenicin_v_plen_na_utopiqta_za_nqkakyv_ruski_svqt", "text": "Всеки читател си има свой собствен Солженицин. Аз също. За мен Солженицин беше Бог. Не кумир, не литературна звезда, не дисидент от голям мащаб, а просто Бог. Аз се прекланях пред него, независимо, че той винаги беше редом с мен - на перваза на моя прозорец. Веднъж в ателието на двама скулптури видях негов малък бюст от червена изпечена глина. Главата му почиваше върху книги, а книгите бяха преплетени с бодлива тел. Това беше в средата на 1970-те години – през най-мрачното и героично време от живота на писателя, когато той се противопостави на мощната съветска власт, преди тя да го прокуди от родината му. Измолих този бюст от скулптурите и го отнесох у дома. Но там избухна скандал. Баща ми беше висш съветски дипломат, а мама, макар и да харесваше повестта \"Един ден на Иван Денисович\", се страхуваше да не навреди на кариерата на татко. Разбрахме се, че Солженицин ще \"живее\" само в моята стая - на перваза на прозореца. А ако някои гост попита кой е това, ще казваме, че е \"Бетовен\". И така \"Бетовен\" прекара при мен всички останали години на съветската власт. Впоследствие Солженицин направи неща, с които сам разруши част от своя божествен ореол, но независимо от това той си остава един от най-влиятелните писатели в пантеона на руската литература. Със своята първа повест \"Един ден на Иван Денисович\" той наруши забранената тема за сталинските лагери. Майсторското му повествование пресъздава тъкмо един щастлив ден в живота на неговия герой в ГУЛАГ. Още помня как приятелите на татко - съветски дипломати - спореха по време на обяда у нас и казваха, че книгата е нанесла огромна вреда на Съветския съюз. И действително - \"Иван Денисович\" беше де факто истинска присъда над сталинизма. Солженицин оказа още по-голямо влияние върху цялата европейска политика, когато на Запад бе публикуван \"Архипелагът ГУЛАГ\". Тази документална книга за ужасите по време на съветската власт не отстъпва на описанията за ада в \"Божествена комедия\" на Данте. Аз четях тази творба на Солженицин нощем във Варшава - в дома на родителите на полската ми съпруга, но се страхувах да я взема със себе си в Москва. Тя беше истинска бомба, която в крайна сметка унищожи дълголетното увлечение на европейските левичари по т.нар. еврокомунизъм – един по-умерен, но все пак просъветски комунизъм. Дори само тези две велики творби на Солженицин са достатъчни, за да покажат по красноречив начин гениалността и значимостта на техния автор. С другите му произведения ситуацията е малко по-сложна. Още в разказа \"Матрьонината къща\" прозвучават идеологическите нотки на едно ново течение – това на т.нар. „Почвеничество“ ( ), което е против съветската идеология, но и против съвременните западни ценности. Разобличаването на съветските беззакония при Солженицин все по-често върви ръка за ръка с отхвърлянето на либералната европейска алтернатива. В произведенията си Солженицин започва да предлага вече само една алтернатива – утопията за някакъв си нов „руски свят“. Прокуден на Запад, Солженицин започва все по-категорично да се изказва против съвременната западна демокрация. За него плурализмът се превръща в мръсна дума. Но как би трябвало да се разбира човешката природа? Неговият велик опонент Варлам Шаламов е считал, че палачите и жертвите могат да сменят своите места, тъй като човек е несъвършен, а Солженицин се е ориентирал силно по ценностите на християнството, така както той ги е разбирал. Солженицин навярно не е бил велик философ, който да съумее да проникне в дълбините на противоречивата човешка природа. Той си е представял, че човечеството ще може да се „излекува“, ако се върне към „нравствен живот“. Тази му теория постепенно го сближава с руския президент Путин, с когото Солженицин се среща след завръщането си от изгнание. Двамата тогава се обединяват около мнението, че Русия трябва да се оттласне от западния път на развитие. Тъкмо авторът на \"Архипелагът ГУЛАГ\", описал легендарното верую на затворниците: „не вярвай, не се страхувай, не се моли!\" повярва не на кого да е, а на бившия полковник от КГБ и сътрудник на съветската репресивна машина, който се опитва да изгради някакъв нов „руски свят“ по свой, собствен маниер. Това предизвика буря от негодувание сред опозицията и огромна радост сред защитниците на държавната власт. Има ли право един велик писател да грешки? И велик ли е наистина? Да, Солженицин е писал и по-незначителни от рода на историческата епопея за революцията \"Червеното колело\". Вярно е и това, че неговите упорити експерименти с руския език понякога изглеждат твърде архаични и смешни. Но значимостта на един писател се определя от най-добрите му произведения. Солженицин е писателят, с когото завършва забележителната морална традиция в руската литература. Неговата личност и неговото творчество предоставят възможност за какви ли не спорове, свързани с Русия. Затова него ще го четат и след 100, и след 200 години.", "date": "2018.12.12", "title": "Солженицин - в плен на утопията за някакъв \"руски свят\""}
{"url": "http://clubz.bg/77028-samolet_s_voenniq_ministyr_i_negovi_zamestnici_kacnal_avarijno", "text": "Самолет, в който са пътували министърът на отбраната Красимир Каракачанов и няколко заместник-министри е кацнал аварийно във Виена, съобщи \"БНР\". Летателната машина е на \"България ер\" и се съобщава, че причината за преждевременното кацане е спукано стъкло. Самолетът е изпълнявал полет от Брюксел за София, изпратен е друг, за да вземе пътниците.  ", "date": "2018.12.12", "title": "Самолет с военния министър и негови заместници кацнал аварийно"}
{"url": "http://clubz.bg/77026-nyu_jork_tajms_ruska_shpionka_se_prizna_za_vinovna", "text": "Рускинята Мария Бутина, обвиняема за провеждане на тайна операция с цел да се окаже влияние върху именити американски консерватори, склони да признае вина относно заговор, както и че е работила в САЩ като чужестранна агентка, съобщава  Според изданието така най-вероятно процесът срещу 30-годишната Бутина ще приключи по бързата процедура. Според обвинителния акт рускинята била опитна съблазнителка, използваща секс с цел да изпълни задачите си, поставени й от водещи офицери от шпионски служби в Москва. В съдебната документация по сделката със следствието обаче се посочвало, че Бутина била далеч по-скромна, отколкото я описвали правителствени чиновници при задържането й през юли т. г. В новите документи не се споменавали най-пикантните обвинения срещу Бутина, примерно, че при шпионската дейност залагала на секса. Представена е като инструмент в ръцете на влиятелни хора, помогнали й да проникне в Националната стрелкова асоциация на САЩ и в Републиканската партия. Авторът твърди, че разполага с документацията относно сключената сделка от страна на рускинята със следствието. Според федералните и местни съдебни власти Бутина или ще получи занижена присъда, или ще я освободят след петмесечния арест. Най-вероятно било скоро да бъде екстрадирана. Руската шпионка в САЩ - с контакти на високо равнище В публикацията се изразява предположение, че следствието иска да разпита Бутина относно руския правителствен чиновник Александър Торшин, тясно сътрудничил с Бутина и то не само през последната година. Припомня се, че Торшин, бивш депутат и приближен до християните консерватори в Русия, през 2011 г. е бил в САЩ на събор на Националната стрелкова асоциация. Следствието искало да узнае подробности и относно усилията му за оказване на влияние върху американската политика, както и за връзките между руснаците и техния боен другар Пол Ериксън – републикански агент. През 1992 г. той е ръководил президентската кампания на Патрик Бюканън. Според прокурорите Бутина е използвала положението си на активистка, застъпваща се за либерализиране на законодателството в Русия относно носенето на оръжие. Тя е сътрудничила на Торшин и Ериксън, упоменати в съдебните документи съответно като “руски чиновник” и “американски гражданин” с цел проникване в Републиканската партия и в Националната стрелкова асоциация. Целта й е била да спомогне за воденето на политика, която да е от полза за Кремъл чрез установяване на неофициални канали с американци на властови позиции и с влияние върху американската политика. 29-годишна руска шпионка арестувана в САЩ Споменава се също и Джордж О'Нийл младши, родственик на Рокфелер, консерватор и писател, подпомогнал финансово пребиваването на Бутина в САЩ. Той не е обвинен в никакви нарушения. В съдебната документация е упоменат като «състоятелен американски гражданин с връзки». Устройвал е приятелски вечери, посветени на подобряването на отношенията между САЩ и Русия. Тези вечери са давали шанс на Бутина да се запознае с хора със завиден политически опит, да узнае мисленето им и техните намерения при отношенията с Русия, да оцени реакцията им спрямо нея и съответно да координира следващите си стъпки. Според автора на публикацията на очи се набива, че в съдебната документация липсват гръмките обвинения, оповестени след арестуването на Мария Бутина. Според прокуратурата тя действително е искала да получи магистърска степен, а не се е представяла само като студентка. Не се споменават обаче връзките й с руските разузнавателни служби. Никъде не се изразява дори предположение, че е използвала Ериксън, за да получи достъп до други влиятелни американци, нито, че някога е използвала секс при усилията си да наложи проруски възгледи в САЩ. 29-годишна руска шпионка арестувана в САЩ", "date": "2018.12.12", "title": "\"Ню Йорк таймс\": Руска шпионка се призна за виновна"}
{"url": "http://clubz.bg/76958-borisov_pred_izbor_i_3", "text": "Решенията в съвременните политика и бизнес обикновено са следствие от анализ на разходите и ползите (cost-benefit analysis). Можем да допуснем, че резултат от такъв анализ са и решенията на българското правителство и на неговия ръководител. Нещата щяха да са прости, ако се свеждаха само до съпоставка на ползи и вреди. Анализът обаче се усложнява, защото ползите за едни са вреди за други; защото и ползите, и вредите биват краткосрочни и дългосрочни и не е изключено краткосрочна вреда да се превърне в дългосрочна полза и обратно; и защото и двете могат да се оценяват от гледна точка на интереси и на ценности, които от своя страна не винаги съвпадат. Борисов пред избор(и) - 2 , бившият британски премиер, свика референдум за членството на страната си в ЕС, позовавайки се на обществен интерес - да сложи край на стар и изострен от кризата спор, който разединява неговата Консервативна партия и обществото. Той обеща референдум и честно изпълни обещанието си. Нищо обаче не го задължаваше да иска такова допитване освен натиска на фракция от радикални евроскептични тори и много фалшиви новини, които създадоха популистко движение. Днес критиците на Камерън отбелязват, че за да запази партията си цяла и правителството си - на власт, той рискува принадлежността на великата си нация към Европа. Камерън пледира и гласува за оставане на Британия в ЕС и загуби. А можеше да избегне риска. Така заради краткосрочния си частен интерес той с арогантно лекомислие проигра дългосрочния национален.   Бойко Борисов, чието първо правителство спря всички   в България, сега е обсебен от два от тях. Иска непременно да вкара втора руска газова тръба в България и да оползотвори двата доставени от Русия реактора за недостроената АЕЦ Белене. Според него ползите от двата проекта са очевидни. България все още не може без руски газ и трябва да има сигурно трасе за него, ако Кремъл реши да спре транзита през Украйна. Русия е един от източниците за любимия на премиера проект “газов хъб (складово-разпределителен център) “Балкан”, който да направи страната ни нещо като регионална борса на синьо гориво. След като в площадката за Белене са вложени милиарди и са платени стотици милиони неустойки за поръчано и неизползвано оборудване, по-добре е да се намери разумен начин то да се използва. Освен това българските ТЕЦ-ове едва ли ще издържат на все по-амбициозните мерки на ЕС за опазване на климата. Критиците на руските енергийни проекти изтъкват контрааргументи - намаляващи енергийни разходи на българската икономика, висока себестойност на проектите, история с корупция около тях, развитие на алтернативи като възобновяемите източници, земетръсен риск на беленската площадка. Встрани от тази злободневна полемика остава главният въпрос: Къде вижда мястото си България дългосрочно? В сферата на руското влияние, чиито основен инструмент днес са доставките на горива и оборудване? Или в Европа, която търси път навън от зависимостта от въглеводородите (не само руските). И го търси, не само за да опази климата. А защото Господ е дал най-много нефт и газ там, където има най-малко свобода и демокрация - Русия, Саудитска Арабия, Иран, Ирак, Венецуела. Колко си свободен, ако Путин, Мохамед бин Салман или аятоласите ти държат шалтера и кранчето и договарят помежду си цените? Добре, заобикаляш ги с ядрена централа. Но ако нямаш “широка страна моя родная”, един ден няма къде да заровиш използваното гориво и се заробваш вовеки като наемател на чужди хранилища. Да, енергийните зависимости са дългосрочни и мнозина в ЕС правят компромиси заради тях. Разликата е, че едни признавайки тези зависимости, работят постепенно да ги намалят, а други - да ги увеличат. Оправдан ли е Борисов да се обяви   срещу искането на Европейския парламент за ограничаване на членските права на Унгария? Краткосрочно - да. За това настояват коалиционните партньори на ГЕРБ - Обединените патриоти. По-добре стабилно правителство, отколкото предсрочни избори, които, ясно е, пак няма да излъчат ясен победител. Процедура срещу Унгария е обречена на неуспех, както и тази срещу Полша - в ЕС го няма задължителното единодушие за налагане на наказание. Тя, следователно, би довела само до нови разединения и дипломатически усложнения. Да, но ако с такава целесъобразност България защитава Орбан, създава прецедент на индулгенция за потенциално всеки друг в ЕС да нарушава съюзния договор, под който и тя се е подписала. Подобни са случаите с  . Правителството изтегли от парламента закона за ратификацията на първата и се реши да се въздържи по присъединяването на страната ни към втория. И в двата случая ГЕРБ се водеше от краткосрочни интереси - да не се конфронтира с патриотите и да изкара мандата си докрай. Но постъпвайки така, той остави зад себе си дългосрочен ценностен въпрос: По какво се отличава от БСП, която е против конвенцията и против пакта. Чиято лидерка (за разлика от повечето социалдемократи в ЕС) е фенка на и на Орбан, и на Вишеградската четворка, и на руските енергийни проекти? Борисов пред избор(и) Лидерството проличава, когато трябва да направиш труден и дългосрочен избор, чиито резултати не са моментално очевидни за широката публика. Този вид избор е пробният камък дали имаш посока, цел, ценности, принципи, характер. Или я караш на принципа: мандат да мине, друг да дойде. През една от инфарктните нощни срещи на върха заради кризата на еврото тогавашният председател Еврогрупата Жан-Клод Юнкер призна: “Ние знаем точно какво трябва да направим. Лошото е, че не знаем как после да спечелим изборите”. Царят, Меглена Кунева и Соломон Паси постъпиха много по-лидерски, отколкото бившият им колега Борисов постъпва днес. ЕС ги изправи пред ясен избор - или четирите стари руски реактора, или членство в съюза. Въпреки всичко, което тогава се изсипа върху тях и рано съкрати кариерите им в политиката, те направиха верния избор - Европа. Ако бяха избрали реакторите, България щеше да изпусне и последния влак за членството и днес щеше да бъде страна от т.нар. Източно партньорство на ЕС със съдба подобна на украинската или арменската. Българите нямаше да могат да работят и да се установяват където искат в ЕС, децата им нямаше да могат да учат в останалите 27 държави на съюза, бизнесът им нямаше да има свободен достъп до целия му 500-милионен пазар. Не е излишно да припомним какво каза за България и Румъния Жозе Мануел Барозу на последната си пресконференция като председател на Европейската комисия на 29 октомври 2014 година: Тримесечните икономически прогнози на Европейската комисия са скучно четиво. Струва си обаче човек да ги разгърне не само тримесечия, но и години назад и да се увери в пряката зависимост на икономическия растеж у нас от безвъзмездното европейско финансиране (11 милиарда евро за първия програмен период и 16 милиарда евро за втория); да види, че близо 70 на сто износа ни е за държави от ЕС. Достатъчен е бегъл поглед върху инфраструктурното развитие на страната - нито километър магистрала или метро нямаше да има без еврофондовете. На тях дължим почти половината от публичните инвестиции. Когато избирателят заживее малко по-добре и вдигне поглед от всекидневния бит, този поглед не е непременно благодарен. Той е отправен към липсващите неща. Защото магистрали, метро и газопроводи имат и в Русия, и в Турция, и в Иран. В Европа летвата е по-високо. Днес малцина си спомнят с благодарност за крехката Меглена Кунева. За мнозина тя остана “мадам Йес”, послушницата на Брюксел, кариеристката, жертвала “националните интереси”. Така говорят за нея дори такива, които допреди 2006 година не си бяха подавали носа на запад от Калотина и чиято челяд днес учи из Европа, а те всяка година летуват в Гърция или в Италия. Като министър по европейските въпроси Кунева прояви повече мъжество от Борисов - ЕС е по-важен за България от руските атомни самовари. Времето потвърди правотата й. Краткосрочните и видимите облаги - евтин газ, метро, магистрала, еврофонд, повишения на заплати - се “продават” на избирателя сравнително лесно. Стига да ги съобщиш. За това трябват сътрудничещи медии и пиар. Да “продадеш” ценност или принцип обаче е трудно. Първо - те не служат за потребление, второ - често изискват усилия и жертви, трето - ползите от следването им стават очевидни след много години. За принципите и ценностите не стигат лоялни медии и пиар. Трябва така наречената “стратегическа комуникация”. От идването си на власт до днес ГЕРБ разчита основно на пиар и на лоялни медии и почти никак - на стратегическа комуникация. Той всекидневно си “купува” популярност с “добри новини” - рязане на ленти, статистики за икономически растеж и примерни публични финанси, похвали от Брюксел, свидетелства за международна подкрепа. Ако в един момент обаче този агитационен поток секне, ако някой друг купи лоялните медии, положителният образ на властта увяхва. Такъв момент винаги идва. Дори и да не дойде, на човек му писва да гледа един и същ образ 10 години, ако ще той да бъде най-положителният. Тогава трябва да бъде събудено съзнанието натрупано тихо и методично от стратегическата комуникация - за цената на евентуалната промяна. Какво би ни струвало да тръгнем в посока обратна на сегашната? Над това ГЕРБ никога не са работили. Винаги когато режат лента, има кой да ги отрази. Винаги, когато имат да кажат нещо, имат поднесен микрофон и работеща камера. Винаги, когато искат да им зададат някакъв въпрос, има кой да им го зададе. А когато не искат да им зададат някакъв въпрос, няма кой да им го зададе. Когато обаче се изправят пред неясен безлик протестиращ, който излиза от отработените им комуникационни схеми, иска да се върне добре забравеното старо, настоява за “смяна на системата” и скандира: “Борисов - позор, оставка и затвор!”, ГЕРБ не знае какво да каже, освен че народът има конституционно право на такива протести и че опозицията ги е инсценирила. ГЕРБ работи по стратегически важни за страната неща като например присъединяване към еврозоната, повишаване на доходите, изграждане на инфраструктурата, диверсификация на газовите връзки, лидерство на Балканите. Те обаче са \"дървета\", които в главата на избирателя не правят \"гора\". Цялостен разказ за собственото си име - \"Граждани за европейско развитие на България\" - управляващите нямат, или ако имат, той е добре пазена тайна. Въпросът защо ни е важна Европа и каква Европа искаме или напълно отсъства, или присъства така, че по-добре да беше отсъствал. Лидерката на БСП Корнелия Нинова вече заяви предпочитанията си към вижданията на Вишеградската четворка. Ако ГЕРБ са съгласни с нея, за какво са на избирателите? Логично, опозицията ги атакува точно там: В противовес на ГЕРБ тя вади “визията за България” на нейната партия - смесица от утопия и популизъм, благодарение на която обаче Нинова изпъква като “визионерка”, на фона на опортюниста Борисов, който в името на властта и облагите е съгласен на всичко. Стратегическа комуникация означава да налагаш дневния си ред в обществения дебат. Особено в месеците след европредседателството, това прави системно опозицията. Вниманието на обществото скача от скандал на скандал - чума по добитъка, цени на хляба, катастрофа край Своге, протестиращи майки, Валери Симеонов. Без да ги подценяваме, нито един от тях не е  причина да падне правителство. Анкетите обаче посочват, че те подяждат подкрепата за него и говоренето за предсрочни избори става всекидневно. Това е цената, която Борисов сега ще плати, защото пред независимите медии и разговора за важните и дългосрочните неща избра за комуникацията си машината за възхвали и охулвания на Делян Пеевски. Тя може да ласкае и да “удари”, когато и кажеш и когото й кажеш, тя флиртува с най-ниските вкусове и страсти и има обширна публика, но не става да предава знания и да изгражда убеждения, защото самата тя няма такива и не ги цени. Това е квази-журналистика, скарана с общественото благо. Тя прислужва в буквалния смисъл на думата на този, който е на власт и/или й плаща повече. Услугите на тази машина компрометират ГЕРБ всекидневно и го отчуждават най-нужните му избиратели - образованото градско население, дребното и средното предприемачество, т.е. потенциалната средна класа, която у нас съществува повече като манталитет, квалификация, амбиции и възможности, отколкото като имотно състояние. Тази машина компрометира самото понятие за честни и отговорни пред гражданите медии. С брутална методичност и най-вече със собствения си пример тя създаде цинично и нихилистично обществено мнение спрямо всички журналисти и занаята им - като към вродено продажни и повърхностни клакьори. Борисов вече 10 години я ползва, но сега той е на ред да стане нейна жертва. Медиите, които са отучени да мислят самостоятелно и са научени само да услужват с микрофон и камера, сега всеки ден показват протести срещу министър-председателя, независимо от мизерната им численост. Така те налагат впечатлението: \"Народът е недоволен. Иска да си ходиш\". Този лозунг, повторен хиляда пъти, може да се превърне в самоизпълняващо се пророчество. Никой няма да пожали Борисов, когато пеевските \"лайномети\" обърнат цевите си срещу него, а останалата медийна общност ги последва по същия стаден начин, по който се държи днес. Напротив, мнозина ще се забавляват. ГЕРБ не се поколеба   срещу единствените си естествени коалиционни партньори, които бяха в Реформаторския блок, а днес са в Демократична България. Вместо да ги запази като приятели, Борисов сам ги превърна в ожесточени  противници и сега, като очевидно не може да управлява сам, трябва да избира с каква коалиция би се компрометирал най-малко: с националистите, с турците, или с бившите комунисти. Наистина е трудно за един европейски християндемократ да избере най-малката злина между тях. Пеевската машина за възхвали и охулвания е креатура на ДПС. Който е пипал тази партия-корпорация с еврофилски претенции, добро не е видял. Поне това можеше да научи Борисов от предшественика си Сергей Станишев. Борисов пред избор(и)", "date": "2018.12.12", "title": "Борисов пред избор (и) - 3"}
{"url": "http://clubz.bg/77027-trymp_ne_se_strahuvam_ot_impijchmynt", "text": "Американският президент Доналд Тръмп заяви във вторник, че не се притеснява от импийчмънт и че плащанията, направени преди изборите през 2016 г. от неговия адвокат Майкъл Коен към две жени, не нарушават финансовите закони на предизборната кампания, предаде Ройтерс. Според документ, внесен в съда миналата седмица, бившият адвокат на Тръмп Майкъл Коен е уредил тайни шестцифрени плащания в разгара на кампанията през 2016 г. на две жени, за да купи мълчанието им за предполагаеми афери с президента. Демократи в Конгреса казват, че Тръмп може да бъде изправен пред процедура по импийчмънт и затвор, ако транзакциите нарушават финансовите закони по време на предизборна кампания.  \n\tОчаква се днес да бъде произнесена присъдата на Майкъл Коен, който е обвинен в укриване на данъци и нарушенията на правилата за водене на предизборни кампании. \n\tФедералният закон гласи, че всяко плащане, направено \"с цел оказване на влияние\" върху избори, трябва да бъде отразено във финансовите документи за кампанията. Документът, внесен в съда миналата седмица, показва, че тези плащания са били направени, за да се помогне политически на Тръмп. През август Коен се призна за виновен по осем обвинения, между които за нарушаване на финансовите правила в предизборна кампания. Той даде информация за незаконна операция за потулване на истории за секс и даване на пари срещу мълчание на порно звездата Сторми Даниълс и на бившия модел на \"Плейбой\" Карън Макдугъл. Двете жени твърдяха, че са били в интимни отношения с Тръмп. Федерален съдия нареди порнозвездата Сторми Даниълс да плати на Доналд Тръмп близо 293 000 долара за хонорари на неговите адвокати, както и 1000 долара глоба, след като нейна жалба за клевета срещу президента бе отхвърлена, предаде Асошиейтед прес. \n\tСъдия Джеймс Отеро оповести съдебното решение във вторник в Лос Анджелис.  \n\tАдвокатът на Тръмп Чарлз Хардър бе поискал близо 390 000 долара. \n\tСторми Даниълс твърди, че е имала афера с Тръмп през 2006 г. и е получила 130 000 долара в рамките на споразумение за мълчание дни преди президентските избори през 2016 г. Тя съди президента, след като той отхвърли нейните твърдения, че са имали сексуална връзка и че тя е била заплашвана през 2011 г., когато се съгласила да даде интервю за аферата. Шефката на ЦРУ на разпит в Сената за Кашоги Американският президент Доналд Тръмп заяви във вторник, че застава на страната на саудитския престолонаследник, въпреки оценката на ЦРУ, че той е наредил убийството на журналиста Джамал Кашоги и молбите на американски сенатори да осъди реалния лидер на кралството, предаде Ройтерс. \n\tТръмп отказа да коментира дали принц Мохамед бин Салман е съучастник в убийството на журналиста, но даде може би най-категоричния израз на подкрепа за принца след убийството на Кашоги преди повече от два месеца, отбелязва агенцията. Запитан дали подкрепата за кралството означава подкрепа за принца, Тръмп отговори: Някои членове на кралското семейство агитират срещу това принцът да стане крал, според източници на Ройтерс близки до кралския двор, и смятат, че САЩ и Тръмп могат да изиграят решаваща роля. Американският президент Доналд Тръмп заяви във вторник, че би се намесил по случая с главния финансов директор на китайската технологична компания Хуавей, ако това ще помогне за постигането на търговско споразумение с Пекин, предаде Ройтерс. Китай иска САЩ да освободи директорка на Huawei По искане на американските власти главният финансов директор на Хуавей Мън Ванчжоу беше арестувана по-рано този месец във Ванкувър по обвинения в нарушаване на американските санкции срещу Иран. Арестът стана същия ден, в който Тръмп и китайският президент Си Цзинпин обявиха 90-дневно примирие в търговската война по време на срещата на високо равнище в Буенос Айрес. \n\tТръмп, който иска Китай да отвори повече пазара си за американски продукти и да спре това, което Вашингтон определя като кражба на интелектуална собственост, каза, че не е говорил със Си Цзинпин за случая с главния финансов директор на Хуавей. \n\tЧетиридесет и шестгодишната Мън беше арестувана в Канада на 1 декември. Тя е дъщеря на основателя на Хуавей. Съединените щати я обвиняват, че е подвела международни банки относно контрола на Хуавей върху компания, действаща в Иран. Това подвеждане е изложило банките на риск от нарушаване на американските санкции срещу Иран и от сериозни глоби. \n\tСъд в Канада пусна снощи Мън под гаранция от 10 милиона канадски долара (седем милиона щатски долара). Съдията заяви, че по закон САЩ разполагат с 60 дни, за да изпратят всички необходими документи по искането за екстрадиция. Ако документите не бъдат получени до 8 януари 2019 г., Мън Ванчжоу може да бъде освободена, пише БТА. \n\tЗапитан дали Мън може да бъде освободена, Тръмп отговори: Китай иска САЩ да освободи директорка на Huawei", "date": "2018.12.12", "title": "Тръмп: Не се страхувам от импийчмънт"}
