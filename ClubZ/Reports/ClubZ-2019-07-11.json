{"url": "https://clubz.bg/85319-levski_s_nakazatelna_akciq_v_slovakiq", "text": "\"Левски\" започна с летящ старт участието си в турнира Лига Европа - 2:0 срещу словашкия \"Ружомберок\" като гост. \"Сините\" вкараха красиви голове, за да запишат първа победа като гости в евротурнирите от девет години насам. Давиде Мариани откри в 37-ата минута, а в 51-ата Паулиньо удвои след контра. Реваншът е след седмица на \"Герена\". ", "date": "2019.07.11", "title": "\"Левски\" с наказателна акция в Словакия"}
{"url": "https://clubz.bg/85313-dj_r_r_martin_razkri_5_detajla_za_predistoriqta_na_igra_na_tronove", "text": "Интересни, обнадеждаващи и в някои отношения разочароващи детайли разкри писателят Джордж Р. Р. Мартин за новия сериал на HBO, предистория на \"Игра на тронове\" пред \"Ентъртейнмънт Уийкли\". Шоуто, което ще се развива около 5000 години преди събитията в оригинала, в момента се снима в Северна Ирландия. Най-изненадващата смърт в „Игра на тронове” – смъртта на самия сериал Засега се знае само, че ще има сблъсъци с Белите бродници и че прародителите на някои от познатите ни герои ще се появят в новия сериал - но пък няма Таргариени или дракони. Мартин, който е и изпълнителен продуцент на новия сериал, разкрива 5 нови детайла за него: Това означава един много по-хаотичен и опасен континент - епоха, в която постоянните сблъсъци между фамилии са нещо обичайно, а не извънредно, както бе в началото на \"Игра на тронове\", когато Вестерос бе в дълъг мирен период. Освен това ще има вълчища и мамути - и сигурно далеч повече от тези в оригинала. Тук вече е ударът за феновете на безскрупулната фамилия. 5000 години по-рано тях още ги няма - но пък друга фамилия владее техните земи. Според историята на Вестерос, семейство Кастърли са били измамени от Лан Хитрия - основателя на Ланистърите, който е успял да им отнеме имотите и така да постави основните на своята династия. Засега е ясно, че три основни персонажа - играни от Наоми Уотс, Наоми Ейки и Денис Гоу - ще са централни за историята. Но Мартин отбелязва, че историята няма да е фокусирана само върху тях. Все още няма официално обявено име на предисторията. Преди Мартин предлагаше името \"Дългата нощ\", същото, като еп. 3 на последния осми сезон на \"Игра на тронове\".  Той все още предпочита това заглавие, но има и други идеи. И най-важното от интервюто - Мартин потвърждава, че макар да има много проекти, в момента пише само един - последната книга от \"Песен за огън и лед\".", "date": "2019.07.11", "title": "Дж. Р. Р. Мартин разкри 5 детайла за предисторията на \"Игра на тронове\""}
{"url": "https://clubz.bg/85317-da_ne_se_zalygvame_patriotite_ne_sa_tova_koeto_sa", "text": "Мини-драмата с отстраняването на Волен Сидеров от лидерското място в парламентарната група на \"Обединени патриоти” повдига следния въпрос: какво правят “Патриотите” във властта и каква е тяхната роля в нейното упражняване? Драмата около Сидеров е мини, защото няма да промени нищо в управлението на страната, дори и той да обяви депутатите си за “опозиция”. А и едва ли ще го направи - въпреки твърденията му, че малката патриотична коалиция е била “разрушена” от ВМРО и НФСБ. Събитията от последните дни са добър повод да се замислим над следните парадоксални особености на българския професионален “патриотизъм”. Управлението “Борисов 3” тръгна като сложна и напрегната голяма коалиция между ГЕРБ и “Обединените патриоти”, които в самото начало наистина бяха доста обединени. Тогава обаче правителството се тресеше и анализаторите често се чудеха дали то ще изкара и половината от мандата си. Днес „Обединените патриоти\" са силно разединени, но пък управлението на Борисов е стабилно - и предсрочни избори не се очакват. Партньорите на Сидеров открехват вратата и за изключване на \"Атака\" от ПГ ВМРО, НФСБ и „Атака\" днес са само формално заедно, като по много ключови въпроси са на различни позиции. Например за самолетите F-16 и за отмяната на субсидиите за партиите. Патриотичното разцепление достигна кресчендо след евроизборите, когато съратниците си размениха много тежки думи на личностно-сексуална основа. След този неблагопристоен разговор “детронирането” на Сидеров беше просто въпрос на време. Още повече, че „Атака\" (а и НФСБ) сериозно се провалиха на евровота. Но дори и „Атака\" да излезе в “опозиция”, тя ще е “опозиция” от рода на “Воля”. Тоест, когато техните гласове не са необходими, те ще могат да гласуват срещу правителството. Но когато въпросът е на живот и смърт, златният пръст на Сидеров отново ще влиза в действие. Златото, както се знае, не ръждясва. Волен Сидеров свален от шеф на групата на \"Обединени патриоти\" Едно от основните оправдания за участието на “Патриотите” в правителството бе, че те държат ДПС извън него. Но колкото повече те държаха Движението навън, толкова повече то се настаняваше във властта, около нея, а в моменти и над нея. В резултат от този парадоксален феномен се получи следното: ДПС започна да инициира (най-вече чрез депутата си Пеевски) редица законопроекти, които триумфално минаваха през парламента. Целта на тези законопроекти беше или да се “изчисти” имиджът на медийния бизнес на ДПС, или да се “оневини” неговият титуляр по отношение на аферата КТБ, “вторичното разграбване” на банката и т.н. А след евроизборите самият Пеевски изненадващо започна често да се материализира в Народното събрание - навярно за да запълни обемната празнота, оставена след отстраняването на Цветан Цветанов, който традиционно играеше ролята на интерфейс между ГЕРБ и ДПС (още от времето на многобройните си срещи с Пеевски като вътрешен министър). Днес общуването между Борисов и големия човек в ДПС ще може да става пряко, лице в лице. Като цяло стабилността на официалната коалиция между ГЕРБ и “Патриотите” се дължи на непоклатимостта на скритата коалиция между ГЕРБ и ДПС. Тази коалиция решава данъчната политика, геостратегическата ориентация, закупуването на самолети, финансирането на партиите (тоест, “прецакването” на БСП и малките партии) и т.н. „Атака\", ВМРО и НФСБ имат различия по всеки един от тези въпроси, но керванът, както се казва, си върви. В интервю за БНТ Валери Симеонов повтори тежки думи, които вече беше изрекъл преди време. В България, според него, политиците са хванали бизнеса за гушата. Затова искането на дарения от бизнеса ще е форма на рекет: който не помага на управляващите, ще стане жертва на административен тормоз. Тези думи изглеждат истинни и правдиви. Проблемът е, че ги изрича човек уж от управляващите - и то не какъв да е, а бивш вицепремиер и лидер на основен коалиционен партньор. Каракачанов: Шансът \"Обединени патриоти\" да оцелее не е голям Като цяло \"Патриотите” често са заявявали (и сигурно го вярват), че желаят да въведат ред и законност в страната. Но отвъд нелепата стратегия на Каракачанов за ромите (всъщност срещу тях), друг \"принос” в областта на правовата държава и борбата срещу корупцията те всъщност нямат. Напротив, още през 2015 година участваха в размиването на конституционните реформи за ВСС, а днес присъствието им във властта е удобно за продължаване на доминацията на ГЕРБ и ДПС в прокуратурата, службите и част от съдилищата. Изборът на нов главен прокурор и преназначаването на настоящия на друг висш пост (да речем КПКОНПИ) ще са основната задача и пред „Патриотите\" през есента. Моделът най-вероятно ще възпроизведе антикорупционни структури, които са благосклонни към управляващите и настървени срещу опозицията и неудобните. ВМРО знаят добре за какво става дума. Те “висят” с разследването за продажбите на български паспорти. Ако са много опърничави, укротяването им може да се реализира и по наказателно-правен път. От тази гледна точка управляващите (тоест, ГЕРБ-ДПС) държат не само бизнеса за гушата, но и по-малките и недисциплинирани коалиционни партньори. Реформаторският блок, всички министри от който станаха подследствени, сигурно ще се съгласи с това твърдение. “Патриотичните” партии се нароиха като защитници на свободата на словото - искаха да изрекат неща, за които другите мълчат. Е, изрекоха ги, повториха ги и ги потретиха. Сега вече свободно говорим за “циганската престъпност”, “Гейропа”, “соросоидите” и т.н. С това обаче приносът на \"Патриотите” свършва. По свобода на медиите стигнахме 111 място, по медийна концентрация сме шампиони, „Нова телевизия\" мина в ръце, близки до управляващите, здравите сили спечелиха битката за БНТ. “Медийната империя” (на ГЕРБ-ДПС) вече не е метафора - извън нея към момента май има само една основна телевизия и по-малки издатели. Първи увеселителен парк за патриоти Волен Сидеров продължава да води своята евразийска политика, Ангел Джамбазки под път и над път громи “лицемерието” на европейците и е в групата на хората, които доведоха Великобритания до Брекзит. Същевременно обаче България се стреми към еврозоната, купува американски самолети и дори ни беше предложен постът на външен министър на ЕС. Евроатлантическият керван, слава Богу, си върви. Явно “Патриотите” са се европеизирали по отношение на лицемерието. Всички тези парадокси водят до едно централно заключение: ролята на “Патриотите” във властта не е това, което е. Волен Сидеров е свикнал с подобни ситуации, а Красимир Каракачанов лесно се адаптира към тях. Единствено Валери Симеонов изглежда е притеснен от изброените парадокси. Така че, ако някой ще излиза от описания модел, не залагайте на „Атака\". Волен Сидеров свален от шеф на групата на \"Обединени патриоти\" Каракачанов: Шансът \"Обединени патриоти\" да оцелее не е голям Първи увеселителен парк за патриоти", "date": "2019.07.11", "title": "Да не се залъгваме: \"Патриотите\" не са това, което са"}
{"url": "https://clubz.bg/85312-kapitanyt_na_arsenal_otkaza_da_zamine_s_tima_za_sasht", "text": "Капитанът на \"Арсенал\" Лоран Косчелни отказа да замине с отбора на предсезонно турне в САЩ. Клубът лаконично потвърди информацията на британските медии, изрази надежда, че ще разреши проблема и отказа да навлиза в конкретика. Вървят спекулации, че французинът ще бъде глобен, а може да му се отнеме и капитанската лента. Също така щял да бъде заставен да тренира с юношеските формации в академията. Причина за бойкота на 33-годишния защитник е желанието му да напусне \"топчиите\" и да се завърне в родината си. Той има договор за още една година, но настоява да бъде пуснат още сега като свободен агент - предвид възрастта си. Според Би Би Си и френски издания към Косчелни интерес проявяват \"Бордо\", \"Рен\" и \"Олимпик\" (Лион). Първият клуб в този ред е предложил 3-годишен контракт на бранителя. Желанието на треньора на лондончани Унай Емери обаче е един от лидерите в съблекалнята му да остане на \"Емиратс\" поне още един сезон. Наставникът и без това разчита на доста ограничен бюджет за трансфери. Лоран Косчелни премина в \"Арсенал\" от \"Лориен\" през лятото на 2010 г. за 10 милиона паунда. Той е изиграл 353 мача за тима и два пъти е спечелил Купата на Футболната асоциация. Един от любимците на публиката на \"артилеристите\". \"Арсенал\" вече отпътува за Америка, където ще срещне местния \"Колорадо Рапидс\", \"Байерн\" (Мюнхен), \"Фиорентина\" и \"Реал\" (Мадрид).", "date": "2019.07.11", "title": "Капитанът на \"Арсенал\" отказа да замине с тима за САЩ"}
{"url": "https://clubz.bg/85281-anatomichna_anomaliq_trymp_bybrekyt_ima_specialno_mqsto_v_syrceto", "text": "Американският президент Доналд Тръмп изненада медицинската общност в сряда следобед, когато обяви, че \"бъбрекът има много специално място в сърцето\", пише \"Гардиън\". Докато говореше за план на правителството му за борба с бъбречни заболявания, Тръмп толкова се увлече във възхвала на усилията на специалистите, които работят в тази област на медицинската наука, че обяви: Думите на щатския президент озадачиха мнозина, тъй като традиционно е прието да се смята, че мястото на бъбрека (по-точно бъбреците, анатомично хората имат два броя) не е точно в сърцето. Според науката анатомия бъбреците се намират в долната част на гърба. По-точно: Бъбрекът е чифтен орган, продълговат, приплеснат в предно-задна посока и дългообразно извит, разположен по задната коремна стена зад перитонума на нивото на XII гръден до II поясен прешлен. Сърцето се намира в гръдния кош. Разположено е в средното средостение ( ) върху сухожилния център на диафрагмата (Centrum tendineum) асиметрично, като 2/3 се намират наляво, а 1/3 надясно от срединната равнина. Възможно е, допускат от \"Гардиън\", Тръмп да не твърди все пак, че бъбрекът (бъбреците) са намират в сърцето, но вероятно в неговия изключително изчистен и изискан начин на изразяване се опитва да подчертае значимостта на този орган в човешкото тяло. Но медицинските възгледи на американския президент винаги са ценни. Все пак има и личен опит като страдащ човек. Така например по време на Виетнамската война той е освободен от военна служба заради шипове в стъпалата. А през 2016 г. - чудо - Тръмп обявява, че по-късно се е излекувал. През 2018 г. \"Ню Йорк тайм\" стигна и до историята на лекаря, който подписал диагнозата на младия Тръмп като услуга към баща му.    ", "date": "2019.07.11", "title": "Анатомична аномалия. Тръмп: Бъбрекът има специално място в сърцето"}
{"url": "https://clubz.bg/85309-italianski_prokurori_razsledvat_partiqta_na_salvini_za_vryzki_s_moskva", "text": "Италиански прокурори са започнали разследване срещу управляващата партия \"Лига\" на вицепремиера Матео Салвини след статия в местното списание \"Лекспресо\", която уличава нейни представители в опити да постигнат петролна сделка с представители на Кремъл, предаде Ройтерс, цитирайки двама източника. В материала се споменава, че бившият говорител на Салвини Джанлука Савиони е водил през миналия октомври разговори в Москва с руски бизнесмени, като им е предложил достъп до италианския пазар на руски нефт, в замяна на пари за \"Лигата\".  Русия плаща на Салвини В сряда американската медия \"Бъзфийд\" обяви, че е получила аудио запис от срещата в Москва, на която се чува как Савиони се опитва да договори споразумението. Той допълва, че  от общата сума са щели по странични пътища да попаднат в касата на партията. Савиони призна, че се е срещал с група неназовани бизнесмени, но отрече да е получавал пари от тях. Правото на Италия забранява приемането на дарения от чужденстранни единици и опозиционната лявоцентрична Демократическа партия настоява Салвини да се яви пред парламента, за да отговоря на обвиненията. Историческа победа на Салвини в Италия Вицепремиерът от много време се опитва да завърже близки отношения с Владимир Путин и няколко пъти посети Москва през последните години. Той многократно осъди икономическите санкции на ЕС и се закле да ги премахне. Салвини готов да води ЕС и за вето над санкциите срещу Русия Руският държавен глава бе на визита в Рим миналата седмица и приветства Салвини, като заяви пред \"Кориера дела Сера\", че е в   с \"Лигата\". Тежките финансови закони в Италия след дългите години на повсевместна корупция правят много сложно събирането на средства за партиите. Миналата година италиански съд нареди на \"Лигата\" да възстанови през следващите 76 години 49 милиона евро, които са били неправомерно присвоени в периода 2008-2010 г. След решението Салвини предупреди, че партията му е пред банкрут. Савойни отказа да коментира пред Ройтерс предстоящото разследване, което ще бъде водено от Фабио де Паскуале, който ръководи екип от магистрати, разследващи международни икономически казуси. Историческа победа на Салвини в Италия Салвини готов да води ЕС и за вето над санкциите срещу Русия", "date": "2019.07.11", "title": "Италиански прокурори разследват партията на Салвини за връзки с Москва"}
{"url": "https://clubz.bg/85318-%E2%80%9Emetalika%E2%80%9C_razkazva_istoriqta_si_v_detska_knijka_s_kartinki", "text": "Групата „Металика“, за чиито членове е известно, че са злоупотребявали с различни субстанции, и имат песни като „Leper Messiah“ (Прокажен месия), „Harvester of Sorrow“ (Жътвар на тъга) и „My Friend of Misery“, ще разкаже историята си в детска илюстрована книжка, съобщава „Гардиън“. Изданието „The ABCs of Metallica“ (АБВ-то на „Металика“) ще излезе на 26 ноември и част от приходите от продажбите ще подпомогнат благотворителната фондация, основана от групата – „All Within My Hands“. Каузата се бори за създаването на устойчиви общества, като финансира образованието, борбата срещу глада и избрани училища от проблемни региони. Книгата е писана в съавторство с автора Хауи Ейбрамс, илюстрациите са на Майкъл „Кейвс“ Маклиър. Най-новият им албум – десети в 38-годишната история на групата – е „Hardwired… to Self Destruct“ от 2016 г. От него бяха продадени 5 млн. копия, получи и номинация за „Грами“.", "date": "2019.07.11", "title": "„Металика“ разказва историята си в детска книжка с картинки"}
{"url": "https://clubz.bg/85303-levski_nashite_fenove_ne_sa_provokirali_ekscesiite_v_bratislava", "text": "Всичките задържани заради безредиците в Братислава привърженици на \"Левски\" вече са освободени, а сред тях няма сериозно ранени, заявява клубът в официална позиция. През миналата нощ 51 запалянковци на \"сините\" се оказаха в арест в словашката столица заедно с още 56 поляци и холандци. Те си спретнаха масов бой, довел до поражения на заведения, коли, 17 леко ранени и намеса на силите на реда. Фенове на \"Левски\" са участвали в погроми по улиците на Братислава (ВИДЕО) Това стана преди днешния мач от Лига Европа между местния \"Ружомберок\" и \"Левски\". От \"Герена\" застъпват тезата, че схватките не са почнали от българите, а те са били провокирани от фенове на гранда \"Аякс\" и полския \"Краковия\", оказали се на същото място. Още рано сутринта повечето левскари бяха пуснати на свобода.  Мачът \"Ружомберок\" - \"Левски\" от първия предварителен кръг на Лига Европа е тази вечер от 19:30 часа. Реваншът е идната седмица.", "date": "2019.07.11", "title": "\"Левски\": Нашите фенове не са провокирали ексцесиите в Братислава"}
{"url": "https://clubz.bg/85291-izlizame_navyn_za_da_ostanem_sami", "text": "Карайки по емблематичната американска магистрала 101, малко след като пътят прелива от Невада в Калифорния, отбивам от него за поредната неприлично голяма чаша кафе. Атмосферата в единственото отворено заведение изглежда напълно обичайна. Барман налива бира, клиенти поглъщат сандвичи, а в далечината се чува коментарът на баскетболен плейоф. Едно нещо обаче липсва – разговорът.  Съвременното всекидневие е подвластно на картината. Сякаш потвърждавайки прогнозите всеки антиутопичен роман от миналия век, екраните крадат от вниманието ни с постоянното си присъствие. В дома си, докато се храним, често забиваме поглед в \"черното огледало\" вместо в чинията. Едва ли е изненада тогава, че в нарастващ брой американски заведения ще откриете таблети, вградени в масите. Пред всеки клиент – екран. Непреодолима преграда между иначе възможните събеседници. Преди повече от половин век германският философ Юрген Хабермас, който през юни  , развива вероятно най-известната си идея. Публичната сфера, както я нарича Хабермас, е съвкупност от обществени пространства, в които гражданите се събират, за да обменят идеи и обсъждат заобикалящия ги свят. Публичната сфера са били кафенетата, магазините, стадионите и всички други помещения, предразполагащи към конструктивни дебати. На тези дебати дължим политически революции, творчески шедьоври, както и развитието на любимите си спортове. Публичната сфера е жизненоважна част от обществения живот. Създаването на подобна обстановка е естествено следствие от желанието ни да коментираме ставащото около нас. И все пак кога за последно влязохте в кафене, за да потърсите съзнателно мнението на съгражданин? От известно време насам целенасоченото общуване в градската среда изглежда в опасност. Разговорите, разбира се, не са изчезнали от заведенията. Но заведенията притихват.   Бен Шрекингер пише, че кофеинът вече не се използва за разпалване на дискусия, а за увеличаване на нечия продуктивност. Кафенето може би все още е място за срещи. Наред с това обаче то се превръща и във външен офис, където служители от всички сектори работят със слушалки в ушите, загледани в екрани.  Това е парадоксът – излизаме навън, за да останем сами.  Би било пресилено да твърдим, че публичната сфера е мъртва или се е запътила към гибел. Тя претърпява метаморфоза и си търси нов дом. Този дом едва ли ще бъде физическо пространство, но алтернативата не е напълно очевидна. Преди две десетилетия не бяха малко онези, които разпознаваха в интернет безценна възможност за конструктивно общуване. От настоящата ни позиция е лесно да проследим кога и защо тези надежди бяха разбити на пух и прах. Или пък не? Не ни беше нужно дълго време да разберем, че социалните мрежи – най-очевидният наследник на идеята на Хабермас, няма да изпълняват тази роля. Но интернет отвори вратите към развитието на други революционни платформи, където потребители и автори да разсъждават върху състоянието на света. Оттук би следвало да говорим най-вече за блогърство и влогърство  . Дори по-впечатляващ от тези форми на изразяване обаче е ренесансът на радиото. В България думата подкаст е все още екзотична. Подхванете разговор за асинхронни аудио предавания на улицата и е твърде вероятно да срещнете известна почуда у събеседниците си. В редица западни държави подкастът обаче се установи като водещ формат още през миналото десетилетие. У нас той тепърва прохожда, носейки със себе си надежда за по-малко крясъци в интернет и повече обмислена реч. Накратко казано, подкастът е аудио еквивалентът на YouTube каналите. Независими автори и медийни организации разпространяват безплатни радио предавания, обхващащи всичко от токшоу до разследваща журналистика. Тук е моментът да отбележа, че аз също съм сред тези автори. Но ако това разкритие звучи като реклама, нека бъде реклама на цялата подкаст индустрия. Защото вярвам, че именно в нея се крие алтернативата на публичната сфера. Не една или две са причините подкастовете да бъдат разглеждани като платформи за спор и просветление. От тях най-важни изглеждат вродените странност, безформеност и непретенциозност на този вид медиен канал. Ако можем изобщо да говорим за жанрове при подкастовете, то те са осезаемо по-многобройни в сравнение с киното, литературата и традиционната журналистика.  Как изобщо е възможно да опишеш предаване, в което водещият разговаря с неодушевени предмети, като  ? Или пък  , в които американският автор слага оценки от едно до пет на всевъзможни феномени, вариращи от тетрис до менюто на веригата за бързо хранене „Тако Бел“? На пръв поглед подобни продукции изглеждат съвършено несвързани с човешката информираност. Но именно това абсурдно разнообразие, характерно за подкастовете, превръща формата в съкровищница, чието съдържание се определя основно от автора, а не от алгоритъм, рекламни или политически интереси.  Общественият диалог създава предпоставки за прогрес. Но онези медийни платформи, към които най-често се обръщаме, за да участваме в подобен разговор, ограничават ролята ни. Илюзията за стойностен спор в телевизионен сутрешен блок бързо се разпада, когато изтече краткото време, отделено на гостите. В стандартно радио предаване слушател, включен на живо, разполага с по-малко от минута, за да изрази мнението си. Тези трибуни може и да привличат  по-голяма аудитория, но темите и гледните точки обикновено се изместват едни от други дълго преди да са имали шанс да оставят отпечатък в колективната ни памет. Затова интернет наистина може да предложи спасение от безцелната врява. Възможността, дадена на потребителите да общуват помежду си и творчески да изразяват идеите си, е вероятно най-положителното следствие от разширяването на дигиталната среда. YouTube се превърна в безспорен лидер на тази революция. От друга страна, пренасищането с картина заплашва да отвлече вниманието ни от основния градивен елемент на публичната сфера – думите. Лишени от блясъка на по-атрактивните и лесни за консумиране видео материали, подкастовете ни дават възможност да се фокусираме върху същината на диалога. За някои това означава да слушат двучасов епизод на \"Говори ѝнтернет\" или \"Свръхчовекът\" с Георги Ненов. За други – да създадат собствено предаване, провокиращо размисъл по необичаен начин. И в двата случая потребителят би усетил непозната свобода да общува със заобикалящия го свят без напрежение. Вярно е, че дигиталното радио също е форма на изолация. То няма да възроди енергията на кафенетата. Поне засега обаче изглежда като обещаващ техен наследник. ---- „Генерация Z“ – с подкрепата на „Америка за България“", "date": "2019.07.11", "title": "Излизаме навън, за да останем сами"}
{"url": "https://clubz.bg/85305-promeniha_protokola_zaradi_trepereneto_na_merkel", "text": "Германската канцлерка Ангела Меркел и датската премиерка Мете Фредериксен изслушаха днес националните химни на двете страни седнали, предадоха световните агенции. \n\tВчера Меркел видимо трепереше на церемонията на открито за посрещането на финландския премиер Анти Рине. Това беше третият подобен случай за три седмици, припомня Ройтерс. \n\tПреди днешната среща протоколът беше променен, за да се избегне нова проблемна ситуация, отбелязва ТАСС. След церемонията по посрещането с военни почести Меркел и Фредериксен изминаха пеша разстоянието до канцлерството, като германската канцлерка се усмихваше, съобщи Ройтерс. \n\tСлед срещата си с Рине Меркел заяви, че е добре, и настоя, че треперенето \"ще изчезне, също както се появи един ден\".  \n\t64-годишната канцлерка на Германия заема поста от 2005 г. и не е известно да страда от сериозни здравни проблеми. Вчера тя не съобщи да е получавала медицински препоръки или лечение. В редица издания се появиха спекулации за възможните причини за треперенето, включително и болестта на Паркинсон. Медицински експерти омаловажиха спекулациите по въпроса, заявявайки, че има много възможни причини за тремора. Треперят ли ръцете на Меркел След третия случай за по-малко от месец, при който германската канцлерка Ангела Меркел получи видим за всички тремор на публично място, вестник \"Кьолнер Щат Анцайгер\" я призовава днес да обясни дали има здравословен проблем, предаде ДПА. И добави: Германската канцлерка Ангела Меркел увери вчера, че е \"много добре\", малко след като отново започна да трепери по време на официална церемония, предаде Франс прес. Тялото на Меркел трепереше по време на церемонията на открито за посрещането на финландския премиер Анти Рине с военни почести пред канцлерството в германската столица. След преговорите с Рине в Берлин Меркел изрази на пресконференция увереност в собствената си работоспособност. Тя се усмихваше и говореше гладко.  \n\tГоворителката на германското правителство Улрике Демер по-рано отказа да отговори на журналистически въпрос дали Меркел е била на медицински изследвания заради това треперене, отбеляза БТА. ", "date": "2019.07.11", "title": "Промениха протокола заради треперенето на Меркел"}
{"url": "https://clubz.bg/85304-promeni_v_shoforskite_kursove_zadyljitelno_kormuvane_na_magistrala_i_na_tymno", "text": "Драстична промяна за практическото обучение за кандидат-шофьорите на леки коли предлага работна група, организирана от Държавна агенция \"Безопасност на движението по пътищата\". Новостите включват увеличаване на часовете практическо кормуване - за сметка на теорията, както и разделяне на практическата част на различни групи умения. В работната група, разработила идеята, участие са взели представители на агенцията, Министерството на транспорта, МОН, МВР, неправителствени организации, представители на висши учебни заведения и браншови организации. Имаме ли нужда от право на шофиране? Основната идея е вместо  , то да се увеличи на  , но за сметка на това - при разнообразни условия. Това ще включва  \", поне  ,  и поне  С цел цената за шофьорския курс да остане приблизително същата, се предлага и намаляване на задължителните часове теоритична подготовка - от 40 на  Досега подобни компоненти са били разписани в методиката на шофьорските курсове, но без реални изисквания за това колко трябва да продължават и без контрол дали школите за шофиране ги провеждат. Властта купува специални автомобили за... шофьорските изпити Друг широко дискутиран въпрос е било създаването на възможност част от обучението да се провежда в симулатор - до 4 часа от практиката. Това би насърчило навлизането на нови технологии и практики- Предложението обаче не е било подкрепено от всички. Като основен довод за нуждата от промените се посочва факта, че според данните за ПТП-та през 2018 г.,  Властта купува специални автомобили за... шофьорските изпити", "date": "2019.07.11", "title": "Промени в шофьорските курсове: задължително кормуване на магистрала и на тъмно"}
{"url": "https://clubz.bg/85301-i_shefyt_na_federalniq_rezerv_prizova_facebook_da_spre_libra", "text": "Джеръм Пауъл, ръководител на Федералния резерв на САЩ, призова Facebook да спре наскоро обявения си проект за криптовалута - Libra, съобщи Ройтерс. Официално: Facebook създава своя криптовалута - \"Либра\" Според Пауъл има много сериозни опасения относно неприкосновеността на личния живот, финансовата стабилност, защитата на потребителите. Подобна дигитална валута можеда създаде нови възможности за огромни финансови престъпления. Според него първо е нужен преглед на проекта от основни регулатори, но също така - нови правила, съобразени с особеностите на дигиталните валути. Федералният резерв е институцията, която контролира банковата система в САЩ, и е най-мощният финансов регулатор в страната, чиято власт и възможности са нараствали многократно след всяка финансова криза в последния век.  Затова и след изявлението на Пауъл най-голямата криптовалута - Биткойн - отбеляза сериозен спад на цената си, след като имаше 30% ръст от 18-и юни, когато проектът Libra бе официално обявен. Зукърбърг не иска Фейсбук да бъде разделян От Facebook засега са заявили, че разбират необходимостта за обществено обсъждане и проверки върху Libra. Освен Федералният резерв, американският Конгрес също призова наскоро Зукърбърг и партньорите му да забавят стартирането на проекта. Зукърбърг не иска Фейсбук да бъде разделян", "date": "2019.07.11", "title": "И шефът на Федералния резерв призова Facebook да спре Libra"}
{"url": "https://clubz.bg/85296-edin_zaginal_i_13_obgoreni_pri_pojar_v_tec_kraj_moskva_video", "text": " Един човек загина, а 13 са получили изгаряния заради пожар в ТЕЦ \"Северная\" в Митишчи край Москва днес, предаде ТАСС. Според по-ранни съобщения, цитирани от ТАСС, в ТЕЦ-а се е запалила газова станция под високо налягане. Пожарът застрашава съседни сгради. Производството в централата е спряно, но това няма да наруши енергоснабдяването на руската столица, защото са включени резервни мощности, съобщи ТАСС. Митишчинската ТЕЦ-27 \"Северная\" е въведена в експлоатация през 1992 г. Общата ѝ мощност е 1060 мегавата. Основното ѝ гориво е природният газ. ", "date": "2019.07.11", "title": "Един загинал и 13 обгорени при пожар в ТЕЦ край Москва (ВИДЕО)"}
{"url": "https://clubz.bg/85300-podsladenite_napitki_povishavat_riska_ot_rak_s_18", "text": "Лоши новини за любителите на подсладените газирани напитки или соковете. Ново научно изследване показва, че дори само една чаша на ден от 100 мл носи повишаване на риск от рак с 18 процента, а специално за рак на гърдата - 22 на сто, съобщава Си Ен Ен.  Изследването е направено сред 100 000 възрастни френски граждани. И се наблюдава очевидна връзка между редовната консумация на сладки напитки и някои видове рак. Научният труд е част от проучване, което свързва повошаването на риска при употреба на подсладени напитки с преждевременната смърт.  Той не е участвал пряко в изследването. Матилд Тувие, водещ автор на проучването, публикувано в сряда в медицинското списание BMJ, заяви, че резултатите показват, че намаляването на количеството подсладени напитки, които пием, би било от голяма полза за нашето здраве. Именно наличието на захар в напитките е в основата на риска от ракови заболявания, подчертава Тувие. Добавки в напитките като methylimidazole също биха могли да играят роля при формирането на ракови заболявания, обяснява Тувие.", "date": "2019.07.11", "title": "Подсладените напитки повишават риска от рак с 18%"}
{"url": "https://clubz.bg/85299-koi_sa_naj_jelanite_uchilishta_sled_7_mi_klas_v_sofiq_i_kyde_balyt_e_naj_visok", "text": "Софийската математическа гимназия \"Паисий Хилендарски\"  е училището, в което се влиза с най-висок минимален бал след изпитите след седми клас тази година. След първото класиране за гимназиите, което стана известно днес, е ясно, че за СМГ са били нужни минимум   от общо 500 точки, за да бъде приет там даден ученик. Това съобщи на пресконференция началникът на Регионалното управление на образованието Ваня Кастрева, която представи резултатите от изпитите на седмокласниците.Паралелката с най-висок минимален бал в София -  , е в СМГ - математически профил и изучаване на немски език, На второ място е 91-ва Немска езикова гимназия, където минималният бал е  Следват я 73 СУ \"Владислав Граматик\" с  , Технологичното училище \"Електронни системи\" (ТУЕС) с  и Испанската гимназия - с В първата десетка тази година са същите училища като миналата, без размествания в реда им. Балът обаче е малко по-висок. Най-желана е паралелката с испански и английски език в Испанската гимназия. За  . Следват паралелка с английски и испански език в 22 СУ \"Г. С. Раковски\" (2085 кандидати) и паралелка с изучаване на чужди езици в СУИЧЕ \"Св. Климент Охридски\" (1992 кандидати). В специалност \"Банково дело\" с английски език в Националната търговско-банкова гимназия са кандидатствали 1389 седмокласници, а в специалност \"Електронна технология\" с английски език - 1218. \"На националното външно оценяване по български език и литература се явиха 10 149 ученици. Средните резултатите за София са над средните за страната - 64.45 точки. По математика се явиха 10 137 ученици като София-град постигна среден резултат 44.65\", отчете още Кастрева. По думите й, за следващата учебна година са планирани общо 383 паралелки, от които 229 са профилирани, и 154 - професионални. От професионалните паралелки пък най-търсена е специалността \"Банково дело\" с английски език в Националната търговско-банкова гимназия. Закритите паралелки на първи етап на класиране са 15. От тях 11 са професионални. 8817 ученици са класирани, а извън класацията са останали 836. Свободните места след първото класиране в София са 684.  Тази година има ръст на кандидат-гимназистите от страната - 747 ученици. Резултатите от първия етап на класирането за професионални и профилирани училища с прием след 7 клас могат да се проверят онлайн на  До 16 юли е записването в училищата след първо класиране. Второто класиране ще бъде обявено до 18 юли.", "date": "2019.07.11", "title": "Кои са най-желаните училища след 7-ми клас в София и къде балът е най-висок"}
{"url": "https://clubz.bg/85307-goranov_vs_kontrabanda_na_goriva_kameri_i_oshte_tehnika_v_danychnite_skladove", "text": "Правителството готви нови мерки за борба с контрабандното гориво. Това обяви финансовият министър Владислав Горанов. Той посочи, че се готвят законодателни промени за  .  С новите мерки трябва „да се намали човешкият фактор в наблюдението на този вид стоки“, обясни Горанов и уточни, че ще се планира да бъдат внедрени „термо камери“, УКВ радио системи и друга техника за наблюдение.  По думите му се готви  . Финансовият министър представи готвените промени по време на заседание на парламентарната комисия за наблюдение на приходните агенции и борба със сивата икономика ои контрабандата. На него бяха поканени за изслушване и главният прокурор Стори Цацаров и неговият заместник – Иван Гешев, вътрешният министър Младен Маринов, представители на ДАНС, ГД Гранична полиция, ГДБОП, митниците.  Самото заседание започна с тържествена церемония, на която председателят на комисията Емил Димитров – Ревизоро, връчи плакети – „за рационално поведение и за проактивност“ на Сотир Цацаров, както и на Владислав Горанов, и на Младен Маринов за успехите им в борбата с контрабандата и сивия сектор. И докато всеки един от участниците в срещата отчитатеше дейността на своята институция, не забравяше да благодари на останалите за доброто сътрудничество.   Министър Горанов заяви, че държавата вече е „отвоювала една огромна територия от сивия сектор“.  Той се похвали, че от края на 2014 г. до края на 2019 г. – „за един полтически мандат приходите в бюджета са нараснали с 50 % или това са 14 милиарда лева“.  Според разчетите на финансовото министерство просрочените задължения към държавата са за 225,6 млн. лв.  От прокуратурата отчетоха като голям успех акциите срещу нелегалните фабрики за производство на цигари. Главният прокурор Сотир Цацаров посочи, че контрабандните цигари за първото тримесечие на 2019 г. са 3,8% от пазара и делът им е най-нисък досега.  Заместникът му Иван Гешев отиде по-далеч в самохвалството.  И добави, че с разкриването на няколко случая са били предотвратени  щети за 500 млн. лв. за бюджета.  Само в една от фабриките щетите за фиска били за 180-200 млн. лв. на годишна база при действаща една поточна линия. Намерена е и втора поточна линия, видимо чисто нова... Някой е загубил 25 млн. лева само в деня на акцията, пресметна Гешев.   По думите му това е най-голямата незаконна производствена дейност. И определи като „доста сериозен успех“ работата на правоохранителните органи. \n\t ", "date": "2019.07.11", "title": "Горанов vs контрабанда на горива - камери и още техника в данъчните складове"}
{"url": "https://clubz.bg/85314-fajnenshyl_tajms_vivacom_se_prodava", "text": "Най-голямата българска телекомуникационна компания Vivacom е обявена за продажба, пише реномираният вестник Financial Times (FT) в броя си от днес. Според изданието операторът може да бъде оценен на около 1,2 млрд. евро. Сметката е на база сключени сделки в бранша в последно време, сред които и придобиването от PPF  Group на източноевропейския бизнес на Telenor за общо 2,8 млрд. евро. Само преди дни Vivacom се похвали, че английският върховен съд е отхвърлил претенциите на LIC Telecommunications SARL, Люксембург и Empreno, които обжалваха продажбата на телекома на сегашните му собственици чрез търг през 2015 г. FT съобщава, че за консултант по продажбата е назначена водещата световна фирма  в бранша Lazard. Трима източници на вестника твърдят, че вече са били проведени и срещи с потенциални купувачи. Имена обаче не се съобщават. Инфopмaция зa гoтвeнaтa пpoдaжбa излeзe пъpвoнaчaлнo в cpeдaтa нa мaй т.г. в cпeциaлизиpaнoтo издaниe Меrgеrmаrkеt, a в ĸpaя нa cъщия мeceц глaвният изпълнитeлeн диpeĸтop Aтaнac Дoбpeв зaяви, чe oщe нe ca вoдeни пpeгoвopи. Сега новината за подготвяна продажба е потвърдена и от най-големия акционер във Vivacom - бизнесменът Спас Русев. Очакванията му били за печалба преди лихви, данъци, обезценки и амортизация в размер на 190 млн. евро в рамките на текущата година. Според него ако прогнозата се сбъдне, то българският оператор е „най-печелившият независим доставчик на Балканите“. Друг голям акционер в телекома е VTB Capital, британското подразделение на руската ВТБ Банка, както и с Delta Capital International на бившия финансов министър Милен Велчев и брат му Георги. Компанията Lazard е предупредена, че потенциалните купувачи на компанията трябва да бъдат уведомени за претенциите около начина, по който преди четири години мобилният оператор е продаден. И за възникналите след това спорове около собствеността, твърди още изданието. Vivacom бе придобита от настоящите си собственици на търг и на цена от 330 млн. евро. За провеждането на търга обаче се водят дела - от Empreno Ventures - инвестиционна компания на руския бизнесмен Дмитрий Косарев, купува дял в люксембургската холдингова компания, която притежаваше Vivacom преди придобиването й от Русев и компания. Оттогава Косарев води дела срещу VTB Capital, Спас Русев и Милен Велчев с твърдението, че въпросният търг е бил фиктивен, а цената изкуствено занижена, от което той е загубил. Спас Русев отрича твърдението и обяснява, че търгът е задействан заради неизпълнение на изплащането на заем към VTB Capital от люксембургска компания. Подкрепя твърдението си с решението на Върховния съд в Лондон от този месец.  За 2018 г. Vіvасоm зaпaзвa водещата си позиция сред българските оператори по приходи с увеличение от 6,6% в сравнение с предходната година и 12,8% yвeличeниe нa пeчaлбaтa пpeди дaнъци, oбeзцeнĸи и aмopтизaции. Heтнaтa пeчaлбa pacтe c 79,6% дo 127,7 милиoнa лeвa, съобщава изданието Money.bg. Растеж има и за първото тримесечие на 2019 г. ", "date": "2019.07.11", "title": "\"Файненшъл таймс\": Vivacom се продава"}
{"url": "https://clubz.bg/85316-putin_gotov_na_pregovori_sys_zelenski_no_postavq_usloviq", "text": "Руският президент Владимир Путин заяви днес, че е готов да преговаря във всякакъв формат с новия президент на Украйна Володимир Зеленски за разрешаване на конфликта в Източна Украйна, но след съставяне на новото украинско правителство, предадоха Асошиейтед прес и ТАСС, цитирани от БТА. Зеленски покани Путин на среща за Крим и Донбас (ВИДЕО) Путин направи това изявление в отговор на предложението на украинския президент Зеленски да се организират преговори с посредничеството на лидерите на САЩ, Великобритания, Франция и Германия. \n\tНовият украински президент, който встъпи в длъжност през май, обеща да сложи край на конфликта в Източна Украйна, отнел живота на повече от 13 000 души от 2014 г.  Предсрочни парламентарни избори в Украйна са насрочени за 21 юли. ", "date": "2019.07.11", "title": "Путин - готов на преговори със Зеленски, но поставя условия"}
{"url": "https://clubz.bg/85308-airbnb_podobri_uslugite_si_v_polza_na_potrebitelite", "text": "Платформата Airbnb е подобрила и изяснила напълно начина, по който представя офертите за настаняване на потребителите и тези оферти сега съответстват на стандартите, определени в правото на ЕС за защита на потребителите, съобщиха от Еврокомисията. Промените са в отговор на призива на ЕК и органите за защита на потребителите в Съюза от юли 2018 г. От Airbnb са разгледали всички искания, отправени от тези институции. Брюксел обвини Airbnb, че нарушава правата на потребителите От Airbnb също така са преразгледали своите условия за ползване на услугата, в които: Точно преди година – на 16 юли 2018 г., Еврокомисията   Airbnb, че представянето на цените за пътуване и настаняване, както и редица клаузи от общите условия не са в съответствие с правилата за защита на потребителите в ЕС. Платформата получи срок от месец и половина да предложи промени. Мрежата за сътрудничество между националните правоприлагащи органи в областта на защитата на потребителите извърши съвместна оценка на практиките и условията за ползване на услугите на Airbnb с посредничеството на Европейската комисия и с водещата роля на норвежкия орган за защита на потребителите (Forbrukertilsynet).", "date": "2019.07.11", "title": "Airbnb подобри услугите си в полза на потребителите"}
{"url": "https://clubz.bg/85306-zashto_bylgarite_ne_glasuvaha_na_evrovota", "text": "Българите направиха известно изключение от европейската тенденция за висока активност на отминалите европейски избори. Защо не гласуваха? От „Галъп интернешънъл“ са задали открит въпрос на онези, които си признаха, че не са гласували.  Средно за страните членки на ЕК избирателната активност беше над 50 на сто - най-високата от 25 години насам. В България обаче към 20 ч ( ) на 26 май ЦИК отчете едва 32,64 на сто гласували. Най-големият процент - 37 на сто -  ясно назовава големия проблем: общо разочарование от партиите и политиците. Отговорите са: „не вярвам на никого“, „няма за кого“ и още ред подобни от типа „всички са еднакви“. Към този факт се прибавя и това, че 28% от попитаните не могат да назоват конкретна причина. Това допълнително показва пълна отчужденост от политическия процес, отбелязват авторите на изследването, което е проведено специално за Българската национална телевизия. В 18% от случаите се изтъкват лични причини. Както и оправданието „не бях в съответното място или не бях в България“. В някои от случаите явно е имало по-важен ангажимент, посочват се здравословни проблеми и др. 15% не виждат смисъл да се гласува или се съмняват в честността на изборите. 2% заявяват открито, че за тях този точно тип избори не са важни. Сред по-възрастните хора изпъква здравословното състояние, сред най-младите – още по-сериозен е делът на онези, които не могат да назоват причина (което показва пълното отчуждение от политиката и обществените процеси). Сред активните възрасти личи, че е имало повече други ангажименти и липса на интерес към наличните опции за гласуване.", "date": "2019.07.11", "title": "Защо българите не гласуваха на евровота"}
{"url": "https://clubz.bg/85311-kandidatite_za_glaven_prokuror_shte_deklarirat_i_zaplatata_na_sypruzite", "text": "Πpoмянa в пpaвилaтa зa избop нa \"тpимaтa гoлeми\" глacyвa Bисшия съдебен съвет (ВСС) пo пpeдлoжeниe нa Coтиp Цaцapoв. Кандидатите за негови наследници ще трябва да декларират и заплатите на брачните си половинки, съобщава правният сакт  . Toчĸaтa бe извънpeднa в днeвния peд нa Πлeнyмa нa cъвeтa, ĸaĸтo Цaцapoв oбяcни – зapaди пpeдcтoящитe нoминaции зa oбвинитeл №1.  Пpeдлoжeниeтo мy, пpиeтo eдинoдyшнo, e зa тeĸcтoвeтe, oпиcвaщи ĸaĸви дoĸyмeнти тpябвa дa пoдaдaт нoминиpaнитe ĸaндидaти зa тpитe нaй-виcoĸи пocтa в съдебната cиcтeмa. Цaцapoв ce apгyмeнтиpa c нoвия aнтиĸopyпциoнeн зaĸoн и пpeдлoжи пpeтeдeнтитe дa пoдaвaт дeĸлapaции зa имyщecтвa и интepecи, ĸaĸтo ca пpeдвидeни в Зaĸoнa зa KΠKOHΠИ, a нe в Закона за съдебната власт. Paзлиĸaтa e, чe в дeĸлapaциитe пo закона \"aнтиĸopyпция\" ce oпиcвaт вĸлючитeлнo тpyдoвитe възнaгpaждeния нa caмитe ĸaндидaти и нa тexнитe cъпpyзи. B дeĸлapaциитe пo ЗCB зaплaтитe нe ce oпиcвaт. Ocвeн чe дeĸлapaциитe пo ЗKΠKOHΠИ ca пo-пoдpoбни, тeopeтичнo мoжe дa имa и ĸaндидaт, ĸoйтo дa нe e oт cъдeбнaтa влacт и зa нeгo дa нe вaжaт пpaвилaтa зa мaгиcтpaтитe, oбяви Цaцapoв. Πpoцeдypaтa пономинации ce oтĸpивa cъc зaceдaниe нa Πлeнyмa нa BCC нa 15 юли, в пoнeдeлниĸ. Кандидатури мoгaт дa ce представят в cлeдвaщитe чeтиpи зaceдaния: нa 18 юли, 22 юли, 25 юли и 29 юли. Caмият избop щe e нa 24 oĸтoмвpи, нaвpъx вoтa зa мecтнa влacт. Цацаров издърпа избора на нов главен прокурор с още 3 седмици напред Ha извънpeднo зaceдaниe нa Πpoĸypopcĸaтa ĸoлeгия пъĸ днec бe peшeнo нa 29 юли тя дa ce oпитa дa нaпpaви и двa вaжни избopa – зa шeфoвe нa cпeцпpoĸypaтypaтa и нa Coфийcĸaтa aпeлaтивнa пpoĸypaтypa. И двaтa ĸoнĸypca ca пoвтopни. Kaндидaтът дa oглaви cпeцпpoĸypaтypaтa e eдин -   в мoмeнтa и.ф. нaчaлниĸ. Πpeтeндeнтитe зa aпeлaтивeн пpoĸypop нa Coфия ca двaмa – шeфът нa CPΠ   и  . Byтoвa вeчe имa eдин мaндaт нaчeлo нa CAΠ и e пoдĸpeпeнa oт пpoĸypopитe тaм.", "date": "2019.07.11", "title": "Кандидатите за главен прокурор ще декларират и заплатата на съпрузите"}
{"url": "https://clubz.bg/85298-eksplozivite_v_bryuksel_bili_na_pochinal_ruski_voenen", "text": "Бивш руски военен, параноичен и психически неустойчив, е собственикът на откритите миналата седмица в Брюксел самоделни взривни устройства. Това съобщи днес градската прокуратура, цитирана от БТА. Откриха чанта със самоделни експлозиви в Брюксел Руснакът е починал през 2011 г., а боеприпасите са открити при ремонт на имот, където е живеел под наем. Прокуратурата изключва всякаква връзка с дейността на терористичните групи в Белгия. Взривните устройства бяха открити в имигрантския квартал \"Андерлехт\" в часовете, в които в Брюксел се откриваше колоездачното състезание \"Тур дьо Франс\". До днес съществуваха съмнения за подготвян атентат срещу участниците и зрителите на състезанието. Друга първоначална версия бе боеприпасите да са били сред тайните и неоткрити досега запаси на терористите, ударили града през 2016 година. ", "date": "2019.07.11", "title": "Експлозивите в Брюксел били на починал руски военен"}
{"url": "https://clubz.bg/85288-partnorite_na_siderov_otkrehvat_vratata_i_za_izklyuchvane_na_ataka_ot_pg", "text": "Лидерът на \"Атака\" Волен Сидеров сезира днес председателката на парламента Цвета Караянчева за казуса с отстраняването му от шефското място в парламентарната група и поиска обявяването на този акт на партньорите си НФСБ и ВМРО за нищожен. Сидеров намеси и световен заговор с американски привкус в целия казус. С това обаче проблемите на лидера на \"Атака\" май няма да се изчерпат. Защото неговите партньори са предприели изменения в правилника за дейността на парламентарната група, с които лесно ще могат да се изключват членове от групата при \"тежки нарушения на политиката\" на малката коалиция или при \"системно неучастие в работата на Народното събрание\", научи Клуб Z. Както Клуб Z писа, във вторник вечерта депутати на ВМРО и НФСБ се събраха и решиха: Сидеров повече няма да е председател на групата в НС. Такова решение двете партии готвят отдавна, но до поставянето му на масата на преговорите така и не се стига заради непрестанните бойкоти на събранията на малката коалиция от страна на представителите на \"Атака\". Депутатите на Сидеров не са били уведомени за това заседание. Макар решението да е от 9 юли, в протокола е записана дата от месец по-рано - 8 юни.  Волен Сидеров свален от шеф на групата на \"Обединени патриоти\" На въпросното заседание обаче депутатите на двете партии от ОП са приели и решения за изменения в правилника за дейността на групата, с които не само развързват ръцете си за освобождаването на Сидеров от поста, но и правят още редица изменения в посока на това да взимат решения без участието на колегите си от \"Атака\". В това число за освобождаване на депутати. Според стария текст за гореописаните тежки нарушения депутат може да бъде изключен от групата с мнозинство от 3/4 от всички нейни членове. Но според новия - това ще може да става с 2/3. ПГ на ОП има общо 27 депутати, като от тях 7 са от квотата на \"Атака\". Или ако от ВМРО и НФСБ искат да изключат депутат на Сидеров или самия Сидеров, то могат да го направят с 18 гласа, с които те разполагат. По стария ред са им необходими 21. Дали готвят подобна атака срещу лидера на \"Атака\" и депутатите на партията, от двете формации отказват да споделят. Факт обаче е, че те непрекъснато критикуват Сидеров, че системно не участвал в заседанията на парламента, не свиквал групата, а позициите му често са противоположни на тези на партньорите му в ОП (виж долу). на правилника за дейността на групата, с който Клуб Z разполага, отпада и принципът, записан в коалиционното споразумение - решенията да се взимат с единодушие и от трите партии. Изключва се и ролята на Политическия съвет на коалицията при предлагането на председател на парламентарната група. Въпросният Политически съвет пък се състои от по трима представители на формациите, по правило в него са и председателите Сидеров, Красимир Каракачанов и Валери Симеонов.  Сидеров: Моето председателство не е важно, това е атака и на управленската коалиция Днес с писмото си до Караянчева от \"Атака\" оспориха юридически решението на колегите си от НФСБ и ВМРО, като основното е, че според тях с решенията от 9 юли се поставя правилникът за дейността на парламентарната група над самото коалиционно споразумение между трите формации в малката коалиция, а оттам - и това с ГЕРБ. Затова и Сидеров иска личната намеса и на премиера Бойко Борисов. \", се посочва и в писмото до Караянчева. От \"Атака\" твърдят, че е нарушен и самият правилник за дейността на Народното събрание, който има силата на закон, позовавайки се на член, касаещ образуването на парламентарна група. Председателката на Народното събрание коментира, че ще разпореди проверка на юристите на Народното събрание и тогава ще се произнесе по казуса. Иначе днес Сидеров се опита да обясни преврата с \"геополитика\". Намекна, че е свален заради позицията на партията му (която е откровено русофилска) по сделката за закупуването на американските изтребители F-16. Иначе и днес опонентите на Сидеров в малката коалиция не пропуснаха да отбележат колко \"много\", според тях, работи той. Той представи справка, според която за 10-те месеца до 14 февруари Волен Сидеров е присъствал, гласувал и участвал в Народното събрание в 4% от времето. Той подчерта, че това са факти, а не някакви въображаеми комплекси. И определи твърденията на Волен Сидеров, че предизвикалите промяната в ръководството страдат от някакви Едипови комплекси като налудничави. Аналогията с Едиповия комплекс идва от факта, че лидерът на \"Атака\" се афишира като основател на коалицията \"Обединени патриоти\".  Малко по-късно през деня финансовият министър Владислав Горанов също коментира поредните \"патриотични\" брожения като сравни ситуацията в \"Обединени патриоти\" с тази на бившия коалиционен партньор на ГЕРБ Реформаторския блок, но изрази очакване малката коалиция да прояви разум в името на управлението на страната. Сидеров: Моето председателство не е важно, това е атака и на управленската коалиция", "date": "2019.07.11", "title": "Партньорите на Сидеров открехват вратата и за изключване на \"Атака\" от ПГ"}
{"url": "https://clubz.bg/85302-advokatite_na_uajnstijn_go_napuskat_60_dni_predi_nachaloto_na_procesa", "text": "Главният адвокат на продуцента Харви Уайнстийн, обвинен в сексуални посегателства, бе професорът по право от \"Хардвард\" Роналд Съливан. Той обаче се отказа да го защитава още през май заради масови протести в собствения му университет. Вторият юрист, който замени Съливан, бе Хосе Баез. Днес и той се отказа от делото, което много хора определяха за модерната версия на процеса срещу О.Дж. Симпсън, поради  с продуцента, предаде Асошиейтед прес. Харви Уайнстийн обвинен в изнасилване Баез уточнил пред съдия Джеймс Бърк още миналия месец, че Уайнстийн е влошил техните взаимоотношения, като е комуникирал с него чрез други адвокати и не се е съобразявал със споразумението за заплащане. Уайнстийн се договори с Баез и Съливан през януари, след като се отказа от предишния си екип от адвокати. Малко преди това главният юрист Бенджамин Брафман неуспешно се опита да спре началото на процеса.  Нови обвинения срещу Харви Уайнстийн Сега Уайнстийн разполага с едва 60 дни да наеме нов екип от адвокати, с които да застане пред съд в Ню Йорк и да отговаря срещу две обвинения в сексуално насилие. Първото е за изнасилване на жена през 2013 г., а второто - за извършване на сексуален акт с друга през 2006 г. Засега се е договорил с юристите Артър Айдала (от Ню Йорк, който преди е защитавал рапъра 50 CENT), бившия професор по право от \"Харвард\" Алън Дършоуиц, шефът на телевизията \"Фокс Нюз\" Роджър Ейлс и адвокатите от Чикаго - Дона Ротуно и Деймън Черонис. Нови обвинения срещу Харви Уайнстийн", "date": "2019.07.11", "title": "Адвокатите на Уайнстийн го напускат 60 дни преди началото на процеса"}
{"url": "https://clubz.bg/85182-petima_oblastni_kmetove_na_gerb_gubqt_doverie_za_izborite_naesen", "text": " В 5 областни града действащите кметове на ГЕРБ е твърде вероятно да не получат отново доверие и да не бъдат кандидати за нов мандат на вота наесен, научи Клуб Z от източници от средите на управляващите. Подготовката за местните избори вече е в ход, а след така наречения конгрес на ГЕРБ в неделя се очаква и реален старт на процедурите по номинации.  Формално – партийните организации по места би трябвало да предлагат кандидати за кметове и общински съветници, а последната дума има Изпълнителната комисия, начело с лидера Бойко Борисов. Самият той пред Националното събрание в неделя поиска този път обсъжданията да не са само в рамките на партията, а да са „обществени“ - тоест по места в процеса на номинации да могат да участват всякакви граждани. Засега не е ясен форматът и начинът за реализация на тази идея. Друга идея на Борисов е да раздели властите в ГЕРБ - хора на позиции в управлението по места да не са и начело на партийни структури. Нерядко функцията кмет и местен партиен началник съвпадат. Така е и в 4 от петте случая, за които става дума в случая. Поне за двама от кметовете на ГЕРБ на областни градове няма да е изненада, ако не получат доверие за вота наесен. Единият е градоначалникът на  , който обяви пред местни медии преди дни, че вероятно няма да се кандидатира след края на втория си мандат.  И преди 4 години имаше очакване Тотев да не бъде номиниран за кмет отново. Това обаче така и не е случи и той спечели изборите буквално на косъм (опонентът му от „Обединени патриоти“ Славчо Атанасов загуби балотажа с едва 1% разлика в подкрепата – б.р.) Според партийния слух тогава – Тотев бил „спасен“ по линия на Цветан Цветанов – дясната ръка на Борисов. От неделя официално обаче Цветанов е само редови член на ГЕРБ, след като му бе гласувана оставката. Тя влезе в сила със задна дата - от 30 май, когато бе подадена - заради „Апартаментгейт“. Пловдив и управлението му пък бяха посочени по време на конгреса на ГЕРБ лично от Борисов като лош пример. Самият Тотев се сблъска и с прокуратурата, която през 2017 г. го обвини в длъжностно престъпление – заради обществени поръчки. Все пак година по-късно съдът прекрати делото за изграждане на зоокът в града поради липса на данни за престъпление, след като няколко пъти то бе връщано на обвинението от различни съдебни състави заради процесуални и други нарушения.  Градът и управлението му отнесоха много критики около подготовката и откриването на Европейската столица на културата, имаше забавени ремонти, въпреки отпусканите от държавата пари, скандали с реализацията на проекти и т.н., в това число и с откриването на годината. Организацията на това събитие също стигна до прокуратурата - заради направените харчове. През последните години имаше и случаи с унищожени паметници на културата, а неотдавна и районният кмет на район \"Северен\" от ГЕРБ бе арестуван заради съмнения за корупция.  Тотев е и областен координатор на ГЕРБ под тепетата. Засега за негов наследник като кандидат за кмет от ГЕРБ се споменава името на настоящия областен управител на Пловдив Здравко Димитров. Преди 4 години той отново бе кандидат-кмет – но от „Реформаторския блок“. След това Борисов го назначи за областен управител. Дали Тотев ще остане начело на партийната структура също е под въпрос, твърдят източници от централата на ГЕРБ. Според анализатори обаче тоталните чистки по места в навечерието на избори не са най-добрата идея. И лидерът на партията го знае. Смяна на кмета от ГЕРБ ще има със сигурност и в  . Проблемите между настоящия градоначалник   и партията не са от вчера, а още от втората година след избора му. Беливанов „записа“ ГЕРБ на картата на местната власт в областния град преди 4 години – побеждавайки дългогодишния градоначалник Георги Иванов, който бе практически несменяем, печелейки избори  от 1999 г. насам. Скоро след местният вот обаче Беливанов и местната партийна структура се разминаха - и в концепциите си за начин на управление, и в идеите за назначения в общината. От ГЕРБ свалиха доверието си. Покрай т.нар. кумгейт, в който бе засегнат бившият вече депутат от ГЕРБ Делян Добрев  от ГЕРБ обвиняваха Беливанов, че е на страната на БСП. Обвинения срещу кмета имаше и за това, че не се е справил с проблема \"уран във водата\", какъвто имаше на територията на областта през 2017 г., че има проблем с бездомните кучета, снегопочистването и т.н.  Оставката му бе искана многократно. Беливанов не я даде. Кой ще бъде кандидатът на ГЕРБ вместо настоящия кмет обаче засега не е ясно. Сигурно е, че това няма да е Делян Добрев, въпреки че и подобен слух броди из политическите кулоари. Споменава се и името на областния управител Станислав Дечев. Любопитна подробност е, че и Беливанов бе областен управител преди да бъде номиниран за кмет.  Третият град, в който може да се очаква смяна на лицето на ГЕРБ за изборите наесен, е  От 4 години начело на общината е  - районен координатор на ГЕРБ и градоначалник от 12 години, твърдят източници от партията. На европейските избори през май именно в Ямбол ГЕРБ претърпя сериозно поражение от БСП. Само преди дни срещу Славов се надигнаха местни неправителствени организации, които го обвиняват в злоупотреба с евросредства по различни проекти. Славов, разбира се, отрече обвиненията. В града има проблем и със строежа на пречиствателната станция за отпадъчни води, която е трябвало да бъде готова преди години, но не е. За трите мандата има, разбира се, и други натрупани истории. И тук засега не се знае кой би бил човекът, на когото ГЕРБ ще гласува доверие за вота наесен, ако очакванията за смяна след 12 години се оправдаят. Историята е с отворен край.  Следва  , където също според източници от ГЕРБ местният управник   може и да няма шанс да се бори за доверието на съгражданите си от името на партията. Той е бивш депутат и бивш областен управител, а от 2015 г. - градоначалник. Водач е и на областната структура на ГЕРБ. В последния месец тече спор между него и опозицията от БСП за вината за налагането на финансови корекции по европроекти на общината. Очакваше се дори преди седмица премиерът Бойко Борисов да посети ж.к. \"Орел\", заради чиято реконструкция има напрежение - по покана на кмета и депутатката Десислава Атанасова. В уречения ден обаче министър-председателят бе в Брюксел.  Най-изненадващо обаче ще бъде, ако се оправдае информацията за рокада и във  Кметът на старата столица е   и завършва втория си мандат. Панов често е редом до първите хора в ГЕРБ, а и самият той е председател на Националното сдружение на общините в България (НСОРБ). Позицията неизменно е за представител на местната власт от партията на Бойко Борисов от години. Версията за евентуална смяна този път е свързана с влиянието на Цветан Цветанов. Той е депутат от Великотърновско, откакто ГЕРБ се появи на парламентарната сцена. И цялата структура в областта минава за \"негова\", твърдят представители на партията. В резултат и Панов минава за \"човек на Цветан Цветанов\".  На местните избори преди 4 години се клатеше и доверието в ГЕРБ към кмета на Варна Иван Портних. Месеци наред се очакваше той да не получи шанс за нов мандат, но това така и не се случи. А Портних си спечели изборите. Към днешна дата подобна тема не се повдига.  Засега и в най-важния град на местни избори - София - не изглежда като да има нов кандидат за вота на столичани от ГЕРБ. Очакванията са кметицата Йорданка Фандъкова отново да е водачът на управляващите за изборите наесен. Самата тя не отговаря на въпроса дали би се кандидатирала отново - с аргумента, че е действащ градоначалник и има работа за вършене преди да мисли за избори.  В партията се очакват - както и Бойко Борисов изрично предупреди и в неделя, и след европейските избори през май, а и в годините преди това - драстични промени в структурите на ГЕРБ в Плевен и в Добрич. Борисовата партия загуби подследните местни избори и в двата областни града. При това от кандидати на тогавашния формат на т.нар. традиционна десница - \"Реформаторски  блок\". Интересно ще е в още един областен център - Монтана. Там ГЕРБ не е печелила местни избори никога. Изборите за кмет на града от 1999 г. насам се печелят от кандидата от десницата Златко Живков.", "date": "2019.07.11", "title": "Петима областни кметове на ГЕРБ губят доверие за изборите наесен?"}
{"url": "https://clubz.bg/85295-firma_svyrzvana_s_vasil_bojkov_stana_sponsor_na_pyrvenstvoto", "text": "Свързваната с бизнесмена Васил Божков букмейкърска компания \"Ефбет\" официално стана основен спонсор на Първа лига. Партньорството бе обявено на пресконференция в централата на БФС. Лигата вече се нарича efbet Лига. На журналистите бе дадено и указание на лист хартия как провилно трябва да се изписва. В началото на тази година Васил Божков реално стана собственик на \"Левски\". Според присъствалите на брифинга, това не е конфликт на интереси. Пред журналистите застанаха Атанас Караиванов (от фирмата \"Футбол Про медия\", която пък притежава тв и рекламните права и е на Кирил Домусчиев), зам.-изпълнителният директор на БФС Борислав Попов и Емил Кънев, маркетинг директор на \"Ефбет\". И тримата отрекоха за конфликт на интереси - всеки със своята теза. Според Караиванов, важно е към клубовете да постъпват плащания по тв правата, да има стабилност, да бъдат подпомагани... Тези неща били налице. 40 процента от 6,5 милиона лева (годишната стойност на телевизионните права) вече са преведени на отборите. Договорът с \"Ефбет\" за Първа лига е за две години. Кънев, който е известен като привърженик на ЦСКА (не на ЦСКА-София) и бивш лидер на запалянковската организация \"Офанзива\", обяви, че букмейкърът спонсорира над десет професионални отбора и още много аматьорски. Той отрече Васил Божков да има нещо общо с efbet. Обясни, че лигите в Румъния и Чехия също си партнират с местни букмейкъри, като този в северната ни съседка - \"Бетано\", спонсорира \"Университатя\" (Крайова). Караиванов каза, че форматът на елитната ни лига е интересен и успешен. Борислав Попов заяви, че нямало как ЦСКА-София да не подпише договора за тв права (реалната причина за срещата при Бойко Борисов), тъй като така ще наруши Закона за спорта. В него е записано, че тв правата се договарят с пакет с всички клубове и това е практика в целия Европейски съюз.", "date": "2019.07.11", "title": "Фирма, свързвана с Васил Божков, стана спонсор на първенството"}
{"url": "https://clubz.bg/85294-sofiq_odobri_nov_elektrotransport_i_po_visoki_zaplati_za_shoforite", "text": "Две предложения на столичната кметица Йорданка Фандъкова - за увеличаване на заплатите на шофьорите в градския транспорт и за нови електробуси, трамваи и тролеи - бяха одобрени от Столичния общински съвет днес. Шофьорите в градския транспорт да получават 10% повече всяка година, предлага Фандъкова Планът за увеличение на заплатите предвижда всяка година от 2020 г нататък възнагражденията да растат с 10%. Това означава вдигане на заплатите с 30% до 2023 г. Заплатите на шофьорите в столицата бяха вдигани вече два пъти през тази година - през февруари и април, но от бранша продължаваха да настояват за повече поради недостиг на шофьори и прекомерен извънреден труд. В момента основната заплата в бранша е 1150 лв, средната брутна - 1800 лв.  Калоян Паргов, водач на левицата в СОС, обаче изтъкна, че неговата група винаги е искала увеличение на заплатите. Според него Фандъкова прави спекулации за позицията на левицата заради предстоящите местни избори през октомври.  Фандъкова предлага електробуси, трамваи и тролеи за над 200 млн. лв. СОС подкрепи и друга идея на кметицата - да се търсят средства по ОП \"Околна среда\", с които да се закупят 82 електробуса (и зарядни станции за тях), 30 тролейбуса и 25 нови трамвая. Проектът ще струва общо 218 млн. лв и ще доведе до по-чист въздух в столицата. Съдът нареди София да се мие Преди дни съд нареди на общината да вземе спешни мерки по този въпрос в София, сред които още и редовно миене на улиците, изрядно съобщаване на количеството фини прахови частици във въздуха и план за намаляване на замърсяването. Фандъкова предлага електробуси, трамваи и тролеи за над 200 млн. лв. Съдът нареди София да се мие", "date": "2019.07.11", "title": "София одобри нов електротранспорт и по-високи заплати за шофьорите"}
{"url": "https://clubz.bg/85293-radev_za_sdelkata_za_f_16_dominaciq_na_politicheski_motivi_nad_operativni_sposobnosti", "text": "Така президентът и бивш началник на Военновъздушните сили Румен Радев реагира на новината от вчера, че Министерският съвет е решил да подпише сделката за нови F-16 със САЩ.  Правителството реши: купуваме осем F-16 за 1,251 млрд. долара  Според държавния глава към момента има чувствително разминаване с първоначално заложените от страната ни параметри и способности. За договорената цена за 8 самолета от 1,256 млрд. долара, Радев заяви, че много зависи какво включва тя: Държавата емитира нов дълг заради самолетите F-16 По думите му отмяната на машинното гласуване е удар и по нашите  сънародници зад граница, които все повече очакват да бъде чут техният глас, а с този отказ всъщност се отдалечава към хоризонта електронното дистанционно гласуване. Румен Радев осъди наложилата се практика няколко месеца преди всеки избор да се прави ремонт на изборното законодателство, което „затвърждава убеждението, че това се прави с някаква цел“. Държавата емитира нов дълг заради самолетите F-16", "date": "2019.07.11", "title": "Радев за сделката за F-16: Доминация на политически мотиви над оперативни способности"}
{"url": "https://clubz.bg/85287-zoran_zaev_se_obidil_na_bojko_borisov_za_severnomakedonski_politik", "text": "Премиерът на Северна Македония Зоран Заев е изпратил „нота“ (официален документ за дипломатическа кореспонденция - б.р.) на българския си колега Бойко Борисов заради това, че последният е нарекъл президента Стево Пендаровски „северномакедонски политик\" и \"северномакедонски президент\". Това съобщават македонски медии. От българското Министерство на външните работи съобщиха за Клуб Z, че нямат информация за постъпила нота от Северна Македония. Същото заявиха и от Министерски съвет.  Според   Бойко Борисов е коментирал думите на президента Стево Пендаровски за революционера Гоце Делчев, като е казал следното пред български медии:  Преди три дни Бойко Борисов участва в Босна и Херцеговина на среща на върха на Процеса за сътрудничество в Югоизточна Европа. Според Зоран Заев изказването на българския премиер за Пендаровски е „грешка“ и противоречи на Преспанското споразумение.     \n\t   ", "date": "2019.07.11", "title": "Зоран Заев се обидил на Бойко Борисов за \"северномакедонски политик\""}
{"url": "https://clubz.bg/85286-vijte_koi_sa_naj_skypoplatenite_znamenitosti_v_sveta", "text": "Певицата от САЩ Тейлър Суифт оглави класацията на сп. \"Форбс\" за най-високоплатени знаменитости в света, съобщи Контактмюзик.  \n\tДвадесет и девет годишната Суифт е спечелила внушителните 185 милиона долара за периода на отчитане. Приходите на изпълнителката идват основно от концертна дейност. Турнето й \"Reputation\" беше обявено за най-касовото в САЩ, припомня изданието.  \n\tВторо място в класацията заема риалити звездата Кайли Дженър със 170 милиона долара. Следва рапърът Кание Уест със 150 милиона долара.  \n\tЧелната петица на най-високоплатените знаменитости в света се допълва от футболната звезда Лионел Меси със 127 милиона долара и певеца и автор на песни Ед Шийран със 110 милиона долара.  \"Форбс\": Марк Уолбърг е най-добре платеният актьор за 2017 г. В Топ 10 намира място рок групата \"Ийгълс\". Сред 15-те най-скъпоплатени знаменитости се класират Хауърд Стърн, Дж. К. Роулинг и Дуейн Джонсън.  \n\tРиалити звездата Ким Кардашиян Уест заема 26-о място със 72 милиона долара. Актьорът Робърт Дауни младши е 31-ви с 66 милиона долара. На 36-а позиция е класирана певицата Риана с 62 милиона долара.  \n\tВ Топ 100 на най-високоплатените знаменитости като най-млад фигурира 20-годишният певец Шон Мендес, който заема 98-мото място с 38 милиона долара. Най-възрастен е легендарният музикант Пол Макартни. Седемдесет и седем годишният бивш член на \"Бийтълс\" е на 62-ра позиция с 48 милиона долара.  \n\tСред най-високоплатените знаменитости в света се нареждат също Ариана Гранде (48 милиона долара), Дженифър Лопес (43 милиона долара), София Вергара (43 милиона долара), Лейди Гага (39,5 милиона долара), Селин Дион (37,5 милиона долара), пише БТА.", "date": "2019.07.11", "title": "Вижте кои са най-скъпоплатените знаменитости в света"}
{"url": "https://clubz.bg/85292-i_krajnata_levica_e_protiv_ursula_fon_der_lajen", "text": "Политическата група Европейска обединена левица/Северна зелена левица (ЕОЛ/СЗЛ) също обяви, че няма да подкрепи Урсула фон дер Лайен за председател на Еврокомисията. Вчера това решиха и „зелените“. „Зелените“ отрязаха Фон дер Лайен за председател на Еврокомисията Решението на крайната левица бе взето днес на среща на ЕОЛ/СЗЛ с кандидатката в Европарламента. Радикалната левица в ЕП е обезпокоена също от наследството на Фон дер Лайен като военен министър на Германия. Става дума за оръжейни доставки за Саудитска Арабия и подкрепа на военна намеса. Безпокойство буди и предлаганата от кандидатката милитаризация на ЕС. Консерватори умуват да подкрепят ли Фон дер Лайен Урсула фон дер Лайен не дала и разумно предложение на реформата за системата на убежище в съюза, с която дасе сложи край на позорните според ЕОЛ/СЗЛ случаи на смърт на мигранти в Средиземно море. Групата на ЕОЛ/СЗЛ включва различни леви формации – от умерени до радкални катогръцката СИРИЗА. Тази група не е част от проевропейската коалиция в Европарламента. Тя едва ли ще повлияе на резултата от гласуването за председател на Еврокомисията, насрочено за идната седмица в Страсбург. Досега обаче Урсула фон дер Лайен има сигурната подкрепа единствено на своята Европейсканародна партия (ЕНП). Групата „Зелените“/Европейски свободен алианс (ЕСА) обяви вчера, че няма да подкрепи германската християндемократка. Социалистите, либералите и консерваторите отложиха решението си за идната седмица, непосредствено преди гласуването. Консерватори умуват да подкрепят ли Фон дер Лайен", "date": "2019.07.11", "title": "И крайната левица е против Урсула фон дер Лайен"}
{"url": "https://clubz.bg/85285-etichnata_komisiq_na_gerb_shte_vzima_i_anonimni_signali", "text": "Етичната комисия в ГЕРБ ще приема и анонимни сигнали - това е решила Изпълнителната комисия на партията вчера, съобщи пред бТВ вицепремиерът и член на партийното ръководство Томислав Дончев. Въпросният орган, предложен от Бойко Борисов, още не е сформиран - това щяло да стане до края на месеца, ще се състои от 3 до 5 членове и малък технически екип, който приема сигнали срещу членове на ГЕРБ. Тези хора трябвало да са освен с много опит, и с безупречна репутация. Само за седмица, откакто създаването на етична комисия бе обявено на конгрес, са постъпили над 10 сигнала. Повечето са срещу кметове от ГЕРБ, стана ясно от думите на Дончев. Вече се знае, че един от сигналите е срещу кмета на Сандански Кирил Котев. Пред бТВ днес се яви и автора му - бившият депутат и бивш съветник на премиера Бойко Борисов (преди това най-върла опозиция на същия този премиер - б.р.) Яне Янев. Материалите срещу Котев са за строителството на водопровод до къщата за гости на бившия зам.-министър на икономиката Александър Манолев. Самият Манолев подаде оставка заради скандала с имота и тече разследване срещу него за злоупотреба с евросредства. Според Янев имало категорични данни за конфликт на интереси. Вторият случай, за който Янев алармира, бил за изкопи в парка на Сандански върху земя, която е изключителна държавна собственост. За този случай е уведомен и общинският съвет в града. Самият Котев днес отрече пред бТВ всички нарушения, в които го обвиняват. По конкретния случай Томислав Дончев пък заяви: За него проблемът е наемането на машините в последния момент, което е огромен риск. Това бе и една от тезите и на опозицията, и на омбудсмана Мая Манолова по време на дебатите в правната комисия на парламента вчера. Това е и обяснението защо на евровота този вид вот излезе скъпо. Според изброените обаче дотук се е стигнало, защото \"държавата отиде за гъби\" (по Хамид Хамид - ДПС) и защото управляващите нарочно саботирали машинния вот, за да се напише доклад и да има мотив за отмяната му.", "date": "2019.07.11", "title": "Етичната комисия на ГЕРБ ще взима и анонимни сигнали"}
{"url": "https://clubz.bg/85284-okonchatelno_bez_nargileta_i_bezdimni_cigari_za_nepylnoletni", "text": "Парламентът отхвърли предложенията за забрана за пушене на наргиле на закрито, но въведе забрана за непълнолетни да купуват и употребяват наргилета. Такава забрана бе въведена и за тютюневи изделия като бездимните цигари (тип IQOS, Glo и др.), пури, пурети, емфие и др. Това стана с окончателни изменения в Закона за здравето. Предложението за най-крайната мярка - забраната за наргилета на закрито, бе на съпредседателя на \"Обединени патриоти\" и лидер на НФСБ Валери Симеонов. От партията му изразиха недоволство, че поправката не мина, но по обясненията на председателката на здравната комисия Даниела Дариткова, една такава мярка изисква нотификация от Европейската комисия. Срещу предложението на Симеонов, веднага след появата му, скочи и бизнесът поради факта, че пушенето на наргиле у нас масово е обособено в т.нар. шиша барове. По думите й без нотификация срещу България ще започне наказателна процедура, която би ни коствала близо един милион евро. Самият Симеонов приветства промените, въпреки първоначалното недоволство. Но не пропусна да нападне наргилетата - не се знаело какво се слага в тях.", "date": "2019.07.11", "title": "Окончателно: без наргилета и бездимни цигари за непълнолетни"}
{"url": "https://clubz.bg/85283-krasimir_cipov_se_zavryshta_v_parlamenta", "text": "Заместник-министърът в Министерство на вътрешните работи (МВР) Красимир Ципов се завръща в парламента като депутат от ГЕРБ. Ципов е следващият в листата след депутатката Снежана Дукова, която се спомина, като няма законова пречка да напусне поста си в МВР, за да влезе в Народното събрание, тъй като той така и не влезе в него. Красимир Ципов вече за втори път е заместник в МВР. Първият път бе в мандата на Румяна Бъчварова - която доскоро бе шеф на кабинета на премиера Бойко Борисов, а сега е на мандат като посланик в Израел. Той бе депутат още в първия мандат на ГЕРБ. Партията обаче \"оредя\" откъм юристи в Народното събрание, още повече след поставянето на шефа на правната комисия Данаил Кирилов начело на правосъдното министерство. Самият Ципов отказа коментар на този етап. В МВР той отговаря и за обществената поръчка за електронните документи за самоличност.", "date": "2019.07.11", "title": "Красимир Ципов се завръща в парламента"}
{"url": "https://clubz.bg/85277-sedem_zaginali_pri_burq_v_severna_gyrciq_video", "text": "Седем души са загинали след мощна буря, която се разрази снощи в популярния туристически район Халкидики в Гърция. Около 120 са пострадалите, съобщава Нова телевизия. МВнР обяви, че бурята се е разразила в около 21:30 часа и е продължила 10 мин. Стихията, придружена от силни ветрове, дъжд и градушка е изкоренила дървета, има и отнесени покриви и автомобили. Всичките 7 жертви са чуждестранни граждани. Сред тях няма българи. Двама чешки туристи са били убити, след като караваната им била отнесена от ветровете и водата. Румънка и 8-годишното й момче са загинали след срутване на покрив на ресторант. Другите жертви са двама руснаци, затиснати от паднало дърво. Властите обявиха извънредно положение в Халкидики, а новоназначеният министър на гражданската защита се очаква да посети днес района. По думите му от през нощта всички ресорни служби са изпратили свои екипи в областта, а над 40 машини са работили за разчистване на пътищата. Работило се е и по възстановяване на електроподаването на местата, където то е било прекъснато. По данни на МнВР  По-рано бе съобщено, че стихията е причинила смъртта на шестима души, сред които две деца.  ", "date": "2019.07.11", "title": "Седем загинали при буря в Северна Гърция (ВИДЕО)"}
{"url": "https://clubz.bg/85262-uvlechenie_na_kadafi_po_rusa_medsestra_syshto_kostva_glavata_na_poslanik", "text": "Гневът на Доналд Тръмп след публикуването на дипломатическа кореспонденция на британския посланик във Вашингтон илюстрира рискованото положение, в което се намират дипломатите,  . Тази професия, предполагаща използването на протоколен цивилизован език, стана потенциално взривоопасна в ерата на изтичането на информация в интернет. Американският президент нарече вчера недипломатично посланик Ким Дарък \"надут глупак\". Според съдържанието на телеграмата, разкрито в събота от в. \"Мейл он сънди\", британският посланик, макар и представител на правителство, ухажващо старателно американския милиардер, за да запази \"специалната връзка\" между Вашингтон и Лондон, описва Тръмп като \"нестабилен\" и \"некомпетентен\". Британският посланик в САЩ подаде оставка след скандал с Тръмп (ВИДЕО) Дипломатите полагат усилия да се усмихват учтиво, да демонстрират такт и известна емоционална стабилност, когато представляват страните си в чужбина. Но същевременно изпълняват и по-дискретна мисия: изготвят откровени и неразкрасени доклади за своите правителства. Най-сензационните разкрития от кухнята на дипломатическия занаят бяха направени при публикуването през 2010 г. от сайта \"Уикилийкс\" на 250 000 телеграми на американски дипломати, разкриващи техните мнения за чуждестранни лидери.  Според Брет Бруън, бивш американски дипломат от правителството на Барак Обама, инцидентът с Дарък ще има последици за начина, по който дипломатите работят. Според Бруън, ръководещ консултантска фирма, Доналд Тръмп, който като че ли е вярвал на приятелските чувства към него от страна на британците, опънали в негова чест червен килим по време на държавната му визита миналия месец, се е сблъскал със суровата дипломатическа действителност. Дипломатическите телеграми са наследство на европейската дипломация от времето, когато пратениците, пътуващи от един кралски двор в друг, са запечатвали съобщенията в дипломатически куфари. Тези куфари все още са защитени от международното право и САЩ използват все още стотина куриери за доставяне на поверителна и строго секретна информация. Британският посланик в САЩ: Екипът на Тръмп е недееспособен Изобретяването на минаващите по дъното на морето кабели довежда до създаването на дипломатическите \"кабелограми\". В Държавния департамент на САЩ, както и в много страни, писането на тези съобщения постепенно се превърна в изкуство, което се преподава на начинаещи дипломати, които знаят, че една интересна и уместна бележка може да им помогне да се издигнат в йерархията. Някои от телеграмите, публикувани от \"Уикилийкс\", предизвикаха и комплименти за литературните си качества, които техните автори не са очаквали. Например написаното от помощника на посланика на САЩ в Москва, който сравнява Дмитрий Медведев, тогавашния президент на Русия, с помощника на Батман, Робин, по отношение на Владимир Путин. Сред най-тежките ответни действия, свързани със световния скандал, Еквадор - който по-късно даде подслон на основателя на \"Уикилийкс\" Джулиан Асанж - изгони тогавашния посланик на САЩ заради кабелограми, според които началникът на националната полиция е участвал в незаконни дейности. Неловкото положение, предизвикано от тези гръмки разкрития, постави някои дипломати в непоносима ситуация. Американският посланик в Мексико се оттегли след публикуването на телеграми, в които той поставя под съмнение ангажимента на армията да се бори с наркокартелите. Американският пратеник в Либия напусна страната след забележки за увлечението на Муамар Кадафи по \"руса\" и \"сладострастна\" украинска медицинска сестра. \n\tДържавният секретар на САЩ Хилари Клинтън се опита да сведе до минимум последиците от тези изтичания, които за Доналд Тръмп заемат съвсем друго измерение десетилетие по-късно. БТА Британският посланик в САЩ: Екипът на Тръмп е недееспособен", "date": "2019.07.11", "title": "Увлечение на Кадафи по руса медсестра също коства главата на посланик"}
{"url": "https://clubz.bg/85274-fenove_na_levski_sa_uchastvali_v_pogromi_po_ulicite_na_bratislava_video", "text": "Български футболни запалянковци са участвали в уличен бой и погроми на заведения в Братислава. Това е станало в сряда вечер, се казва в информация на външно министерство. Става въпрос за фенове на \"Левски\", които са в Словакия за мача с местния \"Ружомберок\" тази вечер от първия предварителен кръг на Лига Европа. \"Сините\" привърженици са се сбили с фенове на полския \"Краковия\" (Краков) и холандския \"Аякс\", съобщават местни медии. Преди обед Министерството на външните работи съобщи, че всички задържани са освободени. По информация на българското посолство, към 5,30 местно време са задържани 45 души като свидетели.  Всички запалянковци ще могат да присъстват на мача, който ще се проведе довечера. Има леко ранени - с повърхностни рани и охлузвания. Малко след 21 часа местно време на една от централните улици в центъра на столицата Братислава, където има много заведения, се е стигнало до сблъсъци между привърженици от България, Полша и Холандия. Нанесени са материални щети на заведенията и има ранени. Полицията е арестувала около 80 души, посочват от пресслужбата на министерството. ", "date": "2019.07.11", "title": "Фенове на \"Левски\" са участвали в погроми по улиците на Братислава (ВИДЕО)"}
{"url": "https://clubz.bg/85289-sasht_shte_razsledvat_frenski_danyk_vyrhu_digitalnite_giganti", "text": "Президентът на САЩ Доналд Тръмп нареди вчера разследване на плана на Франция да обложи с данъци технологични компании като \"Гугъл\" (Google), \"Амазон\" (Amazon) и \"Фейсбук\" (Facebook), предадоха информационните агенции, цитирани от БТА. Тази стъпка може до доведе до налагане на мита върху френския внос. \n\tПостоянният търговски представител на САЩ Робърт Лайтхайзър изрази тревога, че данъците, които се очаква да бъдат приети днес от френския Сенат (горната камара на френския парламент - бел.ред.), \"са несправедливо насочени към американските компании\". Франция облага с 3% приходите на дигиталните гиганти Лайтхайзър ще разполага с до една година, в която да разследва дали планът на Франция за въвеждане на дигитален данък ще засегне американските технологични компании.  Разследването по раздел 301 от Търговския закон от 1974 година ще определи дали данъкът е неправомерна търговска практика. Администрацията на Тръмп използва същия раздел миналата година, за да разследва политиката на Пекин в областта на технологиите, което доведе до налагане на мита върху китайския внос за 250 милиарда долара, съобщи Асошиейтед прес. Френският финансов министър Брюно Льо Мер заяви през март, че въвеждането на 3-процентов данък върху реализираната във Франция печалба на големите интернет компании ще доведе до постъплението на 500 милиона евро годишно във френския бюджет, припомня Ройтерс. \n\tДолната камара на френския парламент одобри новия данък миналата седмица. Френският парламент окончателно одобри днес въвеждането на данъка за онлайн гигантите, което направи Франция една от първите страни, облагащи оборота им, предаде Франс прес, цитирана от БТА.  \n\tТекстът бе приет с окончателно гласуване във френския Сенат. Очаква се данъкът да се прилага за около 30 онлайн компании, сред които са Гугъл (Google), Епъл (Apple), Фейсбук (Facebook), Амазон (Amazon) - наричани с акронима ГАФА - както и Мийтик (Meetic), Еърбиенби (Airbnb), Инстаграм (Instagram) и френската Критео (Criteo), и да донесе на хазната 400 милиона евро през 2019 година и 650 милиона евро през 2020 година. \n\tЛьо Мер критикува започването на разследване от САЩ за влиянието, което френският данък ще окаже върху американските дигитални компании. Министърът подчерта, че трябва да преобладава диалогът и настоя за \"международно решение\".   ", "date": "2019.07.11", "title": "САЩ ще разследват френски данък върху дигиталните гиганти"}
{"url": "https://clubz.bg/85275-otvoriha_dva_groba_vyv_vatikana_nqma_sleda_ot_emanuela_orlandi", "text": "Нищо не беше открито в двата гроба, отворени днес в гробище във Ватикана като част от разследването на изчезването на ватиканската гражданка Емануела Орланди, предаде ДПА. \n\tЕдиният гроб е напълно празен, а в другия няма човешки останки, каза в изявление говорителят на Светия престол Алесандро Джизото. Ватиканското правосъдие разреши отварянето на гробовете, за да се провери дали в тях не се намират тленните останки на Орланди, изчезнала безследно преди 36 години.  \n\tПредполагаше се, че в гробовете, отворени днес, са били положени тленните останки на две принцеси, живели през XIX век, отбелязва Франс прес. От 36 години Пиетро Орланди търси неуморно сестра си - Емануела Орланди, която изчезна безследно. Напредването на възрастта не намалява решимостта му. Той се надяваше, че известна яснота по случая може да има днес при отварянето и претърсването на гробове в германско гробище в пределите на Ватикана, предаде Франс прес. \n\t15-годишната Емануела, дъщеря на ватикански служител и жителка на Ватикана, е видяна за последно на 22 юни 1983 г., докато излизала от урок по музика в Рим. След това следите й се губят.  \n\tВатиканското правосъдие разреши отварянето на двата гроба в малкото тевтонско гробище, което е до базиликата Свети Петър във Ватикана, за да се провери дали там не са тленните останки на момичето. \n\tБратът на Емануела твърди, че години наред по случая в Светия престол е имало омерта, но сега има поврат в разследването. Днес той ще присъства на меса, а после на ексхумация от двата гроба на тленните останки на две принцеси, умрели през 19-и век. \"Самият факт, че ще бъдат отворени гробове, дори и да не бъде намерено нищо, говори, че Ватикана признава възможността за вътрешна отговорност по случая\", смята братът на Емануела, който днес е на 60 години. \n\tДо този момент Ватикана винаги е отвръщал на семейство Орланди, че случаят е приключен и че всичко по него е било предадено на италианските власти, натоварени с разследването. Пиетро все още храни надежди, че Емануела може да е жива, но казва \"ако тя е мъртва и се намира тук, е справедливо на яве да излезе онова, което е било скрито\". \n\tДжовани Аркуди, съдебният лекар, който ще изследва скелетите в двата гроба, вече каза, че ще може още днес да съобщи от кога датират костите в тях. Но ДНК анализите ще отнемат два месеца. \n\tМиналото лято адвокатът на Орланди получил съобщение, в което пишело да се търси на мястото, на което се издига ангелът, придружено от снимка на гроб. Ангел от мрамор действително се издига в тевтонското гробище във Ватикана. Това е накарало семейството да поиска проверка на гроба, над който се издига ангелът, а Ватикана в крайна сметка е разрешил да се отворят два гроба. \n\tШест месеца след изчезването на Емануела папа Йоан Павел Втори, който посетил семейство Орланди, им казал, че става дума за случай на международен тероризъм, разказва Пиетро. Той твърди, че в този ден обаче папата е сложил на везни изчезването и имиджа на църквата. Той е направил избор и от този ден е имало омерта по случая, твърди Пиетро. \n\tТридесет години по-късно братът на Емануела се среща за кратко с папа Франциск 15 дни след избирането му. Тогава Франциск му казал, че Емануела е на небето. Пиетро отвърнал, че се надява, че тя е все още жива и че той ще му помогне да стигне до истината. Тогава Франциск му казал отново, че Емануела е на небето. Тогава Пиетро си казал, че щом един папа и държавен глава казва, че Емануела е мъртва, в момент, в който все още незавършеното разследване не позволява да се заключи жива ли е или не тя, то той е знаел нещо повече от останалите. Пиетро повече не се е срещал с Франциск. \n\tБратът на Емануела си спомня нейния талант да свири на пиано и на флейта и как тя си мечтаела да стане известна музикантка. Емануела един ден му казала, че за нея ще се говори във всички медии, но смятала, че ще е заради музикалните й заложби, а не поради други причини, споделя Пиетро, пише БТА.", "date": "2019.07.11", "title": "Отвориха два гроба във Ватикана - няма следа от Емануела Орланди"}
{"url": "https://clubz.bg/85276-iran_se_opita_da_zadyrji_britanski_tanker", "text": "Три ирански кораба са се опитали да блокират пътя на британски кораб през Ормузкия проток, но се оттеглили след предупреждение на кораба от Кралските военноморски сили, предаде Ройтерс, позовавайки се на говорител на външното министерство на Великобритания. Иранският външен министър Мохамед Зариф определи данните на Великобритания за  , предаде иранската агенция Фарс, цитирана от Ройтерс. По рано през деня Си Ен Ен съобщи, че пет въоръжени кораба на иранската революционна гвардия са направили вчера неуспешен опит да задържат британски петролен кораб в Персийския залив, като цитира двама американски служители, запознати със случая. Танкерът навлизал в Ормузкия проток, когато към него се приближили ирански кораби, твърди Си Ен Ен. Иранците наредили на танкера да спре в ирански териториални води, но кораб на британския флот, който ескортирал танкера, насочил оръдията си към иранските кораби и ги предупредил да се отдалечат, което те сторили.  Фотоси уличават Иран, че е взривил танкерите, твърдят САЩ Великобритания задържа миналата седмица ирански петролен танкер в Гибралтар по подозрения, че нарушава санкциите срещу Сирия. Този ход доведе до дипломатически спор между Великобритания и Иран, като Техеран привика британския посланик. Това се случи на фона на засилващото се напрежение по отношение на превоза на петрол в Персийския залив и кризата около иранското ядрено споразумение. Генерал Джоузеф Дънфорд, председател на Съвета на началник-щабовете на въоръжените сили на САЩ, заяви във вторник, че Съединените щати преговарят с голям брой страни с цел да установят дали е възможно създаването на коалиция, която да гарантира свободата на преминаването на плавателни съдове, както през Ормузкия проток, така и през протока Баб ел Мандеб. Вашингтон обвинява Техеран, че стои зад серия от скорошни атаки срещу търговски кораби в близост до Ормузкия проток, отбелязва БТА. След публикацията в Си Ен Ен и други американски медии иранските \"Гвардейци на ислямската революция\" отхвърлиха обвиненията, че са направили опит да спрат британския танкер, предаде иранската агенция Фарс, цитирана от Ройтерс.", "date": "2019.07.11", "title": "Иран се опита да задържи британски танкер"}
{"url": "https://clubz.bg/85279-izgorq_kolata_na_velislav_minekov_mvr_palejyt_e_bil_za_drug", "text": "Автомобилът на скулптора проф. Велислав Минеков е бил подпален късно снощи. Това е съобщил самият Минеков във фейсбук късно през нощта. Първоначалното кратко изявление гласи: Придружено бе със снимка на пламъци. По-късно професорът благодари на пожарникарите, които са се отзовали на място заради огъня. Той е убеден, че става дума за криминален акт: Коментарите под неприятната новина са стотици. Познати и приятели на скулптура подозират, че острите критики на професора към властта може да е причина за станалото. Наричат случая и \"предупреждение от мафията\".  По-късно от МВР опровергаха версията, че става дума да умишлен палеж на колата на Минеков. Обект на умишления палеж била съседна кола, собственост на сръбски гражданин, който пребивава постоянно в България. Началникът на Първо РПУ Калоян Милтенов заяви пред БНР, че още в сряда вечерта служител на пожарната е извършил оглед на пострадалите возила и не е установил следи от запалителна течност по колата на Минеков. Такива е имало по автомобила на сърбина. Съпругата на Минеков – актрисата Ана Вълчанова, разказа пред \"Свободна Европа\", че двамата са били в дома си, когато са чули силен звук отвън, подобен на съскане.  Първото, което те видели, са два горящи автомобила като единият изцяло е бил обхванат от пламъци, а вторият – само в задната му част. По-късно става ясно, че изгорелият напълно автомобил действително е на техен съсед от Сърбия, който живее в сградата със семейството си под наем от около година. Самият Минеков пък казва, че неотдавна е получил заплахи \"от въоръжени лица\", но не ги е споделял публично. В МВР не знаеха да има подобни сигнали.  ", "date": "2019.07.11", "title": "Изгоря колата на Велислав Минеков, МВР - палежът е бил за друг"}
{"url": "https://clubz.bg/85282-prez_2018_g_bylgariq_e_s_naj_visokata_smyrtnost_v_es_i_vtora_po_niska_rajdaemost", "text": "България може \"да се похвали\" като страната членка на ЕС с най-висока смъртност, втората след Латвия по най-ниска раждаемост и с отрицателен прираст с най-високи стойности. През 2018 г. населението в България е било 6 957 642 души, показват последни данни от анализ на Евростат за броя на жителите в страните членки на ЕС. Броят на децата - на възраст под 15 години през миналата година е бил 996 000 или 14,3 на сто от населението. Българите на възраст 14-64 години са били 4 494 937 или дял от 64,4%. Българите на възраст над 65 години са били 1 466 652, което е 21% Данните показват, че у нас живеят около 13 000 граждани на други страни от ЕС. В тази категория делът на децата под 15 г. е около 500, на възрастните между 15-64 г. - 9 134 и над 65 г. - 3 465. Чужденците от държави извън ЕС, пребиваващи в България за миналата година, са 70 920 души. Децата под 15 г. в тази възрастова категория са 7 558, хората между 15-64 г. са 53 335 и над 65 г. - близо 10 хиляди. Данните на Националния статистически институт (НСИ) към 31 декември 2018 г. са, че българите са 7 000 039 или 1,4 на сто от населението на ЕС. Родната статистика отчита също, че в сравнение с предходната 2017 г. българите са се стопили с 49 995 души или с 0,7 на сто. Продължава процесът на застаряване на българското население. Не, България няма да изчезне Прогнозни данни на НСИ за населението за следващия половин век отчитат, че през 2020 г. се очаква българите да бъдат 6 942 142 души, след 10 години през 2030 - около 6,5 млн., през 2045 г. - под 6 млн. души. Според Евростат общата картина в целия ЕС е следната: 16% от населението на страните в Съюза през 2018 г. е било под 15-годишна възраст, 64% от европейците са във възрастовата група 15 -64 години, а останалите 21 процента са над 65-годишни.  Ако трябваше да правя кампания за насърчаване на раждаемостта... Към 1 януари 2019 г. в ЕС живеят 513,5 млн. души, сочат обобщените данни на европейската статистика. Година по-рано са били малко по-малко - 512,4 млн. души. През 2018 г. обаче са били регистрирани повече смъртни случаи, отколкото раждания. - 5,3 млн. срещу 5 млн. съответно. Това означава, че естественият прираст на населението на страните членки на ЕС е отрицателен и то за втора поредна година.  Най-населената държава в ЕС е Германия, в която живеят 83 млн. или 16,2 на сто от гражданите на държавите членки на съюза. Следва Франция - 67 млн. или 13,1%, Великобритания - 66,6 млн., Испания - 46,9 млн., Полша - 38 млн. От останалите държави членки 14 са с население, което представлява между 1 и 4 на сто от населението на ЕС, осем с дял под 1 на сто.  18 от държавите членки през 2018 г. са увеличили населението си, при 10 тенденцията е негативна.  Най-големият ръст е:  На другия полюс са: Най-висока е била раждаемостта в Ирландия, най-ниска в Италия през 2018 г. Общо в ЕС за миналата година са родени 5 млн. бебета, близо 118 млн. по-малко в сравнение с 2017 г. 5,3 млн. души са починали, като това са с близо 46 хил. души повече спрямо 2017 г. Най-ниска е била смъртността отново в Ирландия - 6,4 промила, Кипър - 6,6 промила и Люксембург - 7,1 промила. На другия полюс е \"наша гордост\" - България с 15,4 промила смърност. Следва Латвия - 15 промила, Румъния - 13,5, Унгария - 13,4. Средната смъртност за ЕС е 10,4 промила. Съответно Ирландия си остава страната от ЕС, в която раждаемостта е значително по-висока от смъртността - с плюс 6,1 промила, добре се справят още Кипър, Люксембург, Швеция. Най-зле е положението в България, където смъртността е по-висока от раждаемостта с 6,6 промила. Следва Латвия (-4,9 промила), Литва (-4,1), Хърватия, Унгария и Румъния (всички с - 3,9 промила Ако трябваше да правя кампания за насърчаване на раждаемостта...", "date": "2019.07.11", "title": "През 2018 г. България е с най-високата смъртност в ЕС и втора по ниска раждаемост"}
{"url": "https://clubz.bg/85237-bylgarskiqt_turist_e_edin_obiknoven_mrynkach", "text": "В политиката има една максима, която като че ли се е превърнала в аксиома -  . Говоренето се изроди в \"празни приказки\", които замениха всичко. Те дори станаха по-всеобхватни и от политическите обещания. Навлязохме в ерата на самозалъгването (wishful thinking), където едно е да искаш, друго е да стане. Оптимизъм трябва. Справка - вижте блясъсъка в очите на министъра на туризма Николина Ангелкова.  Ангелкова: Не е вярно, че морето ни е презастроено През април 2015 г. министър Ангелкова обяви, че най-известния актьор на Боливуд – Аджай Девган, ще снима рекламен клип за България като туристическа дестинация. Въображението ми започна да рисува потоци от индийци, които почиват на българското черноморие. А зимата в Банско, Боровец и Пампорово се извиват километрични индийски опашки пред ски лифтовете. Това така и не се случи. Вероятно г-н Девган е забравил да ни спомене пред многомилионната си публика.  Три години след това министър Ангелкова се прицели в китайските туристи. На форума \"16+1\" в София през юли тя обяви, че китайските туристи в България ще нарастват с по 5,1% всяка година до 2023 г. Въображението ми замени индийците с китайци. Ангелкова си върна концесиите на плажовете, но обяви 8% спад за сезона Но вероятно най-много ухажвани от представителите на държавата са руските туристи. Няма двустранна среща, на която да не се спомене как да се облекчат още визите за руски туристи или да се омекотят санкциите така, че и представители на добре платената многохилядна руска държавна администрация да посещава България. Или ако трябва да перифразираме премиерът Борисов: Черно море трябва да бъде място за лодки, не за война! Чудно е обаче, защо управляващите, които толкова много се грижат да напълнят празните хотели по Черноморието и зимните ни туристически курорти все изваждат от уравнението българския турист? Той не е желан на \"Слънчака\", защото не може да носи на пиене колкото британците. Мрънка, че му е скъпо да дава за комплект чадър и шезлонг 70 лв., а за литър и половина минерална вода - 11 лв. Ама не всичко е пари. Мрънка и за това, че е презастроено. Изчезвали дюни - та това е една купчина пясък! Мрънка и за това, че държавата дава на безценица плажни ивици на концесия на лица с престъпна биография. А в същото време превръща в престъпници тези, които искат да плажуват с палатки и каравани. Мрънка и затова, че \"батки\" са си заградили плажни ивици и искат такса вход.  Сянка за 40 лева, вода за 11 лева. Заповядайте пак! Недоволства българският турист - в някои планински курорти местната власт позволила строителен разврат. Затова, че концесионерът на ски пистата в Банско не само, че \"забравил\" да плаща в продължение на 10 години екотакса на държавата, но и поиска да навлезе в територията на Национален парк \"Пирин\". Ехидничи, когато една ски легенда като Марк Жирардели се превръща в мюре на същия този концесионер. Въобще, българският турист е един голям мрънкач.  Представителите на държавата успяха да затвърдят един добре работещ модел, който успешно обслужва интересите на определени кръгове в туристическия бизнес. Години наред България беше рекламирана като евтина турстическа дестинация - за секс и алкохол на корем. Безразборното строителство \"изпра\" капитали от сивата икономика. Внасят се лобистки законодателни поправки за \"спасяването\" на \"редници\" от всякакъв калибър. Какво казват хотелиерите по морето на Ангелкова Преди два дни представител на туристическия бранш поиска да бъде намален и ДДС за туризма. Та той е 9%! Освен да го премахнем въобще. И подобно на стрък магданоз върху цялата тази мешана салата нахалност, министерството на туризма ще даде 500 хил. лв. за нов стратегически документ, с който да спасява бранша.  Цялото това арогантно поведение и откровена лакомия гони все повече българските туристи. И няма какво да се сърдят туристическите босове, че все повече българи предпочитат да ходят в Турция или Гърция на море, да карат ски в Алпите, да избират всичко друго, макар и по-скъпо, но не и родното. Защото родното е дадено на концесия. И нека си вярват, че Ангелкова ще им доведе богати китайци и индийци, а Борисов ще омекоти санкции срещу Русия. Нали сме в ерата на wishful thinking.  Ангелкова си върна концесиите на плажовете, но обяви 8% спад за сезона Сянка за 40 лева, вода за 11 лева. Заповядайте пак! Какво казват хотелиерите по морето на Ангелкова", "date": "2019.07.11", "title": "Българският турист е един обикновен мрънкач "}
