{"url": "http://clubz.bg/59194-evroparlamentyt_kazva_da_za_evropejska_prokuratura", "text": "Европейският парламент даде \"зелена светлина\" за създаване на Европейска прокуратура, съобщи информационното бюро на ЕП в България. След като парламентът одобри решението, Съветът официално може официално да приеме регламента относно Европейската прокуратура. Очаква се тя да започне работа през 2020 или 2021 г. До момента само националните власти в страните членки на ЕС могат да разследват, да повдигат и поддържат обвинения за злоупотреби с европейски средства. Такива са например умишлени злоупотреби със структурните фондове на ЕС или трансгранични измами с ДДС. Целта на Европейската прокуратура е тя да бъде натоварена с разследването на подобни престъпления на територията на съюза. Европейската прокуратура ще позволи бърз обмен на информация, координирани полицейски разследвания, бързо замразяване и конфискуване на активи, както и арестуване на заподозрени зад граница. Тя ще сътрудничи тясно с агенцията за криминално правосъдие на ЕС Евроджъст и с офиса за борба с измамите ОЛАФ, за да осигурят по-успешното преследване и възстановяване на средствата, загубени от измами. Европейската прокуратура ще бъде създадена по процедурата за засилено сътрудничество между 20 държави членки: Австрия, Белгия, България, Хърватия, Кипър, Чехия, Естония, Германия, Гърция, Италия, Финландия, Франция, Латвия, Литва, Люксембург, Португалия, Румъния, Словения, Словакия и Испания. Другите държави членки могат да се присъединят по всяко време. Главният офис на Европейската прокуратура ще бъде в Люксембург с главен прокурор и прокурори от всички участващи държави. Те ще ръководят ежедневните криминални разследвания, извършвани от делегирани прокурори в държавите членки. На 5 юли 2017 г. Парламентът прие общите определения на престъпления, свързани с измама, които ще попадат под юрисдикцията на Европейската прокуратура. Списъкът може да бъде разширен в бъдеще, за да бъде включен например тероризмът, припомнят още от Бюрото на ЕП в София.", "date": "2017.10.05", "title": "Европарламентът казва \"да\" за Европейска прокуратура"}
{"url": "http://clubz.bg/59172-cvetanov_temata_delqn_dobrev_e_priklyuchena", "text": "Няма да има среща на парламентарната група на ГЕРБ по повод отхвърлената вчера оставка на депутата Делян Добрев. Това обяви в кулоарите на парламента лидерът на ПГ Цветан Цветанов. Делян Добрев остана депутат въпреки волята му И потвърди, че въпросът е приключен. Добрев бе казал, че отново ще внесе оставката си, ако съпартийците му я отхвърлят, но след гласуването заяви, че първо ще говори с групата днес. И министър-председателят Бойко Борисов се е съгласил с това. Той заяви, че БСП въртят стара теза за вътрешнопартийно съперничество между него и Борисов.", "date": "2017.10.05", "title": "Цветанов: Темата Делян Добрев е приключена"}
{"url": "http://clubz.bg/59177-koj_e_nacionalniqt_himn_na_bylgariq_despacito", "text": "Летният хит с натрапчива мелодия Despacito за известно време се превърна в национален химн на България. Поне според  изкуствения интелект на компанията Apple - гласовия асистент Сири на iPhone. На въпрос на потребител кой е химнът на България, вместо очакваното \"Мила родино\" женски глас съобщава - Despacito. Грешката беше забелязана от Sam Sheffer, който публикува и видео в туитър на странния отговор.     Малко по-късно България си върна химна в търсачката. Sam Sheffer пусна нов туит, за да удостовери, че от Apple са се коригирали, и \"Мила родино\" беше реабилитирана.    ", "date": "2017.10.05", "title": "Кой е националният химн на България? Despacito"}
{"url": "http://clubz.bg/59178-eto_koi_sa_favoritite_za_nobel_za_mir", "text": "Папа Франциск, Ангела Меркел, \"Белите каски\" в Сирия и архитектите на иранската ядрена сделка са сред фаворитите за спечелване на Нобеловата награда за мир за 2017 г., пише сп. \"Тайм\". Лауреатът ще бъде обявен утре в Осло. Българската православна църква е номинирана за Нобелова награда за мир Наградата се присъжда всяка година на човек или на хора, които \"биха направили най-много или най-доброто за братството между народите, за премахването или намаляването на противостоящите армии и за провеждането и насърчаването на мирните прояви\". Официалният списък на номинациите се пази в тайна. От норвежкия Нобелов институт обаче обявиха, че броят на номинираните е 318. Ето основните кандидати според залозите на \"Уилям Хил\" и \"Ладброукс\". Той е спряган за лауреат всяка година, откакто стана папа през 2013 г. Тази година Франциск продължи да зове за съчувствие към бежанците и мигрантите. Той е и прогресивният глас на исторически консервативната католическа църква. \"Тайм\" го обяви за личност на 2013 г. От британската компания \"Уилям Хил\" заявиха пред изданието, че за светия отец са дадени повече залози, отколкото за всеки друг кандидат. След като обяви в разгара на миграционната криза през 2015 г., че ще пусне 1 милион бежанци в Германия, канцлерката неизменно е в списъка на фаворитите за \"Нобел\". Тази година тя заяви, че не съжалява за политиката си въпреки политическата цена. Това се превърна в манифест на парламентарните избори, където мнозинството й бе намалено. Меркел бе личност на \"Тайм\" през 2015 г. Прогнозата за миналата година бе, че именно те ще вземат Нобелова награда. Но ги измести колумбийският президент Хуан Мануел Сантос. \"Белите каски\", както наричат хората от Сирийската гражданска защита, са организация от доброволци, вадили цивилни от бомбардирани сгради в арабската страна. Единственото им средство за защита са белите им на цвят каски. Те твърдят, че са спасили живота на 99 000 след избухването на гражданската война в Сирия през 2011 г. Шефката на дипломацията на ЕС и иранският външен министър са архитектите на ядрената сделка с Ислямската република, постигната през 2015 г. Тя намали напрежението между САЩ и Иран заради ядрената програма на Техеран. Съгласно споразумението Иран се съгласи да елиминира запасите си от уран, пригоден за ядрено оръжие, и да позволи на международните наблюдатели да следят програмата му. Ответният жест е вдигането на свързаните с тази програма санкции. Президентът Тръмп обаче обяви, че най-вероятно ще преразгледа сделката, която според него е много лоша. Това е англоезичната абревиатура на Икономическата общност на западноафриканските държави. През януари тази организация се намеси в Гамбия, за гарантира мирен преход, след като управлявалият 22 години президент Яя Джаме отказа да сдаде властта на демократично избрания Адама Бароу. Военната намеса принуди Джаме да се оттегли и да отиде в изгнание, а чужди войски останаха в страната да помагат на Бароу да консолидира властта и да създаде демократично управление на Гамбия. Интервенцията мина без кръв.", "date": "2017.10.05", "title": "Ето кои са фаворитите за \"Нобел\" за мир"}
{"url": "http://clubz.bg/59174-bsp_i_v_gabrovo_vyrvi_shurobadjanashtina_na_gerb", "text": "По подобие на Хасково, и в общината на Габрово ключови позиции се държат от кадри на ГЕРБ и техни роднини. Данни за това представиха днес депутати на БСП в Народното събрание. Кристина Тодорова, депутатка от левицата от региона, представи сложна схема: Друг случай е братът на бившия депутат Цветомир Михов, който от година не е работил в градската болница, но това не го спирало да продължава да бъде част от Съвета на директорите и да получава няколко хиляди лева заплата. Кръстниците на кметицата на Габрово Таня Христова - Мария Недева и Момчил Недев - са председатели съответно на общинска избирателна комисия и юристконсулт на здравната каса и големи европейски проекти към общината. Недев също е бил назначен от кметицата без конкурс. Сестрата на зам.-кмета на града пък е началник на отдел в звено \"Проекти и икономическо развитие\". Фирмата на бившия депутат Цветомир Михов, който в момента е областен координатор на ГЕРБ, изпълнявала всички обществени поръчки за поддръжка на автопарка на общината. Съученичка на жена му е назначена за областен управител на Габрово, а нейният съпруг е зам.-директор на областната дирекция на МВР. Свекърът й е общински съветник на ГЕРБ, общински съветници управлявали и ВиК дружеството в града. Желю Бойчев призова премиерът Борисов да реагира на тези данни и да покаже дали има върховенство на закона в страната. И добави, че заради сигналите на хора от БСП срещу тях са отправяни и заплахи. Депутатът Стоян Мирчев разказа как след като вчера разкрил подобна \"схема\" за Силистра, областният председател на партията Кирилов бил заплашен от двама общински съветници на ГЕРБ в града. Ганчо Маринов от ГЕРБ, който назначил сина си и снаха си в общината, се обадил и казал: \"До два месеца ще те затрия, боклук такъв\". Друга общинарка, назначила мъжа си като общински възпитател, също се обадила да заплашва лидерът на столетницата в града. Лидерът на ПГ на ГЕРБ Цветан Цветанов коментира обвиненията на БСП в кулоарите, като отбеляза, че няма конфликт на интереси или шуробаджанащина в това нечий брат да бъде назначен на пост в общината, след като не брат му го е назначил. Цветанов обяви още, че има сценарий на БСП за разкол, който ще покаже, когато му дойде времето. Според Цветанов опозицията видно цели да отклони вниманието от важните дебати в Народното събрание.", "date": "2017.10.05", "title": "БСП: И в Габрово върви шуробаджанащина на ГЕРБ"}
{"url": "http://clubz.bg/59173-ruska_dyrjavna_kompaniq_osiguri_vtora_internet_liniq_na_phenqn", "text": "Руска държавна компания е пуснала втора интернет връзка за Северна Корея, която ще укрепи кибер способностите на Пхенян и ще отслаби усилията на САЩ да изолират режима, казват експерти по сигурността, цитирани от АФП. Активизацията на новата линия от \"Транстелеком\" за първи път беше засечена в неделя от специалистите в Dyn Research, които следят интернет свързаността в целия свят. Новата връзка е допълнение на съществуващата, която е осигурена от China Unicom, която почти ексклузивно подсигурява интернет трафика на Северна Корея от 2010 г. насам. Допълнителната линия дава на Пхенян \"значително повече устойчивост срещу атаките на неговата мрежова инфраструктура\", обяснява Брас Болънд, главен технолог за Азия и Тихоокеанския регион във фирмата FireEye, специализирана в кибер сигурността. По-рано \"Вашингтон пост\" съобщи, че кибер силите на САЩ са осъществили атака срещу хакери в Северна Корея с цел да отрежат достъпа им до интернет. Операцията е приключила в събота. Северна Корея има звено от 6800 добре обучени специалисти по кибер война, според военното министерство в Сеул. Смята се, че Пхенян организира тежки кибер атаки, в това число и хакването на \"Сони пикчърс\" през 2014 г. В края на ноември 2014 г. неизвестни хакери атакуваха филмовата компания и предупредиха, че ако филмът \"Интервю\" бъде пуснат на пазара, може да последват атентати. Пхенян отрече да има нещо общо с хакерската група, но осъди филма, който представя фарсов опит за атентат срещу настоящия севернокорейски лидер. Макар и с известно закъснение, филмът все пак излезе по екраните около Нова година. Досега със само един интернет провайдър режимът често беше уязвим на външни кибер атаки срещу неговата мрежова инфаструктура. След атаката срещу \"Сони\" в Северна Корея имаше поредица от сривове на интернет връзката, някои от които продължаваха и с часове, смяташе се, че това е отговорът на САЩ. С новата допълнителна руска връзка \"възможността да се спре интернетът в Северна Корея става много по-трудна\", обяснява Боланд.", "date": "2017.10.05", "title": "Руска държавна компания осигури втора интернет линия на Пхенян"}
{"url": "http://clubz.bg/59175-sofiq_bez_novi_sgradi_koito_skrivat_gledkata_kym_vitosha", "text": " Как най-ценните качества да София да бъдат съхранени и развити, а столицата ни да се превърне в модерен европейски град, привлекателен както за своите обитатели, така и за туристите, обясняват прочутият урбанист Ян Геел и неговият екип. Проектът им „София – град за хората“ бе изготвен по покана на Столична община и докладът по него бе представен от своите автори в сряда в аулата на Университета по архитектура, строителство и геодезия в столицата.  Небостъргачите и София Датският архитект Ян Гeeл, съосновател на студиото  , e eднo oт нaй-знaчимитe имeнa в гpaдcĸoтo плaниpaнe и aвтop нa мнoгoбpoйни пpoeĸти зa пoдoбpявaнe нa гpaдcĸaтa cpeдa в Koпeнxaгeн, Cтoĸxoлм, Poтepдaм, Лoндoн, Aмaн, Meлбъpн, Cидни, Caн Фpaнциcĸo, Cиaтъл, Hю Йopĸ. Kнигaтa му „Градове за хората“ пpeдcтaвя мнoгoбpoйнитe мy твopчecĸи идeи. Основните препоръки в доклада на урбаниста за София гласят: Според Ян Геел Столична община трябва да съхрани гледките към Витоша. Геел смята, че градският център трябва да бъде свързан с планините наоколо: Краткосрочни мерки, заложени в доклада, са да се подобрят местата за пресичане на околовръстния път и да се осигурят по-качествени, ясно обозначени пешеходни връзки между градския център и планината. А дългосрочните – да се изгради велосипедна алея по протежението на Перловска река, която да създаде връзка между планината и града.   Според Геел трябва да използваме топографията: Краткосрочните мерки за промяна, които урбанистът предлага, са да осигурим възможности за сядане на стълбите на ул. „Будапеща“, да интегрираме реката в публичното пространство, да използваме речните корита, като изградим пешеходни и велосипедни маршрути по тяхното протежение. Според експерта, трябва да интегрираме софийските реки в мрежата на публичните пространства и да бъдат осигурени възможности за отдих и контакт с гледките и природата. Предложените краткосрочни мерки са да подобрим съществуващите пешеходни мостове и места за отдих, да оформим удобно разположена зона край водата за изграждане на временен открит бар или друго подобно съоръжение. А дългосрочните мерки са да почистим водите и да изградим непрекъсната алея по протежение на реките с достатъчно места за отдих. Геел смята, че трябва да ценим повече минералните извори в района на София: Краткосрочните мерки са да осигурим допълнителни възможности за сядане около минералните извори, препоръчва да популяризираме историята им, а дългосрочните мерки са да организираме обществени минерални бани или градски плажове със зони за рекреация. Ян Геел препоръчва да съхраним и разширим зелената мрежа в София: Специалистът смята, че в момента поддръжката на дърветата не е равномерно разпределена, а за кореновата система на някои от тях няма достатъчно място. Необходими са насоки или политики за подобряване качеството на поддръжка на дърветата, а също и основни указания за засаждането им, така че да не пречат на пешеходците и същевременно да имат достатъчно място, за да се развиват и цъфтят. Препоръчаните средносрочни мерки са да осигурим линейно озеленяване около всички паркове в града, както и да заздравим връзката между големите паркове по периферията на централната градска част и градските градини. Според Геел, трябва да ценим всички исторически периоди в столицата: Геел смята, че трябва да контролираме качеството на сградите с помощта на регулации и разпоредби: Краткосрочните мерки, които екипът му препоръчва, са да разработим насоки за оформяне на фасадите, цветовете им, осветлението по тях, материалите, витрините и разположението на климатиците. Според урбанистите, трябва да се активират вътрешните дворове: Фандъкова подчертава, че с това изследване на градската среда София се нарежда сред градове като Цюрих, Лондон, Стокхолм, Копенхаген, Ню Йорк, Истанбул, Москва, Шанхай и Берн, които в последните десетина година работят с Ян Геел. Основните насоки, по които ще работи Столична община, ще бъдат подобряване на средата за пешеходно движение и придвижването с велосипед, модернизацията на градския транспорт, намаляване на автомобилния трафик в историческия център, опазването на културно-историческото наследство и оформянето на публичните пространства така, че да са по-удобни и достъпни за гражданите. По част от препоръките в доклада на Ян Геел Фандъкова отбелязва, че Столична община вече работи. Например по удължаването на пешеходните зони и въвеждането на „успокоено движение“ в малките улици в историческия център на София. Следва разкриването и експонирането на културно-историческото наследство. От Столична община са готови със заданието за проектиране на площада пред църквата „Света Неделя“, като целта им е да впишат откритите римски руини в удобен градски площад. Според Фандъкова Ларгото се нуждае от допълнително „обживяване“, както е посочено и в доклада на Ян Геел. Столичният кмет информира, че вече работят по свързването на велоалеите в обща мрежа, както и по извеждането на транзитния трафик от центъра за града, което означава, че ще довършат както вътрешния градски ринг, така и Околовръстния път. Фандъкова споделя, че са разработени промени в Закона за устройство и застрояване на Столична община – и те са „силно рестриктивни“, но „с тях ще сложим ред, който е добър както за гражданите, така и за инвеститорите“. Кметът на София твърди, че имат намерение да ограничат височината на сградите до 75 м в зоната пред Витоша – между бул. „Цар Борис III“, центъра, бул. „Драган Цанков“ и бул. „Ал. Малинов“. Ограничението на височината след Околовръстния път ще бъде 15 м.", "date": "2017.10.05", "title": "София без нови сгради, които скриват гледката към Витоша"}
{"url": "http://clubz.bg/59171-jotova_nujdaem_se_ot_medii_koito_da_ovlastqvat_grajdanite", "text": "Това заяви вицепрезидентът Илияна Йотова, предаде БТА. Тя говори на откриването на 13-ата световна среща на българските медии, която се провежда в молдовската столица Кишинев. Тя изтъкна, че през последните дни много хора са я разпитвали за срещата с много симпатия и с послания - повече да разказват за българите, които живеят навън, както и за страната ни там, където живеят и пишат. Световната среща на българските медии става постоянен онлайн форум Илияна Йотова смята, че живеем в период с предизвикателства, и тук е мястото на медиите - с категоричните позиции, с интелектуалната намеса, с богатството на гледните точки и менения, с търсенето на решенията. Амбицията на президентския екип е реална политика за българите в чужбина. Йотова допълни, че не иска повече работа на парче. Тази политика не бива да бъде \"за\" българите в чужбина, а \"заедно\" с тях за България. Йотова припомни, че българският език е вече официален в ЕС. И тя много ще разчита на помощта на българските журналисти в чужбина да се съберат подписите за петицията пред евро институциите за признаване на нашия език за матуритетен. Вицепрезидентката каза също, че е привърженик на необходимостта от институционализираното представителство на българските общности зад граница. Голяма част от проблемите могат да се решат когато са ясно регламентирани и добре представени пред местните власти. По време на председателството на България на Съвета на ЕС Йотова посочи, че ще предложи да има специални представяния на България и нейните приоритети в страните извън ЕС. Защо депутатите пропуснаха Световната среща на българските медии? В откриването участва и президентът на Молдова Игор Додон. И добави, че Молдова е страна, в която съжителстват мирно множество общности и това е едно богатствоа. В откриването на форума участваха писателят Антон Дончев и епископ Сионий - игумен на Троянския манастир, както и ученици от български теоретичен лицей \"Васил Левски\" в Кишинев. С началото на медийната среща се открива и фотоизложбата на БТА с възрожденски печат \"Родени свободни\". Посетителите ще могат да видят как са изглеждали вестниците на Любен Каравелов - \"Свобода\" и \"Независимост\", на Христо Ботев - \"Дума на българските емигранти\", \"Будилник\" и \"Знаме\", на Георги С. Раковски - \"Бранител\" и \"Бъдущност\", на Стефан Стамболов - \"Нова България\". Представени са и карикатури отпреди 130 години, осмиващи тогавашните световни политици, чорбаджии и турски управници, цели държави и отношенията между тях. Световната среща на българските медии събира представители на над 30 водещи медии от България, Молдова, Украйна, Румъния, Сърбия, Испания, Ватикана, Холандия, Унгария, Чехия, Гърция, Кипър, Израел, САЩ и Канада. Темата тази година е \"Политики на близостта\". Форумът се осъществява с подкрепата на \"Софарма\", \"Хювефарма\", \"Дънди Прешъс Металс\", \"Аурубис България\". Защо депутатите пропуснаха Световната среща на българските медии?", "date": "2017.10.05", "title": "Йотова: Нуждаем се от медии, които да овластяват гражданите"}
{"url": "http://clubz.bg/59180-nobelyt_za_literatura_pri_pisatel_ot_qponski_proizhod_ne_e_murakami", "text": "Тази година Нобеловият комитет реши да се придържа към традицията и присъди наградата за литература на писател. Отличеният е Казуо Ишигуро, британски писател и драматург от японски произход. Роден е в Нагасаки, семейството му се премества в Англия пред 60-те години на ХХ век.  Спряганият упорито всяка година за един от фаворитите Харуки Мураками отново не беше избран. Така Нобеловият комитет потвърди още една своя традиция. Постоянният секретар на Шведската академия Сара Даниус определи писането на Ишигуро като смесица между работите на Джейн Остин и Франц Кафка, „но трябва да добавите и малко Марсел Пруст, а после да разбъркате, но не твърде много – ето това е неговото писане“.   Ишигуро е един от най-изявените романисти в англоезичния свят, има четири награди \"Ман Букър\", през 1989 г. печели приза за романа си \"Остатъкът от деня\". По \"Остатъкът от деня\" е заснет един от най-добрите филми на 90-те години на ХХ век на реж. Джеймс Айвъри с участието на Ема Томпсън, Антъни Хопкинс и т. н., с осем номинации за \"Оскар\". Друг много известен негов роман е \"Никога не ме оставяй\". Той също е филмиран, в ролите ще видите Кийра Найтли, Шарлот Рамплинг и др. Неговият седми роман \"Погребаният великан\" беше публикуван на 3 март 2015 г. едновременно и в САЩ, и във Великобритания.  През 2008 г. \"Таймс\" го нареди на 32-ро място в своя списък на 50-те най-велики британски писатели след 1945 г. На български език са издадени четири от романите на нобелиста  - „Остатъкът от деня“ ( ), „Когато бяхме сираци“ ( ), „Никога не ме оставяй“ ( ), „Погребаният великан“ ( ). Потърсен от Би Би Си за коментар, 62-годишният Ишигуро каза, че за него това е голяма чест. Надява се, че Нобеловата награда ще е сила за добро. \"Светът е в много несигурен момент и аз се надявам, че Нобеловите награди ще са сила за нещо позитивно в момента\", добави още той. Нобелистът добави: \"Ще бъде много трогнат, ако по някакъв начин мога да съм част от климата, като допринеса за позитивната атмосфера в тези несигурни времена.\" През миналата година Нобеловата награда за литература беше присъдена на Боб Дилън и решението беше много коментирано, като мненията бяха поляризирани. Самият Дилън дълго отказваше да съобщи дали приема наградата. Накрая се появиха твърдения, че е преписал Нобеловата си реч. Боб Дилън получи своя Нобел", "date": "2017.10.05", "title": "Нобелът за литература при писател от японски произход. Не е Мураками"}
{"url": "http://clubz.bg/59176-ataka_sreshtu_pravitelstvoto_rusiq_ne_e_zaplaha", "text": "\"Атака\" няма да подкрепи доклада за състоянието за национална сигурност, в който се говори за заплахите от страна на Русия за България. Това заяви депутатът от \"Обединени патриоти\" Десислав Чуколов. Изказването му бе в рамките на дебатите за доклада за състоянието на националната сигурност за 2016 г.  Докладът бе приет със 104 гласа \"за\",  96 \"против\" и без въздържали се. Правителството обяви Русия за заплаха за националната сигурност Той припомни, че българското правителство се опитва да нормализира отношенията с Русия. Според Чуколов този доклад не е балансиран. Той обясни, че в Европа през ден се случват атентати, защото Близкият изток е дестабилизран. А отговорност за тази дестабилизация носят САЩ, което обаче не е споменато в доклада. Чуколов изтъкна, че не са споменати и заплахите от Турция, макар че на последните избори партии, спонсорирани от Анкара, за малко са щели да влязат в българския парламент. Таско Ерменков (БСП) също заяви, че партията ще гласува против този доклад, и то не само заради споменаването на Русия като заплаха за България. Депутатът от БСП Иван Иванов заяви, че заплахата от страна на Русия е \"смехотворна\". Валери Жаблянов пък каза, че не може да разбере защо българското правителство пише за сигурността на ЕС в доклад за националната сигурност. Димитър Лазаров от ГЕРБ посочи, че в този доклад за пръв път има раздел за киберсигурността и се констатира, че подготовката на институциите не е добра. Славчо Велков (БСП) пък изтъкна, че докладът не е бил приет в икономическата комисия и в комисията за контрол над службите. Според него в доклада има съществени пропуски - транспортната сигурност, граничната сигурност, политическата сигурност, сигурност на европредседателството и др. Според него заплахите за единна Европа са не действията на Русия, а \"Брекзит\", референдумът в Каталуня и др. Милен Михов от \"Обединени патриоти\" заяви, че ВМРО ще подкрепи доклада. Той цитира думите на президента, който заяви, че в доклада никъде не пише, че Русия е пряка заплаха за нашата сигурност. Той изрази надежда, че и опозицията, както защитава президента, няма да тръгне срещу думите му и днес всички, обединени заедно, ще подкрепят доклада. Цветан Цветанов (ГЕРБ) припомни, че президентът Румен Радев също е подкрепил санкциите срещу Русия заради неспазването на Минските споразумения за Крим. Той се обърна към левицата с думите, че ако нейните депутати се разграничават от президента и неговите изявления за евроатлантическа ориентация и се изолират от ЕС, да кажат в каква посока да се движим - \"към Изток или някъде другаде\". В обяснение на своя отрицателен вот лидерът на БСП Корнелия Нинова заяви, че този доклад показва цялата несъстятелност на политиките на правителството на Бойко Борисов.  ", "date": "2017.10.05", "title": "\"Атака\" срещу правителството: Русия не е заплаха"}
{"url": "http://clubz.bg/59184-faliraliqt_boris_beker_prodava_trofeite_si_ot_uimbyldyn", "text": "Борис Бекер планира да продаде трите си шампионски трофея от тенис турнира \"Уимбълдън\", пише британският в. \"Сън\". От изданието безуспешно са опитали да се свържат с германското величие за коментар. Бекер щял да поиска 1 милион паунда (1,13 млн. евро) за купите. Освен това той бил готов да заложи на аукцион 4 луксозни часовника с колекционерска стойност. Твърди се, че дълговете на Бекер възлизат на 54 милиона паунда (61 млн. евро). През месец юни британски съд го обяви в банкрут, след като Борис не съумя на представи банкова гаранция, че е в състояние да плаща борчовете си. Според \"Сън\" той спешно трябва да погаси някои дългове, в противен случай рискува да му бъде отнета недвижима собственост. Бекер живее с втората си съпруга в Уимбълдън, но има къщи също в Швейцария и в родината си. До неотдавна Борис беше треньор на бившия №1 в света Новак Джокович, но след раздялата им е безработен. За финансовите проблеми на носителя на 6 титли от Големия шлем пишат също германските списания \"Щерн\" и \"Бунте\". Негов швейцарски бизнеспартньор е завел съдебен иск за 31 милиона паунда (35 млн. евро) срещу Бекер.", "date": "2017.10.05", "title": "Фалиралият Борис Бекер продава трофеите си от \"Уимбълдън\""}
{"url": "http://clubz.bg/59183-zashto_mynkash_za_rusiq_predi_da_si_kazal_dve_dumi_za_bylgariq", "text": "Президентът Радев търси премерване на силите с Бойко Борисов - смятат мнозинството наблюдатели на родния политически тепих. Едно е сигурно - за Румен Радев подготвителната половин година на \"Дондуков\" изтече. През това време той просто трябваше да се огледа къде се намира. Какво се очаква от него, кой се стреми да му помага и кой - точно обратното, не пропуска да го \"клъцне\". През това време на Радев хем му се искаше да управлява нещо, да дава наставления, хем разбираше, че няма подготвена писта, от която да излети. Политиката за него е съвсем нова сфера, която засега крие само тайни. Проблемът не е просто личен. Отминаха отдавна времената, когато българското офицерство имаше политически познания, политическа култура и вкус към участие в публичните дела - понякога прекалено брутален и превратаджийски вкус. С идването на комунистите на власт този вкус към политиката бе сведен до всекидневните задължения на политическия офицер - преди всичко идеологическо възпитание на личния състав и верност към Партията. След 1967 г. Тодор Живков реши да отреже от корен политическото самосъзнание на офицерството. Пропадналият опит за преврат на кръга около Горуня - легендарен партизанин и опонент на \"Чавдарци\" от Враца - доведе начело на българската армия Добри Джуров - командир на бригада \"Чавдар\" и политическа сива мишка, некадърен за друго освен за строева подготовка. На българското офицерство му сложиха политически капаци на очите и четвърт век след края на режима това положение на нещата не се е променило съществено. Офицерите, които проявиха политическа позиция и компетентност, бяха накарани да напуснат армията - Валери Рачев, Велизар Шаламанов, Тодор Тагарев и Илия Налбантов се оказаха прекалено компетентни и с модерно мислене, за да бъдат оставени редом с червените генералски тюфлеци в сградата до Народния театър. ТАСС: Радев иска отмяна на санкциите срещу Русия Радев е типичен скромен, дисциплиниран офицер - генерал, който и да се разбунтува - един разговор на четири очи с премиера генерал го връща с козируване в строя. Но какво да се прави - разшета се Първанов, погостува ни Решетников, вкопчи се в неочаквания шанс Корнелия и сега сме там, където сме. Румен Радев очевидно няма политически опит и достатъчно познания за политиката. Това не е болка за умиране, ако е налице третият необходим компонент за успешна политическа кариера - политическият талант. На Бойко талантът му пролича още като главен секретар - не можаха да го запушат нито пълната липса на познания за публичния живот, нито бомбастичните изказвания на новопроизведения генерал, които издаваха липса на разделителна способност между разговорите в кръчмата и разговорите по телевизията. Но талантът взе връх - и днес шефът на ГЕРБ пуска от старите лакърдии само за да се хареса на народа... При Радев говоренето е възпитано - окултурено, но проява на политически талант не се забелязва. Затова изказванията му са плахи, а когато се опитва да влезе в сблъсък, поведението е далеч от висш пилотаж - по-скоро издава неумело подхвръкване от място. Така идваме до онзиденшното изригване срещу Бойко Борисов и неговите \"беквокали\", обявяването на битка и ... т.н. Битката е хубаво нещо, стига да владееш подходящо оръжие. И с голи ръце да си - ако ръцете ти са тренирани оръжия, шансовете за победа са високи. Нашият случай очевидно не е такъв. Президентът Радев прави поредица от грешки и първата от тях е, че реши да води битка в сферата, където е безспорен професионалист - закупуването на бойни самолети за авиацията. Но едно е да си пилот ас, друго е да си политически стратег ас... Не разбирам от авиация, но не се сещам за нито един аргумент в полза на злополучния \"Грипен\". Швеция е неутрална страна, \"Грипен\" е разработен за сдържане на руския натиск в крайния север, а покупката на \"Грипен\" е действие с нулева стратегическа стойност. За какво й е на България бойна авиация на съвременно равнище? Нашата сигурност е застрашена преди всичко от две страни - от Турция и от Русия. Турция, произвеждаща и притежаваща огромни ескадрили - засега, е страна партньор в НАТО, а Русия по наш мащаб е великан, който не може да бъде спрян със 7-8 \"Грипен\"-а, че даже и с 20-30 от тях. Българската военна авиация има стойност само ако бъде интегрирана част от силите на НАТО, на съседите ни от НАТО и е в състояние да изпълнява общи стратегически задачи на НАТО с минимални разходи по поддръжка и логистика. Оттук - естественият избор на Ф-16, с който разполагат и всичките ни съседи и партньори в нашата част на света. Колкото и да е остарял и на доизживяване. Още по-добре - \"Ф-18 Хорнет\", а най-добре Ф-35, ама... някой друг път, като забогатеем. Тези аргументи лежат на масата и опонентите на президента Радев нямат ни най-малък проблем да ги използват ефективно срещу него. И срещу припряния му опит - по всяка вероятност дирижиран отвън - да претупа проблема по време на служебното си правителство. Освен затъването с Грипен, през първия период на своето президентство Румен Радев затъна и с неадекватните си изказвания - особено в чужбина - по ключюви стратегически въпроси от национален и европейски интерес. Седне-стане - мънка за вдигане на санкциите от Русия. Абе човек, дори и да има шанс тези санкции да се вдигнат - теб ли ще питат, нас ли ще питат кога и как да случи това? Нямаш ли чувство за място, за позиция, за контекст? Защо мънкаш за Русия, преди да си казал две думи за България? Знам, поел си ангажименти (за това - по долу), но дори и тези ангажименти могат да се обслужват по-компетентно, по-балансирано. Я виж Бойко Борисов (извинявам се, че все опонента давам за пример, ама нали с него ще е битката) - изкаже се против санкциите, пък още утре излезе и каже нещо уважително, я за Европа, я за НАТО, пък напоследък и направо обяви Русия за опасност. (Тя че е опасност - кьорав да си, ще го видиш, ама как да го кажеш, не уйдисва...) Приеме участие в общи учения на НАТО в Източна Европа, но строго напомня и за това, че в Черно море платноходки и чайки иска да гледа. И тя дойде - Чайката, де... Очевидно е, че с приемането на най-висшия държавен пост в България, Румен Радев е приел - напълно или частично осъзнато - да играе ролята на балансьор (не обичам фразата Троянски кон) между принадлежността на България към НАТО и ЕС, и арогантния натиск от Москва да употребява страната ни като буфер и карък на западния съюз. Едва ли е нужно да припомняме, че Решетников миналото лято беше на гости у нас не за да яде пасти в \"Кристал палас\". Оттук му на президента и Грипените, оттук му и \"свалените санкции\", оттук и конфузът в необживяната роля на демагогстващ лобист на великодържавното нахалство. Струва ми се, че за последните 9 месеца Румен Радев разбра добре едно - обвързването с БСП е най-очевидния камък на шията, който може да го изпрати без време на дъното. Не казвам, че се е еманципирал - има една вицепрезидентка, която е сложена да не допуска изхлузване от хомота на Позитано. Но поне разбиране - ясно разбиране от страна на президента по този въпрос очевидно има. Засега Румен Радев най-добре се представя като публична фигура с морален авторитет. Речите, които произнася, са добре написани, съветници, умели с перото явно не му липсват. (За сметка на отчайващата липса на президентски съветници в почти всички други области.) Това е и роля номер едно за българския президент - да бъде главен публицист на Републиката. Други големи пълномощия президентът няма... И все пак, има сфери, в които Радев може да бъде неочаквано успешен. Една такава сфера на битка със статуквото е борбата с корупцията. В България корупцията е не отклонение от нормата - каквото е определението за това явление в модерния свят. У нас корупцията е система на олигархично управление от страна на политико-икономическата мафия, за удобство наричана КОЙ. Ако Радев използва умело позицията си на национален арбитър, той може да даде на този терен много по-успешна битка на статуквото, отколкото другаде. Особено - ако в борбата с корупцията заеме позиция и в борбата за реформа на правораздаването в България. А в тази сфера президентът има немалки пълномощия. Неподписването на указа за назначаване на нов председател на ВАС е само едно добро начало. За да се води тази битка с шансове за успех е необходимо загърбване на собствени минали обвръзки - ако такива съществуват. Имаше немалко публични подмятания и спекулации за зависимост на Радев от оръжейното лоби, от кръгове на библиотекарско-сарайски мъдреци... Ако ги има, тези зависимости ще се окажат камъни на шията в не по-малка степен от зависимостта от \"Позитано\" и московските ченгета. Други сфери на успешно заемане на позиция от страна на президента Радев са образованието, кризата на регионите, възраждането на общностите... Поредица от успешни действия могат да бъдат предприети във външната политика и системата на сигурността - стига да се излезе от наглата сянка на Решетников. Във всички тези сфери е необходима минимум експертиза и сериозна стратегическа визия. Която не може да дойде само отвън - трябва да ти дойде и отвътре. Това, което президентът има като бонус - подарък, е високия си рейтинг. Който, да не забравяме, винаги е бил по-скоро рейтинг на институцията, отколкото на личността, която я представлява. Следващата година ще бъде решаваща за оценката на президентския мандат на Румен Радев. Той очевидно правилно е преценил, че е време да излезе от окопа и да се хвърли в атака, независимо от това дали разполага дори и с част от оръжието и амунициите на своите политически опоненти от другата страна на \"фронтовата линия\". Само че при атака ти трябва \"прикриващ огън\", артилерия зад гърба... А на \"Дондуков\" е празно... Трябва да се освободиш от баласта на безполезния товар - \"Позитано\" да ти тегли колесницата, а не ти да носиш \"Позитано\" на гръб... Защото битката е с ГЕРБ и с Бойко. Освен реална власт, Бойко Борисов има и политически талант - при това с отчетлив балканско-ориенталски привкус. Това обстоятелство никак не е за посценяване.    ", "date": "2017.10.05", "title": "Защо мънкаш за Русия, преди да си казал две думи за България?"}
{"url": "http://clubz.bg/59187-mejdu_vladeteli_snimki", "text": "Саудитският крал Салман пристигна снощи в Москва. Това е първата визита на саудитски владетел в Русия. Днес той се среща с руския президент Владимир Путин. Държавните глави на двете най-големи износителки на петрол в света се очакваше да обсъдят сътрудничеството в областта на нефтодобива и различията по въпросите за Иран и Сирия. По време на посещението на крал Салман е възможно да бъде подписан комплекс от споразумения за инвестиции, включително по проект за втечнен газ и нефтохимически заводи, и най-вероятно ще бъдат финализирани намеренията за създаване на фонд в размер на 1 милиард долара за инвестиции в енергийни проекти. Според руския финансов министър Александър Новак, цитиран от \"Файненшъл таймс\", общо споразуменията, които се подготвят да се подпишат, са за над 3 млрд. долара. Сред основните теми за обсъждане между двете страни е и ситуацията в Сирия и Близкия изток. По шосетата от летището към центъра на Москва бяха поставени билбордове с приветствия към крал Салман на арабски и руски. Визитата е обявена за историческа, очаква се да продължи четири дни. През май на посещение в Русия беше синът на саудитския крал принц Мохамед бин Салман точно преди да бъде издигнат за престолонаследник, а през 2015 г. суверенните фондове на двете страни сключиха споразумение за инвестиции в размер на 10 млрд. долара. Визитата е още един знак за затоплящите се отношения между Русия и смятаната за най-силния съюзник на САЩ в Персийския залив Саудитска Арабия. Москва и Рияд влязоха в по-близки контакти през миналата година, когато Русия и 14-членната организация ОПЕК, чийто лидер де факто е Саудитска Арабия, се договориха да ограничат добива на петрол, за да поддържат цената му по-висока.      ", "date": "2017.10.05", "title": "Между владетели (СНИМКИ)"}
{"url": "http://clubz.bg/59186-tass_radev_iska_otmqna_na_sankciite_sreshtu_rusiq", "text": "Наложените от ЕС санкции срещу Русия трябва да бъдат отменени. Това заявил българският президент Румен Радев във Варшава на съвместна пресконференция с полския си колега Анджей Дуда, предаде  . Радев е на официално посещение в Полша. Защо мънкаш за Русия, преди да си казал две думи за България? И допълнил, че бизнесът не трябва да страда заради политически решения. До 18,00 ч. нямаше и дума за посещението на Радев в Полша нито в уебсайта на  , нито в  на държавния глава в туитър. В микроблога бе публикувана единствено снимка от тържественото посрещане на президента във Варшава. Радев: Санкциите вредят на Русия и на Евросъюза (ПЪЛЕН ТЕКСТ) По-късно БТА предаде информация за посещението, но в нея нямаше и дума, че Радев се е обявил за сваляне на санкциите срещу Русия. Ето какво предаде българската агенция: Радев: Санкциите вредят на Русия и на Евросъюза (ПЪЛЕН ТЕКСТ)", "date": "2017.10.05", "title": "ТАСС: Радев иска отмяна на санкциите срещу Русия"}
{"url": "http://clubz.bg/59188-800_000_koli_sys_svaleni_nomera_zaradi_neplatena_%E2%80%9Egrajdanska", "text": "Близо 800 000 коли са със свалени номера заради неплатена „Гражданска отговорност“, съобщи Бойко Рановски, началник отдел „Пътна полиция“ в МВР по време на конференция за пътна безопасност, организирана от Асоциацията на българските застрахователи (АБЗ). От 3 май до края на септември МВР е прекратило регистрациите на 865 566 коли. След това това са сключени полици за 72 923, чиито регистрации са възстановени. Към края на юли м.г. у нас са били регистрирани общо 4,13 млн. автомобила, показва последната статистика, публикувана от МВР. От следващата година „Гражданската отговорност“ ще се сключва при система, която оскъпява застроховката за нарушителите на пътя – това е т.нар. „бонус-малус“. Според нейните правила изрядните водачи пък ще бъдат поощрявани и ще дават по-малко пари за застраховка, заяви зам.-председателят на комисията за финансов надзор Ралица Агайн-Гури. След години борба: по-ниска \"Гражданска отговорност\" за изрядните водачи Още в края на този месец започва свързването между двете бази данни на Гаранционния фонд и МВР. Вътрешното министерство трябва да предоставя онлайн връзка, така че застрахователите да сключват застраховките на базата на реални данни. Хората, които сключват застраховка, няма да има нужда да обясняват каквото и да е, а чрез регистрационния номер на автомобила и на талона застрахователният офис ще получава цялата информация по интернет.  По данни на КФН за 2016 г. сумата от застраховка „Гражданска отговорност“ е 621 млн. лв., а изплатените обезщетенията са малко над 368 млн. лв. (повече от 51% квота на застраховката). Като се добавят и още 317 млн. лв. обезщетения по „Каско“, общата изплатена сума за щети по ПТП надхвърля 700 млн. лв.  Обхватът на задстрахованите автомобили достига своя пик – над 97 на сто при 93,69% през 2007 г.", "date": "2017.10.05", "title": "800 000 коли със свалени номера заради неплатена „Гражданска\""}
{"url": "http://clubz.bg/59185-dogovorkite_ot_polsha_bylgariq_shte_iznasq_med_i_vagoni_shte_vnasq_meso_i_mlqko", "text": "Полска компания   ще купи 40 ремонтирани вагони от завода  . Този и още шест договора между български и полски компании за над 30 млн. евро ще бъдат подписани в рамките на днешния двустранен бизнес форум в Полша, организиран от икономическите министерства на двете страни в рамките на официалното посещение на президента Румен Радев във Варшава.  Полската компания  ще внесе в България мляко и месо за 10 млн. евро по договор с българската \" . ТАСС: Радев иска отмяна на санкциите срещу Русия Българският производител на пчелен мед  пък си е осигурил договор за износ на продукцията си в Полша за над 5 млн. евро и рамково споразумение за 20 млн. евро за следващите 4 години.  Български-полски консорциум ще кандидатства за изграждането на билетната система на София. Това ще стане по силата на подписано споразумение между фирма   и полската фирма  .  Наши фирми ще участват и визграждането на инфраструктурни проекти в Полша. Компания  и група   ще си партнират при строителството на жп обекти. Дружествата   и  ще ползват обща ремонтна и логистична база на територията на Полша.  По силата на друг договор се очаква полската компания  да внася на специализирани фуражи, чрез дистрибуторската мрежа на  . Споразумение ще бъде сключено и между Асоциацията на индустриалния капитал в България и Работодателите на Полша. Договорите ще бъдат подписани в рамките на форума, а приветствие към участниците ще направят и президентите на България и Полша Румен Радев и Анджей Дуда по-късно днес, съобщиха от пресъцентъра на Министерството на икономиката. ", "date": "2017.10.05", "title": "Договорките от Полша: България ще изнася мед и вагони, ще внася месо и мляко"}
{"url": "http://clubz.bg/59182-ima_li_edin_kandidat_za_vsichko_v_sydebnata_sistema_ili_koj_koj_e_v_noviq_vss", "text": "В знаменателна дискусия новият ВСС се опъна на страстта на  кръгове в съдебната власт непрекъснато да издигат за шеф на различни съдилища бившия зам.-районен прокурор на София Стефан Милев. И неволно така донякъде очерта новите кръгове - вътре в Съвета. След като предишният ВСС го избра за изпълняващ функциите (и.ф.) председател на „бунтовния\" Софийски районен съд, явно за да тушира \"вредите\" нанесени на статуквото от дейността на Методи Лалов, днес изненадващо се разбра, че  . Макар и неколкомесечна, кариерата му начело на СРС приключи специално със служебна благодарност, предложена от \"знаковата\" Галя Георгиева и въпреки протестите на малцинството в предния ВСС. След районния съд - предложиха \"любим\" прокурор и за временен шеф на градския Та сега, поредното изтикване на Милев на кадровия мейндстейдж в системата стана след напускането на друг виден „опозиционер“ Калоян Топалов и в пълен разнобой с общото събрание на съдиите от СГС. Което пък издигна в петък съдия Десислава Попколева за поста, плюс че чинно съобщи за това в официално писмо до ВСС и до самата председателка на горестоящия апелативен съд  Последвалата дискусия днес завърши без назначение на Милев, чиято кариера буквално \"взе асансьора\" след битието на прокурор и само 1 година и 26 дни общ стаж като съдия... Но днешната полемика в Съдийската колегия практически бе  В блиц-режим Георги Колев, председател на ВАС, веднага взе думата - че щом има предложение на председателя на горестоящ съд, няма какво да му умуват, а да гласуват. Вероника Имова подпря, че Милев явно се е справил много добре като и.ф. шеф на Районния съд , а и предложението е законосъобразно. А Стефан Гроздев допълни триото в същия дух - че именно предишният ВСС е указал председателите на горни инстанции да предлагат временни шефове. Последните двама единомишленици са представители в съвета съответно на ГЕРБ и ДПС. Лозан Панов даде почивка след молба да се видят решенията на предния ВСС за въпросните правила на избор. След паузата Панов обяви, че внася лично ново предложение - за  , изтъквайки че именно тя е издигната като желание на самите съдии, при това с огромно мнозинство.  Той даде пример, че в момента тече паралелен сюжет и с председателя на АС Бургас, където няма никакъв проблем, защото горестоящият е предложил за и.ф. точно кандидата, излъчен от общото събрание на самите съдии. \"Защо и по какви причини г-жа Дончева е направила друго предложение, не бих могъл да обясня. Можe би самата нея трябва да я извикаме да я питаме.\" Контрира го Георги Колев, който и без това изразява признаци на известна нервност след върнатата кандидатура за нов председател на ВАС. С думите, че това за \"многофункционалната личност\" няма да го коментира, но Милев се справял отлично. Намеси се съдия Цветинка Пашкунова (от ВКС), за да изрази - както каза - принципна позиция. Тя каза, че питае уважение, че двете кандидатури отговарят на закона и че Съдийската колегия е органът, който определя кой да изпълнява длъжността... Но тя ще гласува за Попколева, защото е \"била зам.-председател, познава проблемите, работила е в екипа на предния председател в продължение на 2 години, тя е съдия с изключителни качества\". Включи се и Атанаска Дишева (ВКС) с пояснение, че решението да се карат председателите да предлагат и.ф. на долната инстанция цели не друго, а да ги дисциплинира - за да не стоят съдилищата без шеф. И има твърдо указателен характер. Тя обяви, че законът мълчи кой може да прави предложение и че всеки от Съдийската колегия може да го направи. Намеси се Севдалин Мавров (от ВКС, издигнал сам кандидатурата си), че \"не може да се обезличи по-горестоящият административен ръководител, който не вярвам да е взел сам решението да го предложи\". Демек - шефът е прав, защото е... прав.  Той каза, че ще подкрепи Стефан Милев и че няма никакво значение, че той доскоро е бил и.д. - поне познава атмосферата в СГС. Отново се включи пламенно Вероника Имова   която още на два пъти защитава Милев. Тя сподели, че ВСС трябвало да прояви \"едно уважение и дисциплина\" към предложението на шефката на САС. Боян Магдалинчев - новият представляващ съвета и доскорошна \"дясна ръка\" на Георги Колев във ВАС, очаквано се включи също на страната на Милев. В последвалата дискусия участва отново Лозан Панов, а Дишева пак повтори, че не нарушават или отменят нищо, защото предложението към шефовете на САС има само указателен характер. Олга Керелска заяви, че такива важни неща не се решават така - с постъпили в последния момент кандидатури и ще предложи отлагане на точката. Ако обаче се гласува, ще подкрепи Попколева, която е \"...  Т.е. - не стана ясно кандидатурата на Милев на кого ли е? Тя призова за отлагане на въпроса и си запази правото да предложи друг кандидат, ако имат време. Вероника Имова за трети пореден път взе думата - че открила как Стефан Милев е бил награден от предния съвет със служебна благодарност и грамота, което \"не е съвсем малко - това е признание!\" Включи се Драгомир Кояджиков (съдия, предложен от БСП) с изказване в стил \"всички са маскари\": Той каза пък, че съдия Попколева ще продължи \"отношенията, които създаде Калоян Топалов\" и които не бива да продължават. Той упрекна Лозан Панов - защо се внасят предложения за такива важни неща на масата в последния момент  . След което каза, че ще гласува \"против\" и двамата. Както и направи накрая. Съдия Красимир Шекерджиев (от ВКС) също упрекна колегите си, че съветът трябва да има по-голяма предвидимост. И въпреки това... той ще гласува да не се отлага изборът. Защото съдът е огромен и сложен механизъм и \"ние сме на практика длъжни да осигурим нормалното му съществуване\". След като и Севдалин Мавров се обяви в подкрепа на Стефан Милев, първо се получи резултат предложението да се отложи решението. Пак се изказа Шекерджиев - вече поименно, че ще подкрепи Попколева, защото вижда резултатите от общото събрание на съдиите:  В настаналата почивка за доуточняване се установи - на въпрос на Дишева - Стефан Милев има общ стаж като магистрат (демек и с прокурорския) 11 г. и 5 месеца. Но е бил \" При гласуването се получи резултат  Интересно е, че Вероника Имова, която най-пламенно защитаваше предложението за Стефан Милев, гласува за Десислава Попколева - вероятно по погрешка. Отсъстваха Даниела Марчева (от БСП) и Боян Новански (от \"Патриотите\"). Тъй като всички кадрови въпроси се решават с квалифицирано мнозинство от 8 души, избор няма.", "date": "2017.10.05", "title": "Има ли един кандидат за всичко в съдебната система?... Или кой кой е в новия ВСС"}
{"url": "http://clubz.bg/59191-elena_joncheva_i_ivan_stamatov_na_sreshta_v_sofiq", "text": "Депутатката от БСП Елена Йончева, която е избрана от Хасково, и Иван Стаматов - бизнесмен от града и бивш депутат от коалиция \"Български народен съюз\" (ССД, ЗНС, ВМРО) преди няколко мандата, са се видели вчера в лобито на столичен хотел в центъра на София.  Заради разрива между кмета на Хасково Добри Беливанов и местната структура на ГЕРБ, чийто областен координатор е Делян Добрев, от управляващата партия обвиниха градоначалника, че бил близък със Стаматов, а той от своя страна - с БСП. Последното твърдение дойде и от самия Добрев в телевизионно интервю в разгара на сюжета с назначенията в общинската администрация в Хасково и оттеглянето на подкрепата от кмета. Делян Добрев: БСП вербували кмета на Хасково с луксозни екскурзии Кметът на Хасково: Не се дистанцирам от ГЕРБ, а от Делян Добрев (ПИСМО) Кметът на Хасково: Не се дистанцирам от ГЕРБ, а от Делян Добрев (ПИСМО)", "date": "2017.10.05", "title": "Елена Йончева и Иван Стаматов на среща в София"}
{"url": "http://clubz.bg/59189-pixel_2_i_pixel_2_xl_s_edna_kamera_s_kachestvo_na_dve", "text": "Два смартфона от три производителя - уникалната схема на Google продължава и с новите им модели Pixel 2 и Pixel 2 XL, всъщност дело на HTC и LG. Компанията представи снощи двата нови модела в два размера, които подчертано се отличават от флагманите на Apple, Samsung и другите големи имена на пазара.  Да се пускат двойки телефони - с по-голям и по-малък екран - вече е практически стандарт, но за разлика от конкуренцията, Google не правят голяма разлика между двата модела, въпреки, че са дело на различни производители - нещо, което не си личи на външен вид. И двата модела са с 4 гигабайта оперативна памет, с мощния процесор Qualcomm Snapdrafon 835, възможности за 64GB и 128GB твърда памет и една и съща външна и вътрешна камера.  Основните разлики са в тези характеристики, които зависят от размера - теглото, капацитета на батерията и дисплея. Pixel 2 е с 2700 милиамперчасова батерия, 5-инчов 1920x1080 AMOLED дисплей и тежи едва 143 грама. \"Баткото\" XL е с 6 инча диагонал, pOLED дисплей с резолюция 2880х1440 пиксела и по-прецизни и ярки цветове, а батерията му е с капацитет 3520 милиамперчаса. Тежи също скромните 175 грама. Преди година Google се подиграваха на Apple за решението им да махнат 3,5-милиметровия жак за слушалки, а сега следват примера им. Причината - желанието да направят рамката около дисплея колкото се може по-малка. Заедно с телефона от Google пускат скъпи безжични служалки - за 159 долара - но и за разлика от Apple телефоните се продават заедно с преобразувател от USB-C към 3,5 мм жак.  Добрата новина е, че заедно с тази промяна идва далеч по-лесно въвеждане на водоустойчивост - и двата Pixel-a отговаря на IP-67 стандарта, което означава, че може да изкара половин час на метър под вода. Google очаквано дадоха флагманите си за тестване на DXO, известни с рейтинга си за смартфон камери. И получиха най-високата оценка досега - 98 от 100 точки, с 4 повече от последните модели на Apple и Samsung. Разбира се, тестовете на DXO, които са потребителска компания, не са все още индустриален стандарт. В добавка инженерите от HTC и LG взимат смелото решение да поставят отзад не две камери, както е популярно напоследък, а само една - 12,2-мегапикселов сензор с апертура f/1.8 и оптична стабилизация. Разбира се, има и 8-мегапикселова вътрешна камера за селфита. Висока оценка получава и видеозаписът, който обаче е само до FullHD резолюция. Колко голяма е разликата между снимките на iPhone 8, Galaxy S8 и Pixel 2 може да бъде преценено само от професионалисти, но със сигурност това е една от най-добрите камери на пазара. Докато Apple шокира с 999 долара начална цена на топ-телефона си iPhone X, Galaxy Note 8 посмекчи нещата съвсем малко с начална цена 900 долара, Pixel 2 e с впечатляващо ниска цена за най-евтиния си вариант - 649 долара. Да, Pixel 2 XL със максималните 128 GB памет е 949 долара, но пак не достига висотите на iPhone X. Разбира се, и двата модела Pixel 2 изглеждат много по-семпли, прости и евтини - няма стъкло по гърба, извити ръбове и подобни футуристични екстри. Но за сметка на това идват с чист Androind 8.0 Oreo, стабилен хардуер и обещание за поддръжка до следващите три версии на операционната система на Google. Както и някои неочаквани екстри. Двата модела се очакват на 18 октомври.", "date": "2017.10.05", "title": "Pixel 2 и Pixel 2 XL - с една камера с качество на две"}
{"url": "http://clubz.bg/59190-sauditska_arabiq_kupuva_ruski_raketi_s_400", "text": "Саудитска Арабия се съгласи да купи руски системи за противоракетна защита С-400, предаде Ройтерс, като цитира телевизия \"Ал Арабия\". Това стана ясно в първия ден от официалното посещение на саудитския крал Салман в Москва. Той е там по покана на руския президент Владиир Путин. Двете страни подписаха и меморандум за разбирателство, който ще помогне на Рияд в усилията му да развие собствена военна индустрия. Той предвижда държавната оръжейна компания \"Рособоронекспорт\" да изнесе за Саудитска Арабия не само С-400, но и системи \"Корнет-ЕМ\", ТОС-1А, АГС-30 и автомати \"Калашников-103\". Саудитска Арабия и Русия удължиха сделката за свиване на добива на петрол Не се съобщава колко на брой системи ще купи Рияд, нито колко ще плати. През лятото и Турция обяви, че ще купи ракетни системи С-400, въпреки недоволството на съюзниците й от НАТО. Президентът Реджеп Ердоган съобщи преди по-малко от месец, че е платен депозит. Визитата на крал Салман бе очаквана с голям интерес. Прогнозите са, че Москва ще получи от Рияд инвестиции за 1 милиард долара. Това е цялата сума, която Русия е получила от арабското кралство в историята на техните отношения до този момент. Посещението е било подготвяно в продължение на няколко години, твърди Нюз.Ру. Особено внимателно е бил подбиран дневният ред и са се зачитали геополитическите фактори. Турция завива към Русия, купува ракети С-400 Крал Салман пристигна в Москва снощи и ще остане там до 7 октомври - рождения ден на Путин. Монархът води със себе си свита от над 1000 души. Всички бяха настанени в най-луксозните московски хотели. Пристигането бе съпроводено от малък инцидент. Счупи се ескалаторът, който крал Салман си донесе от Саудитска Арабия. Той трябваше да замени самолетния трап. Ескалаторът спря по средата и 81-годишният Салман бе принуден да слезе по стълбите пеша. Турция завива към Русия, купува ракети С-400", "date": "2017.10.05", "title": "Саудитска Арабия купува руски ракети С-400"}
{"url": "http://clubz.bg/59192-radev_sankciite_sreshtu_rusiq_sa_v_ushtyrb_na_ikonomicheskoto_razvitie", "text": "Това съобщи сайтът на   в 17,56 часа днес. Радев е заявил това в Полша, където е на официално посещение. Той говори на съвместна пресконференция с полския си колега Анджей Дуда. ТАСС: Радев иска отмяна на санкциите срещу Русия По-рано - в 14,25 часа,  предаде съвсем различно съобщение. Според руската агенция Радев заявил, че наложените от ЕС санкции срещу Русия трябва да бъдат отменени. И допълнил, че бизнесът не трябва да страда заради политически решения. В информацията на президентството няма и дума за призив за вдигане на санкциите. Защо мънкаш за Русия, преди да си казал две думи за България? Същото се отнася и за информацията на БТА. Тя гласи следното: Ето какво предаде и БНР: Свързахме се с колеги от Полша. Те съобщиха за Клуб Z, че според полската агенция ПАП Румен Радев е казал, че санкциите трябва да бъдат вдигнати. Но според тях е изтъкнал, че това трябва да стане в бъдеще. Радев: Санкциите вредят на Русия и на Евросъюза (ПЪЛЕН ТЕКСТ) Защо мънкаш за Русия, преди да си казал две думи за България? Радев: Санкциите вредят на Русия и на Евросъюза (ПЪЛЕН ТЕКСТ)", "date": "2017.10.05", "title": "Радев: Санкциите срещу Русия са в ущърб на икономическото развитие"}
{"url": "http://clubz.bg/59195-sydyt_zabrani_sesiq_na_katalunskiq_parlament", "text": "Испанският Конституционен съд нареди днес да бъде отменена насрочената за 9 октомври сесия на парламента в Каталуня, предаде Ройтерс. Така се осуетяват плановете на регионалните депутати да обявят независимостта на автономната област на тази дата. Засега каталунските лидери не са реагирали на решението. На 1 октомври те организираха референдум за независимост, който обаче бе обявен за незаконен от централното правителство в Мадрид. допитването бе съпроводено от сблъсъци с полицията, довели до близо 800 ранени. Спря ли Пучдемон да говори за независимост? Днешното решение на Конституционния съд утежнява ощ повече най-голямата политическа криза в Испания след идването на демокрацията, последвала смъртта на диктатора Франко през 1975 г. То обаче помогна на испанските пазари, които през последните дни страдаха от несигурността. Съдебното решение е взето слид жалбата на Каталунската социалистическа партия, която е против отцепването. Акциите и ценните книжа в Испания се стабилизираха след новината за забраната на парламентарната сесия. Каталуня обявява независимост на 9 октомври Вълненията нанасят щети на Каталуня, заяви пред Ройтерс испанският министър на икономиката Луис де Гиндос. Те парализират инвестиционните проекти в автономната област. И докато нещата не се оправят, той е убеден, че нито един национален или международен инвеститор не би се захванал с нов проект в Каталуня. Каталуня обявява независимост на 9 октомври", "date": "2017.10.05", "title": "Съдът забрани сесия на каталунския парламент"}
{"url": "http://clubz.bg/59193-stotici_na_marsh_za_pravosydie_v_sofiq_snimki", "text": "Пореден марш за европейско правосъдие се състоя днес в София. Този път обаче срещу участниците се изправиха доста по-сериозно отпреди организирани контрапротестиращи. Но до ексцесии не се стигна.     Маршът е свикан от Инициативата \"Правосъдие за всеки\" и природозащитната организация \"За да остане природа\". Близо 300 души тръгнаха от Съдебната палата към парламента.   Поводът за недоволството им този път бе предстоящият повторен избор на председател на Върховния административен съд (ВАС). Причината е, че президентът Румен Радев върна на Висшия съдебен съвет (ВСС) предложението за назначаване на поста на Георги Чолаков. Освен това от двете организации възразяват и срещу избора на най-спорната според тях личност в новия състав на ВСС за негов представляващ. Това е Боян Магдалинчев.   Срещу шествието излязоха малко над 20 контрапротестиращи. този път обаче те бяха доста добре организирани. И не само крещяха обидни реплики, но и издигаха лозунги с доста красноречиво съдържание.       Но сблъсъци нямаше. Когато участниците в марша за правосъдие стигнаха до Народното събрание, бе пуснат запис на знаменитото изказване на починалия през лятото доцент по право Кристиан Таков.      ", "date": "2017.10.05", "title": "Стотици на марш за правосъдие в София (СНИМКИ)"}
{"url": "http://clubz.bg/59179-mestnite_danyci_da_se_plashtat_s_lihvotochki", "text": "Депутатати от \"Обединени патриоти\" предлагат законопроект, който удължава срока за осребряване на лихвоточките и допуска плащането на местните данъци с тях, съобщиха от пресцентъра на НФСБ.  Срокът за компенсация на притежателите на лихвоточки изтече през 2016 г., а 55 000 души у нас чакат те да им бъдат изплатени.  Новото предложение предвижда до 2018 г. да се подават заявки, а до 2020 г. да започне изплащането.  До 2019 г. трябва да се платят лихвоточки за 94,2 млн. лв. Освен като като платежен инструмент при местните данъци и такси, е предвидена възможността лихвоточките да бъдат наследявани, посочва Христиан Митев от НФСБ.  В законопроекта е предвидено всяка година от държавния бюджет да се заделят 20 млн. лв., за да бъдат изплащани компенсаторните средства.  Горанов: Решаваме проблема с лихвоточките догодина Лихвоточките са наследник на жилищноспестовните влогове, които до 1990 г. са внасяни в Държавната спестовна каса (б.р. - сега Банка ДСК). В подобни сметки хората събираха пари, за да могат да купят апартамент от държавния или общинския фонд, когато им дойде редът. След промените тези пари бяха преобразувани в лихвоточки, като номиналът им беше умножен с коефициент между 15 и 20. Например, ако през 80-те години на миналия век някой е спестил 10 000 лв., разполага с до 200 000 лихвоточки.  Горанов: Решаваме проблема с лихвоточките догодина", "date": "2017.10.05", "title": "Местните данъци да се плащат с лихвоточки"}
