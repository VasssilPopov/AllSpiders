{"url": "http://clubz.bg/64689-ginka_vyrbakova_az_sym_sobstvenikyt_parite_za_chez_shte_sa_ot_banka_sreshtu_akciite", "text": "Това заяви собственичката на фирмата \"Инерком\", която бе избрана от ЧЕЗ за купувач на бизнеса им в България, в първата си медийна поява \"очи в очи\". Върбакова избра Нова тв и Виктор Николаев за първото си реално интервю. Пълният разговор ще бъде излъчен утре сутрин в \"Здравей, България\". Той е сниман от офиса на жената, която заяви, че тя и семейството й са милионери и не е \"Гинка от Требич\". Думата \"офшорни\" я позатрудни и я произнесе като \"ошфорни\", но може да е сценична треска. Попитана откъде са парите за сделката - около 320 млн. евро, Върбакова повтори твърдението си от писменото \"интервю\" без автор, което бе разпространено от държавната БТА преди дни - банков кредит от международна финансова институция, която обаче не може да разкрие на този етап.  На въпрос как ще бъде обезпечен този кредит - защото макар и активите на компаниите й да се оценяват на общо около 100 млн. лв. - това не е достатъчно, Върбакова заяви: Върбакова потвърди, че познава министърката на енергетиката в оставка Теменужка Петкова от 20 години - запознали се случайно и се родило приятелство. Нито правителството, нито който и да е министър от него имали нещо общо с преговорите за покупката на ЧЕЗ, които се водели изцяло в Прага и без посредници, при това по правилата на чешкото законодателство, стана ясно още от думите й.     ", "date": "2018.02.25", "title": "Гинка Върбакова: Аз съм собственикът, парите за ЧЕЗ ще са от банка срещу акциите"}
{"url": "http://clubz.bg/64669-evropa_golemiqt_pobeditel_na_izborite_v_italiq", "text": "Неочаквано Брюксел има отново приятели в Италия. Не бе много отдавна, когато италианските политици от целия спектър се надпреварваха а заливат с помия ЕС и ограниченията на общата валута. Сърдитият комик Бепе Грило, доскоро лидер на антиелитното Движение \"5 звезди\", зовеше за референдум за членството на Италия в еврозоната - призив, подет от ксенофобската Северна лига. 81-годишният трикратен бивш премиер Силвио Берлускони започна да бълва отрова след последния път, когато се оттегли от поста си в разгара на кризата в еврозоната, която характеризира като оглавен от Германия заговор срещу независимо мислещия италиански лидер. 4 причини да се страхуваме за Италия Дори Матео Ренци, премиер до края на 2016 г. и лидер на обичайно проевропейската Демократична партия, биеше барабаните срещу Брюксел. В разговор на живо по фейсбук, проведен няколко седмици преди оставката му, той бе махнал знамето на ЕС от кабинета си - ход, приветстван от тогавашния номер 2 във френския Национален фронт Флориан Филипо. Но с наближаването на парламентарните избори на 4 март италианските лидери постепенно смекчиха позициите си, като поизчистиха платфомите си от евроскептичния товар и дори с открита подкрепа за ЕС. През януари Ренци организира проевропейско събитие в Милано в което призова за \"Европейски съединени щати\" и предизвика съперниците си с думите къде са те по въпроса. Сред предизборните му съюзници е бившата еврокомисарка Ема Бонино, лидер на отявлено проевропейската партия \"+Европа\". Берлускони също запя друга песен тези дни. Сега той казва, че обича Европа. Миналото си е минало, отношенията с германската канцлерка Ангела Меркел винаги са били добри и той се гордее с нейната подкрепа. Понеже има забрана да заема държавен пост заради присъда в данъчна измама, Берлускони допуска да постави на своето място като премиер верния си боец Антонио Таяни, който сега е председател на Европарламента. Дори \"5 звезди\" - партията, която в момента води в допитанията, се обърна. Грило все повече стои встрани, като се оттегли от лидерството и изтри всички следи на основаната от него партия от популярния си блог. На 81 години Берлускони иска пак да управлява Италия Бащата на модерния популизъм се завръща с умерено лице Още през декември 2017 г. кандидатът на партията за премиер, 31-годишният Луиджи Ди Майо, каза, че ще гласува за излизане от еврозоната, ако Италия проведе референдум за членството в нея. Днес той е загърбил идеята а референдум. И в интервю за френския вестник \"Монд\" дори заяви, че партията, която представлява, е \"проевропейска\". Само Северната лига продължава да скача срещу Брюксел. Но и тя оттегли призивите си за референдум, като запази особеното си мнение предимно за начина, по който ЕС се справя с миграцията. Какво се е променило? От една страна, икономиката отново бележи ръст - все още под средния за еврозоната, но по-бърз, отколкото бе за близо десетилетие. На фона на изгледите за по-добро бъдеще е по-малко вероятно избирателите да искат да клатят лодката. Има го и ефекта \"Макрон\". Ренци неведнъж споменава харизматичния френски президент и възгледите му за ЕС в интервютата си. Много хора в страната вярват, че бившият премиер би искал да заеме същата центристка ниша. Колкото до Берлускони, той се позиционира като умерено влияещ на по-яростните си коалиционни съюзници, включително Северната лига. И при всички положения ще у бъде трудно а се върне на власт на фона на противопоставянето на Берлин. Но главната причина за обръщането на политическата риторика може би е погледът към Европасред избирателите, които политиците ухажват. В началото на 90-те г. на ХХ век италианците бяха сред най-проевропейски настроените в ЕС, с почти 80 на сто в подкрепа на Съюза. Но тези проценти спаднаха до 40 според проучвания, публикувани миналата седмица от института \"Жак Делор\". През есента на 2017 г. едва 36 на сто от италианците заявяваха, че членството в ЕС е нещо хубаво. Това е с 21 пункта под средния процент в Европа. Само в Кипър и Чехия има по-малко поддръжници. Същевременно обаче мнозинството в страната е за обща европейска политика. Допитванията сочат, че миграцията е сред най-важните приоритети за мнозина в страната. Но преобладаващото чувство е, че страната е \"изоставена\" от Европа. В тази сфера, както и в други, италианците искат Брюксел да направи повече, а не по-малко. За разлика например от Великобритания, \"италианците, изглежда, съжаляват, че ЕС не действа повече и по-ефективно\", се казва в документа. \n\t  На 81 години Берлускони иска пак да управлява Италия Бащата на модерния популизъм се завръща с умерено лице", "date": "2018.02.25", "title": "Европа - големият победител на изборите в Италия"}
{"url": "http://clubz.bg/64685-mvr_sys_syveti_v_loshoto_vreme_ne_pytuvajte_nosete_sladyk_chaj_i_hrana", "text": "Код \"червено\" в Смолян и Кърджали за опасно студено време и виелици, предупреждения за тежка зимна обстановка в цялата страна и очаквания силен вятър и снеговалеж за нощта в неделя и за понеделник накараха МВР да излезе със специални съвети за гражданите. Сред тях - отлагане на всякакви пътувания, освен ако не са крайно наложителни. Ето пълния списък за оцеляване на МВР: По-рано през деня и от Агенция \"Пътна инфраструктура\" предупредиха да се пътува само по неотложност. Пътищата в неделя са проходими, но в зимни условия. ", "date": "2018.02.25", "title": "МВР със съвети в лошото време - не пътувайте. Носете сладък чай и храна"}
{"url": "http://clubz.bg/64691-pametnoto_shou_na_zakrivaneto_na_olimpijskite_igri_snimki", "text": "С паметна церемония бе сложен край на 23-ите зимни олимпийски игри в Пьончан, Южна Корея. За близо 35-те хиляди зрители на олимпийския стадион, както и за милионите пред телевизионните екрани в повече от 200 държави, домакините бяха подготвили много ефектна програма на закриването. Продължилото повече от 2 часа шоу разказа историята на „Следващата вълна“, подчертавайки силата на човешкия дух. Подобно на откриващата церемония и днес шоуто премина под знака на приятелството, хармонията и мира. В контраст с откриващата церемония на игрите обаче, която акцентира основно върху местните традиции и култура на Корея, днес домакините наблегнаха повече на модерния облик на своята страна. Освен много музика и танци, програмата не премина и без невероятните визуални ефекти, с които организаторите за пореден път демонстрираха силата на съвременните технологии. Майк Пенс и сестрата на Ким заедно на откриването на олимпиадата (СНИМКИ) За зрелището на церемонията допринесоха още изпълненията на популярната поп група ЕХО, както и това на корейската поп и рап изпълнителка Си Ел. \n\t  Иначе отново арената във форма на петоъгълник с пет трибуни посрещна 92-те делегации, които участваха в парада на спортистите в закриването. Този път знаменосец на България бе ски-бегачът Йордан Чучуганов, един от малкото останали българи от делегацията ни. На церемонията по закриването очаквано присъства южнокорейският президент Мун Дже Ин. Сред официалните гости бе и дъщерята на президента на САЩ Доналд Тръмп - Иванка, оглавила американската делегация. На олимпийския стадион в Пьончан бе и 8-членната делегация на Северна Корея, предвождана от генерал Ким Йон Чол. Сред ключовите елементи от церемонията бе моментът, в който кметът на града официално предаде щафетата на своя колега от китайската столица Пекин, където са следващите игри през 2022 г. Интересното е, че Пекин ще стане първият град, домакин на зимна и лятна олимпиада, след като прие игрите през 2008 г. По време на церемонията по закриването бяха раздадени и последните комплекти медали. Легендата в ски бягането Марит Бьорген получи своя златен медал за победата си в масовия старт на 30 километра. Това бе петият медал за 37-годишната норвежка от Пьончан и общо 15-и от олимпийски игри, с което тя стана и най-успешната зимна олимпийка. Освен нея, своят златен медал получи и финландецът Ливо Нисканен, който триумфира в масовия старт на 50 километра при мъжете. В рамките на 16-те състезателни дни на олимпиадата взеха участие общо 2952 спортисти от 92 страни, които се бореха за разпределението на 102 комплекта отличия в 15 вида спорт. В крайното класиране по медали Норвегия завърши на първото място, изпреварвайки в последния ден Германия. „Викингите“ грабнаха рекордните 39 медала на зимни олимпийски игри, от които 14 златни, 14 сребърни и 11 бронзови. Германия остана на второ място с 31 медала - 14 златни, 10 сребърни и 7 бронзови. Трети се наредиха канадците с 29 отличия - 11 златни, 8 сребърни и 10 бронзови. Общо 30 страни спечелиха медали в Пьончан, а България не е сред тях. Най-доброто класиране за български състезател бе шестото място на Сани Жекова във финала на сноубордкроса.   ", "date": "2018.02.25", "title": "Паметното шоу на закриването на олимпийските игри (СНИМКИ)"}
{"url": "http://clubz.bg/64684-bez_koli_pred_sydebnata_palata_v_sofiq_ot_1_mart", "text": "От 1 март пешеходната част на бул. \"Витоша\" в София се разширява - забранен за коли ще е и участъкът между ул. \"Алабин\" и бул. \"Ал. Стамболийски\". Това е частта от улицата, на която се намира Съдебната палата. Това стана ясно от думите на столичната кметица Йорданка Фандъкова пред бТВ тази сутрин. Според нея решението \"не се взе лесно\" и по него \"няма консенсус\". \"Витошка\" сега е пешеходна между ул. \"Алабин\" и бул. \"Патриарх Евтиймий\". Кабинетът отпусна 151 милиона лева за центъра на София Според Фандъкова затварянето на идеалния център на София за автомобили би било мярка срещу връсния въздух, но навсякъде в Европа, където са въведени подобни ограничения, става постепенно с въвеждане на пешеходни зони. А успоредно с това трябва да се подобряват и условията в градския транспорт. Тази година София ще се сдобие и с първите си електобуси - като мярка срещу мръсния въздух. Обществената поръчка за покупката им вече е приключила, отчете кметицата. \"Зелена зона\" в още четири квартала в София (КАРТИ) Повод за тази й реакция са думи на премиера Бойко Борисов отпреди няколко дни, когато той призова за поскъпване на паркирането в центъра на София. Кметицата обаче не е съгласна - въвеждането на по-висока цена за паркиране в центъра в дните с повишено замърсяване на въздуха се е оказало много трудно осъществимо, затова столичните власти са се отказали от тази идея.  Фандъкова обяви и предстоящите ремонти в центъра на София - реконструкция на ул. \"Граф Игнатиев\". По думите на кметицата се очаква скоро да бъде избран изпълнителят на проекта, а ремонтът да започне напролет, най-късно през юни. Нещото, което София приватизира, е дела си в \"Общинска банка\". От продажбата на акциите на офшорката, зад която стои петролният търговец Георги Самуилов - собственик на \"Инса ойл\", в столичния бюджет би трябвало да са постъпили около 46 млн. лв. \"Зелена зона\" в още четири квартала в София (КАРТИ)", "date": "2018.02.25", "title": "Без коли пред Съдебната палата в София от 1 март"}
{"url": "http://clubz.bg/64688-georgi_pyrvanov_temenujka_petkova_e_bushon", "text": "Това заяви бившия президент Георги Първанов на енергийна дискусия, организирана от партията му АБВ. Събитието бе обявено преди оставката на министърката и бе посветена на \"любимия\" проект на Първанов - АЕЦ \"Белене\".  Борисов към БСП заради ЧЕЗ: Да национализираме всичко! И Нова тв... Според него изградена в съответствие с действащите международни стандарти, АЕЦ \"Белене\" ще допринесе до значително по-чист електроенергиен микс, би помогнала за изпълнението на ангажиментите за намаляването на вредните емисии. Вместо това с решението за прекратяване на проекта \"Белене\", българските власти са се отказали от най-големия стратегически и високотехнологичен проект в българската икономика. Първанов настоя правителството и Народното събрание да отменят така наречения мораториум за строега на \"Белене\". Той бе гласуван от първия кабинет \"Борисов\" и скрепен с парламентарно решение. Теменужка Петкова: Ще търсим инвеститор за АЕЦ \"Белене\" Министърката на енергетиката в оставка Теменужка Петкова също преди време бе споменала, че ако ще се прави нещо с \"Белене\", то трябва отмяна на спирането на проекта. Третият кабинет \"Борисов\" поръча и анализ на БАН, в който да се оцени жизнеспособността на проекта. Документът обаче се оказа твърде спорен - част от експертите твърдят, че при определени условия нова атомна централа може да е печеливша, други - че това е абсурд, както и числата, анализирани от БАН.  Иван Костов: Докладът на БАН за \"Белене\" - недопустими спекулации В ГЕРБ темата за втората централа се появява периодично - една от опциите бе проектът да се обяви да приватизация или да се търси страгетически инвеститор.    Теменужка Петкова: Ще търсим инвеститор за АЕЦ \"Белене\" Иван Костов: Докладът на БАН за \"Белене\" - недопустими спекулации", "date": "2018.02.25", "title": "Георги Първанов: Теменужка Петкова е бушон"}
{"url": "http://clubz.bg/64687-sds_izchezna_ot_fasadata_na_rakovski_134", "text": "СДС изчезна днес от фасадата на емблематичната сграда на \"Раковски\" 134, където е централата на синята партия от зората на демокрацията до днес. Това се вижда от снимка от неделния следобед, публикувана в профира на Виктор Лилов във фейсбук. Автор е Петко Карамочев.  По-късно се появиха още снимки в мрежата. От известно време съквартирант на СДС на \"Раковски\" 134 е Националният фронт за спасение на България (НФСБ) на вицепремиера Валери Симеонов. Властите все пак оставиха СДС на същия адрес, въпреки че след като не успяха да прескочат 4-процентовата парламентарна бариера с Реформаторския блок, сините нямат право на партийна централа в държавен имот.  Валери Симеонов се нанася на \"Раковски\" 134 В продължение та 28 години на фасадата пишеше \"Съюз на демократичните сили\". В последните месеци висеше и един от плакатите на РБ за последния парламентарен вот - с ликовете на Петър Москов и Венци Мицов - първият - лицето на Реформаторите, а вторият - заместник на Светльо Витков в \"Глас Народен\", които на изборите участваха заедно с обединението.  Лукарски: Няма нищо драматично, че друга партия влиза на \"Раковски\" 134 Днес вече на \"Раковски\" 134 се вижда надпис \"Национен фронт за спасение на България\" и логото на партията на Симеонов, а кадърът очевидно е от процеса на ребрандиране на сградата.  Дали ще се върнат и символите на СДС, тъй като партията продължава да обитава горните етажи на държавния имот - предстои да видим.   Лукарски: Няма нищо драматично, че друга партия влиза на \"Раковски\" 134", "date": "2018.02.25", "title": "СДС изчезна от фасадата на \"Раковски\" 134"}
{"url": "http://clubz.bg/64690-dyshterqta_na_ubitiq_dqdo_ot_lyulin_iska_da_pee_na_decata_pesni", "text": "Това обяви в съдебната зала Мария - дъщерята на 86-годишния Стефан Янев от \"Люлин\". Жената е задържана заедно със спътника си в живота си Свилен Велев по обвинение, че са убили възрастния човек. Трагедията става веднага след явяването на Стефан Янев в тв предаването \"Съдебен спор\", където разкри, че дъщеря му и половинката й живеят, без да пускат на училище трите си деца на 13, 14 и 18 г. Убиха дядо, разкрил, че внучките му са държани в плен Мария Янева днес се аргументира пред СГС с това, че има диплом за висше по \"Начална педагогика\" от СУ, а преди това е завършила средно образование с профил \"Пиано\". Както и по време на споменатото тв предаване, стана ясно, че Свилен работи в \"Топлофикация\", а според жената дори бил най-съвестният работник. Тя добави, че вече била съгласна да пуска дъщерите си на училище, а досега не го правела заради насилието там . Увери обаче, че децата й са добре възпитани. След \"Люлин\": гаси и закривай! (В ТРИ ДЕЙСТВИЯ) Тялото на Стефан Янев беше открито на общ балкон в близост до апартамента в столичния квартал „Люлин”, в който живеел той с дъщерята, спътника й и момичетата. Според съседи Мария системно пребивала баща си. Причината за смъртта на възрастния човек вероятно е задушаване, получено вследствие на побой, който двамата са му нанесли. Стефан Янев е удрян с тъп предмет по главата. Според dir.bg зетят дори е направил самопризнания. Въпреки чистото съдебно минало и изключитено усложненото положение на децата, съдът остави и двамата за постоянно в ареста. Мярката може да се обжалва пред САС. След \"Люлин\": гаси и закривай! (В ТРИ ДЕЙСТВИЯ)", "date": "2018.02.25", "title": "Дъщерята на убития дядо от \"Люлин\" иска да пее на децата песни"}
{"url": "http://clubz.bg/64677-drama_sloji_kraj_na_prikazkata_na_germaniq_rusnacite_pak_sa_%E2%84%961_v_hokeq", "text": "Хокейният отбор на Олимпийските спортисти от Русия (ОСР) драматично грабна титлата на игрите в Пьончан, Южна Корея - 4:3 (1:0, 0:1, 2:2, 1:0) на финала срещу Германия. Двубоят бе решен с \"внезапна смърт\" в допълнителната част, тъй като след 60 минути резултатът бе 3:3. Победният гол реализира Кирил Капризов при числено преимущество в средата на 20-минутното продължение. Тогава на леда бяха четирима на трима. Така руснаците сложиха край на германските хокейни подвизи в Пьончан. Те елиминираха последователно Швеция на четвъртфинала и Канада на полуфинала, като особено втората им победа е едно от най-значимите събития на тези олимпийски игри. Донесе им световна слава. Германия към сънародниците си в Канада: Бъдете мили, не злорадствайте Те и днес бяха много близо до това да доведат чудесата си докрай - водеха с 3:2 54 секунди преди края, имаха и числен превес. Но гол на Никита Гусев доведе битката до продължение. Изненада в хокея: Германия детронира Канада и е на първи финал ОСР поведо първи чрез Вячеслав Войнов - 1:0 в първата третина. Феликс Шуц изравни в средата на втората. Третата бе истински трилър. Гусев върна лидерството в резултата на руснаците в 53:21 мин, ала само 10 секунди по-късно Доминик Кахун изравни. Нататък всичко се разви като един миг.  Симпатичните аутсайдери поведоха с 3:2 чрез Йонас Мюлер 3:16 мин преди финалната сирена. И може би вече се виждаха със златните медали. Ситуацията за Сборная стана много тежка - минута по-късно Сергей Калинин бе изгонен за 2 минути и немците бяха с човек повече на леда. Руснаците проявиха характер, те не спираха да се борят. Успяха да задържат шайбата в полето на Германия и извадиха вратаря си, за да бъдат поне петима полеви играчи. Така 56 секунди преди края Гусев изравни - 3:3. В продължението Патрик Раймер допусна грешка и получи наказание за две минути. Само 29 секунди по-късно - 69:40 мин от началото на мача, Капризов простреля германския вратар и донесе неописуема радост на цяла Русия. Сборная отново е олимпийски шампион - за първи път от 1992 г. Тя има вече 9 титли, колкото притежава и Канада. В сметката са златните медали на СССР и ОНД. Това е първа титла от името на Русия, макар и в Южна Корея тимът да участваше с флага на МОК и наименованието ОСР заради санкцията за допинг на страната. Руснаците срещу Чехия на полуфинал в хокея Това е второ злато за руснаците в Пьончан - първото донесе 15-годишната фигуристка Алина Загитова. Няма база за сравнение, но хокейната титла е тази, която ще доведе до празници в Русия, къй като ледената игра е национален спорт. Поздравления и за германския отбор, който намери място в историята. Бронзът е за Канада, не е утешителен, но все пак е нещо. Вчера \"кленовите листа\" се наложиха с 6:4 над Чехия в \"малкия финал\". Изненада в хокея: Германия детронира Канада и е на първи финал Руснаците срещу Чехия на полуфинал в хокея", "date": "2018.02.25", "title": "Драма сложи край на приказката на Германия. Руснаците пак са №1 в хокея"}
{"url": "http://clubz.bg/64679-vypreki_rezolyuciqta_na_oon_rejimyt_na_asad_s_novi_vyzdushni_udari", "text": "Сирийският режим на президента Башар Асад продължи днес въздушните си удари в Източна Гута, след като вчера Съветът за сигурност на ООН прие резолюция, изискваща незабавно спиране на огъня в обсадения бунтовнически анклав, съобщиха правозащитници, цитирани от Франс прес, съобщи БТА. Атаките са подновени тази сутрин с два удара срещу сектора Шифуния в околностите на Дума, главния град в Източна Гута, уточни Сирийският център за наблюдение на правата на човека (СЦНПЧ). \"Гардиън\": Русия потъва в Сирия Най-малко 26 човека са били убити при ожесточени сражения между сирийските правителствени сили и бунтовници в Източна Гута. Неправителствената мониторингова организация, която разполага с широка мрежа от информатори в Сирия, първоначално съобщи, цитирана от Франс прес, за ожесточени боеве на фронтова линия в южната част на Източна Гута, последния бунтовнически бастион в покрайнините на столицата Дамаск. В тях били убити 13 проправителствени бойци и шестима от ислямистката бунтовническа групировка Джаиш ал Ислам (\"Армия на исляма\"). Впоследствие центърът съобщи, цитиран от ДПА, и за седем убити цивилни при атаки на правителствените сили.   Рами Абдел Рахман, директорът на мониторинговата организация, каза, че изминалата нощ е била най-спокойната в Източна Гута от една седмица. Спокойствието било нарушено днес от артилерийски обстрел и въздушни удари от страна на режима по някои части от анклава. Представител на Джаиш ал Ислам заяви, че правителствените сили опитват в района щурм, срещу който бунтовниците се съпротивляват. За 7 дни въздушни удари и артилерийски обстрел в Гута са убити 519 цивилни, сред които стотина деца, допълни СЦНПЧ. Тази зона е последната крепост на бунтовниците край Дамаск и на 18 февруари режимът започна мащабна военна операция в района. Съветът за сигурност на ООН единодушно одобри вчера резолюция с настояване \"незабавно\" да велзе в сила хуманитарно примирие в цяла Сирия с цел доставяне на хуманитарна помощ и евакуация на тежко ранени. Идеята е примирието да продължи поне 30 дни. Директорът на СЦНПЧ Рами Абдел Рахман съобщи, че най-малко три селища в Източна Гута, включително Дума, са били обстреляни с ракети и артилерия. Местният кореспондент на АФП чуваше звуците от въздушните нападения и артилерийски изстрели.  Според Рахман в южната част от Източна Гута е имало   Битки от този род избухват на фронта всеки ден, добави той. Силите на Башар Асад убиха 500 души за седмица. 123 от тях са деца Мохамед Алуш, член на опозиционния Върховен комитет за преговори и ръководен кадър на \"Джайш ал ислам\", съобщи чрез туитър за въздушни атаки срещу Шифуния и \"опити за щурм\" от страна на режима, срещнали според него отпор от страна на бунтовниците. Малко по-късно Франс прес съобщи, че основните бунтовнически групировки, контролиращи района Източна Гута, жестоко обстрелван и бомбардиран от сирийския режим, се задължиха да спазват хуманитарното примирие. Ислямистката бунтовническа групировка \"Джайш ал ислам\" се ангажира в комюнике \"да защитава хуманитарните конвои, които ще влязат в Гута\", но \"си запази правото незабавно да отвърне на всяко нарушение\" от страна на силите на режима. Друга ислямистка групировка - \"Файлак ар Рахман\", също заяви, че \"ще спазва спирането на огъня\" и \"ще улеснява влизането на всички помощници на ООН в Източна Гута\", като изтъкна своето \"право на законна самоотбрана и отговор на всяка агресия\". В Сирия вече неведнъж е обявявано временно примирие. Понякога минава време, докато спирането на огъня влезе в сила и страните започнат да го спазват; често пъти примирието се проваля, напомня АФП. Силите на Башар Асад убиха 500 души за седмица. 123 от тях са деца", "date": "2018.02.25", "title": "Въпреки резолюцията на ООН: Режимът на Асад с нови въздушни удари"}
{"url": "http://clubz.bg/64671-braziliq_obmislq_da_pusne_li_total_v_amazoniq", "text": "Най-късно до края на май б​​​​разилската агенция за околната среда Ibama ще вземе решение дали да пусне френската петролна компания Total да извърши проучвателни сондажи в екологично чувствителния басейн на река Амазонка, съобщи агенция Ройтерс. През август 2017 г. екоагенцията изиска от Total да предостави информация, която липсва в заявлението му за екологичен лиценз за проучване на нефт в басейна на Foz do Amazonas. Бразилските власти предупредиха компанията, че това е последният й шанс да предостави необходимите данни, преди да изтече срокът на заявлението й.  Басейнът Foz do Amazonas се намира в северната част на екваториалния бразилски бряг, по протежение на щата Амапа и остров Мараджо, с площ от 268 000 км². Агенцията получи отговорите на Total в края на януари и има четири месеца, за да оцени новия доклад и да издаде решение, заяви Антонио Селсо Джункейра Борхес, генерален координатор по лицензирането проучвания за добив на нефт и газ. Но Ibama може да вземе решението си по-бързо, каза Борхес. Агенцията вече анализира подадената от Total информация. Борхес отказа да коментира шансовете на Total да получи одобреното си заявление. Анализът на заявлението на Total за проучвания в района на Foz do Amazonas ще трябва да премине през серия одобрения, след като бъде завършен. Последната дума има шефът на екоагенцията. Total e водещата компания в консорциум, който включва BP Plc и Petroleo Brasileiro SA. Те спечелиха пет блока в 11-ия аукцион на петролни находища в Бразилия, проведен през 2013 г. ", "date": "2018.02.25", "title": "Бразилия обмисля да пусне ли Total в Амазония"}
{"url": "http://clubz.bg/64686-gerb_er_ginka_shte_kaje_otkyde_pari_kogato_ninova_kaje_za_tehnoimpeks", "text": "Сагата с продажбата на ЧЕЗ-България беляза целия ден в неделя. След като лидерката на БСП Корнелия Нинова обяви, че ще пита властите в Чехия как се е случило одобрението на продажбата, а родните власти - каква е ролята на премиера Бойко Борисов в историята и има ли отношение държавната Българска банка за развитие, от ГЕРБ излязоха с \"контрапрескофнеренция\". На нея обвиниха Нинова в лъжа и обявиха как купувачът на ЧЕЗ-България - Гинка Върбакова и фирмата й, щял да каже как финансира сделката, когато лидерката на БСП обяви как е участвала в приватизацията. Корнелия Нинова ще пита Чехия за ЧЕЗ Депутатът и шеф на енергийната комисия в парламента Делян Добрев, който при новината за продажбата на ЧЕЗ на Гинка Върбакова и фирмата й \"Инерком\" също подходи с притеснение и скептичност, днес заяви, че вече е спокоен и обвини Нинова и БСП в лъжа. Причината - замесването на ББР в случая. Съобщение по темата се появи и в интернет страницата на ББР този следобед. То гласи: Добрев заяви, че за ГЕРБ е  . Бившият депутат Антон Тодоров от ГЕРБ, който подаде оставка след случая с опит за заплаха към журналиста Виктор Николаев, сщо се включи в коментарите по темата. Той нарече поведението на БСП \"политическо отровителство\". И добави: По-рано през деня и премиера Бойко Борисов коментира сделката за ЧЕЗ - по думите му тя се е случила в Чехия, а не в България, но родните институции ще я проверят. Той иронизира призива на БСП държавата да извади пари и да национализира - тоест да си купи електроразпределителното дружество, вместо купувачът да е Гинка Върбакова. Борисов към БСП заради ЧЕЗ: Да национализираме всичко! И Нова тв... Делян Добрев заяви още, че вярва в независимостта и работата на родните институции. В ГЕРБ обаче били притеснени, че лидерката на БСП е заявила, че знае какво ще направят институциите - това, което им нареди Бойко Борисов.   Борисов към БСП заради ЧЕЗ: Да национализираме всичко! И Нова тв...", "date": "2018.02.25", "title": "ГЕРБ-ер: Гинка ще каже откъде пари, когато Нинова каже за \"Техноимпекс\""}
{"url": "http://clubz.bg/64682-kukeri_sreshtu_konvenciq", "text": "Вече никой не говори особено за Истанбулската конвенция, премиерът Бойко Борисов обяви, че е заявил на депутатите си документът да не минава през Народното събрание за ратихикация на този етап, но... това не пречи на малобройна група ентусиасти да продължават с демонстрациите срещу приемането й. Днес пред Народния театър протестът \"Долу Истанбулската конвенция\" премина с музика и кръшни народни танци. Вероятно ако не друго, но поне хората са се постоплили и пораздвижили в деня, в който зимата се завърна.  В демонстрацията се включиха и кукери, и танцьори под акомпанимент на тъпани.  Изви се и хоро.  ", "date": "2018.02.25", "title": "Кукери срещу конвенция"}
{"url": "http://clubz.bg/64615-lice_nazaem", "text": "Управляват ни опасно незрели хора. Дори и на тези от тях, които са прочели повече от една книга, вече не им личи. Изравниха се. Защото всички започнаха да действат само през егото си, а егото е едно и също – то не се интересува от нищо друго, освен да победи другото его. Ти ме настъпи два пъти, като преследваше колата на жена ми и ми обиди шефа на кабинета, затова ще ти го върна с три въпроса за Пеевски. Вие ни взехте Главчев, ние ще ви вземем Жаблянов. Делянът (Добрев) ни е по-добър от Елената ви. Това не са взаимоотношения между зрели хора, между политици, за държавници изобщо да не споменаваме. Това е дърлене между плеймейтки в съблекалнята на пошъл конкурс. Такива ли са и властниците по света? Сега заменете Х с името на Платон и У с името на Сократ в горния цитат, за да видите, че това, което се случва днес на много хора, се е случвало точно по същия начин и в родината на демокрацията, и на автора на „Държавата”. Случвало се е по целия свят и във всички времена. Властта е прелъстителка, която само се преструва, че се отдава на силните. Тя остава най-дълго в обятията на слабите, които искат да изглеждат силни. Колкото по-дълбоки са тайните гънки в душата на човека, толкова по-големи са шансовете му пред прелъстителката. Колкото по-малко подходящи за изричане на глас са думите, които човек си мисли, докато се гледа в огледалото, толкова по-голяма е съблазънта да си вземе лице назаем от властта. Въобще не става дума за конспиративна теория, за световен заговор на масоните, ционистите или хомосексуалистите. Не става дума и за перверзността на римските императори, за плодовете на кръвосмешението им, за любовните им връзки с фауната, пироманията, грандоманията… и всички останали диагнози с окончание мания. Не става дума и за избиване на комплексите на ниските мъже: Наполеон – 151 см., Сталин – 155 см., Ленин – 166 см., Франко – 157 см. Не става дума и за анатомични намеци, като тези от официалния протокол от посмъртния преглед на 52-годишния Наполеон: „…Половите органи много малки, по тялото никаква окосменост, до 5 см. подкожна мазина на корема, като цяло тялото е слабо и женствено…” Не става дума за лудостта на Хитлер, делириум тременса на Александър Македонски и универсалната приложимост на Юлий Цезар – мъж за всяка жена и жена за всеки мъж. Не става дума и за това, че границата между гениалността и безумието е колкото косъм и избраникът често крачи с единия крак от едната му страна, а с втория от другата. И че в живота на гениите най-често няма място за семейство – Хераклит, Питагор,Коперник, Микеланджело, Леонардо, Галилей, Декарт, Кант, Лермонтов, Гогол…. Или за бездетните им бракове – Овидий, Фридрих Велики, Ленин, Хитлер. Или пък за децата им, нещастно родени на възможно най-отдалечено разстояние от гениалността – Петър Първи, Екатерина Велика, Троцки,… Или може би става дума за по мъничко от всичко това, но не и за обобщение, че властта е терен единствено за дегенерати, каквито теории има предостатъчно. Нормалният човек не се занимава с ничий друг живот, освен със своя. Нормалността е възможно най-отдалечена от халюцинацията, че мисията ни на този свят е да ръководим, уреждаме и контролираме живота на другите. Който се бърка в живота на другите, то е защото нещо много се е объркало в собствения му живот. Който не може да се справя със себе си, започва да се справя с другите – компенсаторно. Точно както комплексите за малоценност компенсаторно се изявяват като комплекси за пълноценност. Държавите обаче няма как да минат без ръководство. Самата ненормална природа на властта притегля към себе си подобните. Властта привлича неможещите, тя им създава лична легенда, че ето на, щом са там горе, значи всъщност могат. Властта анулира всички предишни неуспехи, тя е компенсация за съзнавани и несъзнавани сексуални недоимъци. Душата и сърцето могат да бъдат нахранени с почти всичко извън властта. Гладното его обаче може да бъде нахранено само с власт – власт над другия. Всички ние много искаме да изберем най-добрия човек, но на него и през ум не му минава да се кандидатира. По споменатите причини. Умните, за съжаление, също не се кандидатират, тях вече ги е наел бизнесът.  Остават ни хората, които болезнено искат да бъдат признати за умни и добри, точно защото не са такива. Това в държавите, в които по-дълго време е имало повече от една партия, го знаят по-добре от нас, защото са си патили от повече правителства. Най-влиятелната държава в момента се ръководи от човек, с когото бихте се замислили дали да изпиете едно кафе, ако решите да прекарате един час в умен разговор. Мислехме, че не можем да видим на това място по-странен човек от Буш, но видяхме. Ние обаче, все още в детството си на демократи, продължаваме да се учудваме, че не попадаме на прекрасните управници. Действаме като двутактови двигатели: първо ни задвижва голямата надежда, после голямото отвращение. И после се чудим, че двигателят работи, но не се придвижваме. Продължаваме да се учудваме и от това, че хора от властта, очевидно дискредитирани и компрометирани, продължават да са във властта или да чакат ред за властта. В учудването си приличаме на деца, които гледат анимационен филм: „Гледай, гледай, валякът мина отгоре му, а той пак жив!” Добрата новина е формулирана от сър Уинстън Чърчил в изречението „Демокрацията е най-лошата държавна форма, с изключение на всички останали”, което нашите политици обикновено цитират адаптирано : „Демокрацията е лоша, но по-добро не е измислено.” Това е най-цитираната мисъл на най-цитирания политик, но това обикновено се прави при издънка на властта и в смисъл, че демокрацията не е гаранция срещу грешки. Истинският смисъл на думите на Чърчил е различен: властта винаги е лоша, но демокрацията е онази форма, която ви дава възможност да бъдете управлявани толкова добре, колкото заслужавате. Точно толкова добре, колкото заслужаваме. И само толкова добре, колкото заслужаваме. Диктатурите са еднопосочни улици. Независимо какъв комплекс избива диктаторът, срещу него не може да се направи нищо. При диктаторите е като при динозаврите, чакат се съдействащи климатични (възрастови) промени. При демокрацията властта си е все така по природа ненормална и все така привлича цинични практици, немощни идеалисти и много хора, които при едно загрижено здравеопазване биха били насочвани към групи за самопомощ или към индивидуална терапия. Но при демокрацията те не са несменяеми. Не са неконтролируеми. Не са недосегаеми. Не са безотчетни. Виновни сме, че сме си избрали ролята на жертва, на чакащи, мърморещи, отвратени, безразлични. Демокрацията не сменя природата на властта, не внася за управници прекрасни хора made in  Световната фабрика за прекрасни хора. Но дава възможност управниците да бъдат контролирани, питани, държани отговорни, съдени, сваляни, наказвани, сменяни. Ако ние се възползваме от демократичните си права само, за да ги осмиваме, подиграваме, имитираме, окарикатуряваме – проблемът си е наш. И отговорността е наша. На-ша, колкото и да не ни харесва, наша.", "date": "2018.02.25", "title": "Лице назаем"}
{"url": "http://clubz.bg/64678-borisov_kym_bsp_zaradi_chez_da_nacionalizirame_vsichko_i_nova_tv", "text": "Премиерът Бойко Борисов отвърна на призива на БСП държавата да извади парите и да откупи ЧЕЗ, вместо Гинка Върбакова от Пазарджик с контрапризив - като ще се национализира - да се национализира всичко наред - и другите две електроразпределителни дружества, и банки, и \"Нефтохим\"... Корнелия Нинова: Държавата да намери пари и да купи ЧЕЗ вместо Гинка Това бе една от темите, които лидерът на ГЕРБ коментира отново пред 9-ия Зимен младежки университет на ГЕРБ, който се провежда в Сандански. Какво още сподели Борисов пред младите надежди на партията си - за Балканите, Турция, \"Юлен\" и управлението - вижте в линка отдолу: \"Нищо не променя историята, че сме клани. Но трябват нормални отношения с Турция и Русия\" Борисов първо се върна в историята и разказа как през 2005 г. трите ЕРП са приватизирани така, че държавата да няма контролен пакет от 34% при продажбата, а си е оставила само по 33%.  Премиерът обясни и каква според него е самата сделка за ЧЕЗ: Борисов се върна в годините, когато в България през 90-те години имаше често режим на тока. Борисов декларира, че като дясна партия ГЕРБ е за частния бизнес, а \"спасението\" от него и това да бъде държан в рамките на правилата са силните и независими регулатори. И обяви как и КЕВР, и КНФ, ДАНС ще проверят самата сделка.  Бойко Борисов нареди проверка на сделката на Гинка Върбакова и ЧЕЗ После пак се върна на идеята на БСП за национализация на ЧЕЗ, вместо продажба на Гинка Върбакова: Министър-председателят обяви ,че той лично е поискал министърката на енергетиката Теменужка Петкова да подаде оставка. Причината - не, че има нещо нередно в продажбата на ЧЕЗ, в която държавата не била страна, а заради проблем с репутацията: До два-три дни ще е ясно и името на новия министър на енергетиката, стана ясно ден по-рано от думите на заместника на Борисов в ГЕРБ Цветан Цветанов \"Нищо не променя историята, че сме клани. Но трябват нормални отношения с Турция и Русия\" Бойко Борисов нареди проверка на сделката на Гинка Върбакова и ЧЕЗ", "date": "2018.02.25", "title": "Борисов към БСП заради ЧЕЗ: Да национализираме всичко! И Нова тв..."}
{"url": "http://clubz.bg/64680-korneliq_ninova_shte_pita_chehiq_za_chez", "text": "Това ще е новата акция на БСП по повод покупката на електроразпределителното дружество, което е чешка държавна собственост, от фирмата на Гинка Върбакова в България, обяви лидерката на социалистите Корнелия Нинова. Тя участва в кръгла маса за идейните и политически предизвикателства пред левицата. Борисов към БСП заради ЧЕЗ: Да национализираме всичко! И Нова тв... Социалистите настояват още да се направи проверка дали продажбата на ЧЕЗ в България е съобразена с европейските закони и директивите, засягащи  енергетиката. Искаме да знаем гинките Нинова каза още, че темата с ЧЕЗ този път нямало да се размине просто с оставката на Теменужка Петкова като министър и замяната й с нов кадър.  Искаме да знаем гинките", "date": "2018.02.25", "title": "Корнелия Нинова ще пита Чехия за ЧЕЗ"}
{"url": "http://clubz.bg/64681-po_korektni_po_nekorumpirani_no_podceneni_za_shefove_shto_e_to", "text": "Жените са по-коректни от мъжете, по-малко корумпирани, но са подценени. Въпреки качествата си те са пренебрегвани като ръководители, предприемачи и мениджъри. Мъж да удари шамар на жена? Съгласни са 350 000 българи Това са част от изводите от експресен телефонен сондаж на „Галъп интернешънъл“*.  Три четвърти от анкетираните са съгласни, че жените са по-дисциплинирани, 69% - че са по-лоялни и всеотдайни от мъжете. Според 65% от анкетираните жените по-сигурно връщат заеми, а над половината от участниците в изследването, 56 на сто, са убедени, че жените са по-некорумпирани. Около 48% от всички респонденти изразяват съгласие с твърдението „Като цяло жените са по-пестеливи от мъжете“, но на практика също толкова (47%) не са съгласни. Останалите се колебаят. В повечето ситуации, жените закономерно отговарят солидарно - далеч по-категорично в полза на своя пол. Единодушие обаче цари по отношение на корупцията – и мъже, и жени смятат, че жените са по-некорумпираният пол. , коментират от \"Галъп интърнешънъл\". Въпреки по-голямата си коректност и лични качества, жените изглеждат подценени. Например, когато попитаме българите кого биха избрали за заместник, 38% избират опцията „полът не е от значение“, но сред останалите отговори преобладава отговорът „мъж“ (34%) срещу „жена“ (27%). 1% не могат да преценят. 55% от българите смятат, че всъщност се подценяват или са се подценявали на работното си място. При жените този дял е по-висок – 58%, а при мъжете – 52%. А ето и останалите отговори по този въпрос: 17% признават, че се надценяват, 23% смятат, че се оценяват реалистично, а около 5% не могат да формират мнение, или твърдят, че никога не са работили. Мнозинство от 68% от българите смятат, че биха били (или са) добри ръководители. При мъжете този дял е 72%, а при жените е 63%. И тук се оказва, че мъжете са по-самоуверени, възможно е и това да е стереотип – че мъжът именно е ръководител, а жената - не. А е възможно също в извадката да са попаднали повече мъже, които вече са ръководители – такива са обективните данни на статистиката у нас: сред хората с ръководни длъжности мъжете преобладават. Като че ли едно от малкото места, където жените не са подценени и не се подценяват, е интуицията. На въпроса „Вие лично смятате ли, че имате добра интуиция“ 88% от жените казват „да“, а от мъжете 85% казват „да“. Така общо 87% от българите смятат за себе си, че имат добра интуиция. Така се оказва, че обществото ни признава, че жените имат повече качества, но донякъде неглижира тяхната роля. Високото самочувствие е факт, но при жените – не съвсем, твърдят от \"Галъп интернешънъл\". Най-уверени в себе си са най-младите. Мнозинство от 59% от запитаните казват, че биха били добри предприемачи. При мъжете 61%, при жените 57%. Явно и тук личи и високо самочувствие, и неравенство между половете. Явно тенденцията мъжете да се ориентират към ръководни дейности в областта на производството, а жените – в областта на услугите и търговията, се запазва. При мъжете „водят“ фабрика и ферма. Над една трета от мъжете биха избрали да оглавяват малка фабрика, докато при жените тази опция се споделя от около 15%. Най-много от дамите (около една четвърт) биха ръководили средно голям магазин или туристическа агенция. Приблизително равни дялове се споделят от различните полове по отношение ръководството на ресторант. Явно остава навикът в общественото мнение – мъжете произвеждат и ръководят, жените обслужват и търгуват.  ", "date": "2018.02.25", "title": "По-коректни, по-некорумпирани, но подценени за шефове. Що е то?"}
{"url": "http://clubz.bg/64675-film_s_bylgarsko_uchastie_specheli_%E2%80%9Ezlatna_mechka%E2%80%9C", "text": " – филмът на румънската режисьорка Адина Пинтилие – спечели голямата награда „Златна мечка“ на фестивала „Белинале 2018“. Творбата е копродукция на Румъния, Германия, Чехия, България и Франция.  Българското участие във филма е на продуцентката Мартичка Божилова („Агитпроп“), с музиката на Иво Паунов, при звука и специалистите по кастинга. Участват и двама български актьори – Ирмена Чичикова и Георги Налджиев.     „Не ме докосвай“ изследва интимността. По неясната граница между реалността и измислицата, филмът следва емоционалните пътешествия на Лаура, Томас и Кристиян, като предлага дълбоко емпатично проникване в техните животи. Копнеещи за интимност, но и дълбоко страхуващи се от нея, те работят, за да преодолеят старите модели, защитни механизми и табутата, да прережат „въжето“ и накрая да бъдат свободни. „Не ме докосвай“ е разказ как да се обичаме един друг, без да губим себе си. Голямата награда бе определена от жури с председател режисьора Том Тиквер измежду 19-те филма в конкурсната програма. Полската режисьорка Малгожата Шумовска получи Голямата награда на журито за филма „Лице“ (Twarz). „Сребърна мечка“ на името на Алфред Бауер бе присъдена на филма „Наследничките“ (The Heiresses) на парагваеца Марсело Мартинеси, който получи и отличието за най-добра актриса – Ана Брун. Французинът Антони Бажон получи приза за най-добър актьор за играта си в „Молитвата“ (The Prayer). За най-добър режисьор бе обявен Уес Андерсън за анимацията „Кучешкият остров“. „Сребърна мечка“ за най-добър сценарий получиха Мануел Алкала и Алонсо Руизпаласиос за филма „Музеят“. Приз за изключителен художествен принос бе връчен на Елена Окопная за костюмите и дизайна на филма на Алексей Герман-младши „Довлатов“.", "date": "2018.02.25", "title": "Филм с българско участие спечели „Златна мечка“"}
{"url": "http://clubz.bg/64633-samo_stabilnostta_nqma_da_ni_napravi_bogati", "text": "От както се присъедини към Европейския съюз през 2007 г. България винаги е била най-бедната страна в елитния клуб. Българските пенсионери получават най-ниските пенсии в съюза, които дори бяха цитирани от националиста Найджъл Фараж в Англия като причина за потрес от българската действителност. И въпреки че през последните 20 години не малко българи действително повишиха стандарта си на живот, започнаха успешни бизнеси и натрупаха спестявания, по-голямата част от обществото изостава. Селата, малките градове и цяла северозападна България изостават далеч зад София и Европа и не само че не забогатяват, а и действително губят възможности за развитие. Мислите, че ще се измъкнете? Не, ще трябва да плащате Една от предпоставките България да преодолее тези проблеми е икономиката ни да бъде конкурентоспособна в световен план. Повишената конкурентоспособност ще доведе до повече пари в страната ни и съответно ще позволи на правителството да инвестира повече в по-устойчиво развитие. Това би означавало по-големи пенсии и социални помощи, по-смислени програми за развитие по региони, по-добро образование и по-ефективно създаване и задържане на кадри, повече възможности за подкрепа на иновативни идеи. Къде се намира България в момента по отношение на конкурентоспособността и какво обяснява това ни състояние? Докладът на Световния икономически форум за индекса на глобалната конкурентоспособност за 2017-2018 г. класира България на 49-то място от 137 държави, като отново сме сред последните в ЕС. Прави впечатление, че от 12-те показатели, съставящи индекса, по 11 от тях сме под средното ниво за Европа. Кой според вас е единият, по който сме отличници? Достатъчно добра новина ли е ниската безработица? Макроикономическата стабилност. Това обяснява и голяма част от проблема в България през последните години и защо продължаваме да сме „дъното на Европа“. Популярно е схващането, че само фискалната дисциплина ни е достатъчна, за да вървим напред. Тя е издигната в култ, докато останалите важни елементи от държавните функции (и съответно от доклада) далеч не се взимат толкова насериозно и дори се игнорират. Защо макроикономическата стабилност е толкова привлекателна за управляващите? Защото е най-лесно измерима. Има харч за годината, има и приходи. Годишният дефицит е харчът минус приходите, а това число може да се раздели на БВП и като съотношение. Също така, защото се цени особено високо в Европа, не само след кризата, но и преди това, най-вече заради Пакта за стабилност и растеж, който изисква дефицит не по-голям от 3% и дълг не по-голям от 60% от БВП. За да повишим конкурентоспособността си, а от там и благоденствието на гражданите, трябва да поставим на преден план останалите елементи от индекса. В най-плачевно състояние са няколко области, в които има и най-спешна нужда от действие. Кога беше последният път, в който шефът ви ви възложи отговорността да свършите нещо от изключителна важност за вашата компания? Според топ лидерите в Давос, не е било скоро – те нареждат България на 100-но място по склонност на мениджърите да споделят бизнес отговорност с подчинените си. По наличност на инженери и учени сме на 93-то място спрямо другите 136 страни в доклада. И то при положение, че български учени наскоро участваха в изстрелването на най-мощната ракета, произвеждана някога (Falcon Heavy на SpaceX), отговарят за трансфера на частиците в комплекса за ускорители в ЦЕРН и създават някои от най-модерните анимации в киното. По отношение на висшето образование сме на 54-то място, но в категориите подготовка на кадри, качество но мениджмънт школи и наличие на центрове за специализирано обучение сме на 118-то, 117-то и 112-то място съответно. Ако тези данни не ви говорят нищо, това не бива да ви учудва… Тук сме на 98-мо място от 137 държави… Класацията не се нуждае от коментар, но нека погледнем кои аспекти на институциите ни дърпат така надолу. Най-ниско класирани сме по отношение на предпазване на интелектуалната и на частната собственост (125-то и 120-то място съответно), организираната престъпност (119-то място) и независимостта на съдилищата (108-мо място). На всичкото отгоре, най-проблемният фактор, който възпира бизнеса, е корупцията, сочена като проблем от 17.8% от бизнес лидерите в Давос. По всички тези показатели сме толкова назад, че дори и скромни мерки от страна на правителството, частния сектор и неправителствените организации ще дадат значителни резултати в началото. Истината е, че не можем вечно да отлагаме така наложителните реформи в образованието и съдебната система и да сочим с пръст магистралите и фискалната политика като огромни постижения. Макар и важни, инфраструктурата и макроикономическата стабилност са само първата стъпка към устойчивото развитие на България. Време е за втората фаза в нашето развитие, в която отправяме поглед към средния жизнен стандарт в Европа. Но за да стигнем до там, трябва да подходим толкова сериозно по отношение на гражданите, колкото в момента подхождаме към финансите. Георги Клисурски – икономистът консултант от Ню Йорк Достатъчно добра новина ли е ниската безработица? Георги Клисурски – икономистът консултант от Ню Йорк", "date": "2018.02.25", "title": "Само стабилността няма да ни направи богати"}
{"url": "http://clubz.bg/64673-gardiyn_rusiq_potyva_v_siriq", "text": "Съветът за сигурност на ООН единодушно одобри резолюция, настояваща за 30-дневно прекратяване на огъня в цяла Сирия с цел доставянето на хуманитарна помощ и евакуация на болни и ранени, предадоха Асошиейтед прес и Франс прес. Въпреки резолюцията на ООН: Режимът на Асад с нови въздушни удари Приетият текст  , след като през последната седмица при въздушни удари в бунтовническия анклав Източна Гута загинаха над 500 души. Целта е да се осигури възможност за   на населението и за  Американската постоянна представителка в ООН Ники Хейли разкритикува Русия, че е забавила приемането на резолюцията и заяви, че е можело да бъдат спасени човешки животи, ако тя е била приета по-рано. Тръмп за Сирия: Това, което правят Русия и Иран, е позор Русия няма да позволи произволна интерпретация на резолюцията за установяване на примирие в Сирия и настоява САЩ да спрат заплахите срещу Дамаск, отговори руският постоянен представител в ООН Василий Небензя, цитиран от ТАСС. Той изрази \"дълбока тревога във връзка с публични изявления на отделни официални лица на САЩ, заплашили с агресия срещу суверенна Сирия\". Документът \"не е мирен договор за Сирия и текстът му е изцяло с хуманитарен характер\", подчерта шведският посланик Олоф Скоог, който внесе проекторезолюцията, заедно с кувейтския си колега. В преговорите западняците отхвърлиха руското искане всеки конвой с хуманитарна помощ да получава зелена светлина от Дамаск. Джихадистките групировки \"Ислямска държава\" и \"Ал Каида\" не са защитени от резолюцията. По искане на Москва в режима на спиране на огъня не влизат и \"други лица, групировки и формирования, свързани с \"Ал Каида\" и \"Ислямска държава\", както и терористични групировки, определени като такива от Съвета за сигурност\". Тези изключения могат да доведат до противоречиви интерпретации, тъй като Дамаск определя като \"терористи\" подкрепяните от Запада бунтовници, отбелязаха наблюдатели. Резолюцията призовава и за \"незабавно вдигане на обсадите на населени зони, включително Източна Гута, Ярмук, Фуа и Кефрая. Френският президент Еманюел Макрон и германският канцлер Ангела Меркел ще разговарят днес с руския държавен глава Владимир Путин за приетата вчера от Съвета за сигурност на ООН резолюция за спиране на огъня в Сирия. Това съобщи в комюнике Елисейският дворец, цитиран от Франс прес. Според съобщението двамата западноевропейски лидери \" Турското външно министерство приветства резолюцията, призоваваща за спиране на огъня на територията на цяла Сирия, предаде ДПА. Анкара обаче ще продължи да води битка с \"терористичните организации\", които застрашават териториалната цялост на Сирия, добави говорител на министерството. Турската армия обяви на 20 януари началото на операция \"Маслинова клонка\" в района на сирийския град Африн срещу сирийските кюрдски Сили за защита на народа и Партията на демократичния съюз, които Анкара смята за терористични организации. \"Москва „потъва“ в Сирия след като плановете на Путин отиват към крах. Стратегията на руския лидер да заложи на подкрепата си за Башар Асад изглежда недообмислена, пише британският The Guardian, цитиран от \"Фокус\".  Водените от Русия, според вестника, бомбардировки въплатиха всички страхове за обсаденото население. Около 400 хиляди души, нямайки къде да избягат, бяха притиснати от Военновъздушните сили на Путин с наземната подкрепа на сирийски и ирански войски в най-големия район, контролиран от опозицията на юг от Идлиб. За Асад и Путин Гута е ключа към контрола над столицата Дамаск и спечелването на войната. Извън Сирия обаче и врагове и приятели започват да мислят, че двамата лидери са сгрешили. Почти 18 месеца руската намеса с цел да предпази от поражение Асад от силите на опозицията, която напредваше в районите на Латакия и Тартус е все повече неясно как Москва ще възстанови инвестицията си в най-сложния и непроследим конфликт в света. Докато засега не изглежда да има вероятност Асад да падне от власт, това, което остава от Сирия не прилича изобщо на предвоенна Сирия. Централната власт е подкопана първо от опозиционните групи, а после от регионални играчи, които търсят следвоенни разрешения в своя полза, които само частично съвпадат с това, което очаква Путин. На територията на Сирия съюзите са все по-непредвидими, шахматната дъска на конфликта от лесно разбираема стана сложна дори и за най-големите гросмайстори в световната политика. Западът се превръща в безсилен наблюдател в Сирия На територията на Сирия се създава нов ред. През 2016 година Владимир Путин привлече турския президент Реджеп Тайип Ердоган на своя страна. Турция преоформи участието си във войната, което започна с планове да отстрани Башар Асад, но сега Турция иска да отстрани кюрдите от контрола върху турско- сирийската граница. Иран е доволен от водещата роля на Русия в сирийския конфликт. Никой от играчите не вярва на никого и сме свидетели на кратковременни съюзи, които могат да се променат във времето. Единственото общо между тях е, че те искат САЩ вън от Сирия. Междувременно Русия, която имаше високи очаквания да демонстрира сила, подсигурявайки оцеляването на Асад, което да и отреди водеща роля в създаването на нов ред в региона се фокусира вече върху по-кратковременни цели. Без да губи кой знае какво Русия ще продължи да използва правото си на вето в Съвета за сигурностна ООН като мощно средство. Досега Русия е налагала вето на резолюции срещу правителството на Асад 11 пъти.  Тръмп за Сирия: Това, което правят Русия и Иран, е позор Западът се превръща в безсилен наблюдател в Сирия", "date": "2018.02.25", "title": "\"Гардиън\": Русия потъва в Сирия"}
{"url": "http://clubz.bg/64674-byfet_specheli_29_miliarda_ot_reformata_na_trymp", "text": "Американският милиардер Уорън Бъфет обяви, че неговият конгломерат е получил печалба от $ 29 милиарда в резултат на данъчните реформи на президента Доналд Тръмп, предаде Би Би Си. Berkshire Hathaway отчете рекордната тримесечна и годишна печалба в събота. Данъчната реформа на Тръмп и републиканците, одобрена през декември 2017 г., намали корпоративния данък на 21% от 35%. Бъфет, един от най-богатите хора в света, се противопоставяше на плана и бе сред най-яростните критици на реформата. Според него богатите хора трябва да плащат много по-високи данъци. Същото мисли и Бил Гейтс. Гейтс: Платих само 10 милиарда долара, а трябва много повече В годишното си писмо до инвеститорите Уорън Бъфет признава, че намалението на данъците представлява почти половината от печалбата на фирмата в нетната стойност през 2017 г. Анализатори предричаха, че след влизането на данъчната реформа най-големите бенефициенти ще бъдат многонационалните корпорации. Миналия месец британската банка \"Барклис\", прогнозира, че Berkshire Hathaway ще бъде основен бенефициент. Смята се, че след първоначален неочакван ръст, печалбата на компанията може да продължи да нараства с 12% в течение на времето. Републиканците в САЩ са твърдо убедени, че данъчната реформа ще стимулира икономическия растеж. Приемането на законопроекта от Конгреса беше голяма победа за президента Тръмп. Той нарече реформата \"най-голямото данъчно намаление в историята на нашата страна\" и подарък за нацията. Уорън Едуард Бъфет е американски инвеститор, бизнесмен и филантроп. Считан е за най-великия инвеститор в историята на модерните финансови пазари. Бъфет е главен изпълнителен директор и най-голям акционер на \"Бъркшър Хатауей\". Трети е по богатство в света с над 80 милиарда долара.", "date": "2018.02.25", "title": "Бъфет спечели $29 милиарда от реформата на Тръмп"}
{"url": "http://clubz.bg/64676-nishto_ne_promenq_istoriqta_che_sme_klani_no_trqbvat_normalni_otnosheniq_s_turciq_i_rusiq", "text": "Така премиерът Бойко Борисов и лидер на ГЕРБ обясни международната обстановка в региона пред младежите от ГЕРБ, събрани за поредното издание на Младежкия университет на ГЕРБ в Сандански. Поводът - колебанията дали ще бъде проведена срещата между ЕС и Турция, планирана за 26 март във Варна с домакин Борисов, както и поисканата от Кипър и Гърция остра декларация на ЕС срещу действията на Анкара, свързани с находището на газ край Кипър.  По думите на премиера на Балканите влияние по линия на православното християнство Русия има своето влияние, при мюсюлманите – Турция и винаги може да има напрежение, затова разговорите са ключови за региона. И ако се постигне баланс - \" Борисов припомни, че въпреки че България е подкрепяла винаги и гърците, и приятелите ни от Кипър, които сега искат декларации срещу Турция, самите не са постъпили некоректно към България, когато са позволили \"Турсски поток\" да заобиколи България.  Борисов към БСП заради ЧЕЗ: Да национализираме всичко! И Нова тв... Премиерът показа пред младежите карти и графики на транспортни коридори, които преминават през България и Западните Балкани към Европа. И подчерта колко са важни. Не бих позволил в ГЕРБ да се използват обидни епитети за протестиращите за Пирин, каза още Бойко Борисов. По думите му няма нищо лошо да се проверяват концесиите.  Той обяви, че и природозащитниците не са против втория лифт. А и с тях можело да се намери общо сечение \"и да се разберем\". По думите му към втория лифт трябва да има и съоръжения, и  вода за изкуствен сняг. Бойко Борисов: Всички знаем кой е собственикът на \"Юлен\", Цеко Минев Така премиерът Бойко Борисов отговори на отговор на въпрос на младеж от ГЕРБ. Премиерът пак разви тезата си, че БСП му завиждат:     Бойко Борисов: Всички знаем кой е собственикът на \"Юлен\", Цеко Минев", "date": "2018.02.25", "title": "\"Нищо не променя историята, че сме клани. Но трябват нормални отношения с Турция и Русия\""}
{"url": "http://clubz.bg/64571-gerb_demokraciqta_i_vyrhovenstvoto_na_zakona", "text": "За пореден път в последните дни от ГЕРБ демонстрираха, че понятията \"демокрация\" и \"върховенство на закона\" за тях са по-скоро красиви фрази, отколкото принципи на политическо поведение. Отстраняването на Валери Жаблянов от поста зам.-председател на парламента стана на ръба на закона. Според правилника на парламента той може да бъде освободен по писмено предложение най-малко на една трета от всички народни представители, когато е налице обективна невъзможност за изпълнение на задълженията или системно превишаване на правата, или системно неизпълнение на задълженията в рамките на тяхната компетентност. Критиките на Жаблянов към договора с Македония вероятно са обслужване на Русия. Твърдението му, че Народният съд е бил необходим и неизбежен е скандално. И двете му действия обаче няма как да бъдат санкцонирани с отстраняване, ако се спазва правилника. Единствено опитът на Жаблянов да саботира минутата мълчание в памет на жертвите на комунизма може, с известни уговорки, да се приеме за превишаване на права. \"В тази зала въздухът ще бъде чист, когато в нея няма пукнат комунист\" Гафът на Жаблянов бе политически и заслужаваше политическа санкция. Вероятно от ГЕРБ трябваше да помислят за друг вид действия срещу него - например да не му позволяват да води повече заседание и да представлява парламента на публични събития. И да обявят официално причините за това. Ден след отстраняването на Жаблянов мнозинството продължи със съмнителните си действия от гледна точка на демокрацията. Те приеха промени в закона за омбудсмана, с които той вече ще се избира с явно, а не тайно гласуване. Тайният избор винаги е по-демократичен. Той позволява на депутатите да не гласуват съобразно партийната дисциплина, а според собствената си съвест. На орган като омбудсмана, който е призван да брани гражданите срещу произвола на властта, независимо коя е тя, му отива да бъде избран с таен вот. Действията на ГЕРБ от последните дни всъщност са продължение на една тенденция, започнала още в началото на този парламент. В парламентарния правилник бе запазен текста, приет по времето на Пламен Орешарски, според който проверка на кворума може да се иска само веднъж на ден. В предишни мандати всяка парламентарна група можеше да иска такава проверка по веднъж на ден. По този начин ГЕРБ отне на опозицията едно процедурно оръжие срещу управлението. Изгонването на Корнелия Нинова от вече бившия шеф на парламента Димитър Главчев също бе доста спорно от гледна точка на демократичните правила. Това стана по време на изявление от името на парламентарна група, в което Нинова заяви, че премиерът Бойко Борисов руши институциите. Главчев сметна това за оскърбление към премиера и отстрани Нинова. Впоследствие подаде оставка, но не толкова заради гафа си, колкото заради това, че предстоеше визита на шефа на Европарламента Антонио Таяни и БСП заплаши, че ще бойкотира неговото слово в пленарната зала.", "date": "2018.02.25", "title": "ГЕРБ, демокрацията и върховенството на закона"}
{"url": "http://clubz.bg/64683-kak_bylgari_specheliha_blizo_1_milion_dolara_ot_spotify", "text": "Българи стоят зад схема, чрез която са \"спечелили\" близо 1 милион долара от услугата за стрийминг на музика Spotify миналата година. Това разказва ежегодният доклад Music Business Worldwide, позовавайки се на високопоставени източници от музикалната индустрия. Българинът или българите, тъй като е вероятно да става въпрос за група, са се възползвали от комплексните правила на стрийминг услугата, разработени така, че да носят пари на музикантите за всяко пускане на песен. За целта са качили няколко плейлисти с фалшиви \"песни\" и по всяка вероятност са създали фалшиви акаунти, които да \"слушат\" списъците с музика ежедневно. Те са свързани с България по ISRC кодове (международната система за идентифициране на музика и музикални клипове). Съдят Spotify за $1.6 милиарда за нарушаване на авторски права В Spotify пускането на една песен носи седно 0,004 долара на музиканта. Ако пуснете 500 песни от по 30 секунди всяка да се въртят в ежедневно за месец, това ще доведе до 72 милиона пускания - или приходи от около 425 000 долара на месец. Дължината от 30 секунди не е случайна - това е минималното време за слушане, което трябва да бъде засечено, преди Spotify да плати. Дълго време никой не е забелязал нищо, докато поради сериозното количество слушане плейлистите не са се появили в седмичните глобални класации на услугата. В плейлистите е имало 500 песни с едва 1200 слушатели всяка. Инвестицията в създаването на 1200-те акаунта - всеки от които струва по 9,99 долара на месец, звучи солидно - 12 000 долара месечно, но но при горната сметка на приходите явно това е бил добре вложен \"капитал\". Spotify все още няма решение на това как да се бори с този тип схеми. Тази е забележителна по обем, но всъщност е изненадващо проста. А и според изданието qz.com в манипулацията няма нарушени закони. Българинът или групата към момента не са идентифицирани.", "date": "2018.02.25", "title": "Как българи \"спечелиха\" близо 1 милион долара от Spotify"}
