{"url": "https://clubz.bg/90025-gerb_pecheli_sofiq_plovdiv_i_varna_bsp_vzema_ruse_i_blagoevgrad", "text": " печели с над 10 на сто разлика втория тур на местните избори в София. Тя взема 51,5 на сто от гласовете срещу 42,4% за Мая Манолова (според екзитпола на \"Тренд към 19 часа\").  Според \"Алфа рисърч\" Фандъкова взема 53,5%, Мая Манолова 40,6%. Любопитното е, че 1 на сто от подкрепилите Манолова на първия тур, сега са гласували за Фандъкова, сочи разбивка на \"Алфа рисърч\". 73 на сто са гласували за Фандъкова на първия тур. Взела е 8 на сто от гласовете, дадени за Борислав Игнатов, 5 на сто от тези, гласували за Борис Бонев и 5 на сто - от Ангел Джамбазки. Данните на \"Галъп интернешънъл\" за София сочат 50,9 на сто за Фандъкова, 42,7 на сто за Манолова и 6,4 на сто са пуснали бюлетина \"Не подкрепям никого\", т.нар. ясен протестен вот. \"Тренд\" отчете: Йорданка Фандъкова - 51,5% .Мая Манолова е с 42,4%. Не подкрепям никого - 6% ГЕРБ ще има отново кмет и в  сочат предварителните данни от екзитполовете. Във втория по големина град в страната печели Здравко Димитров от ГЕРБ с убедителна преднина пред Славчо Атанасов от ВМРО. Във  досегашният кмет Иван Портних от ГЕРБ взема пореден мандат в сблъсък с лидера на \"Възраждане\" Костадин Костадинов. В морския град имаше и изключително ниска избирателна активност. Според данните към края на изборния ден също ще има нов кмет и то от БСП - Пенчо Милков. Досегашният управник Пламен Стоилов от ГЕРБ не се кандидатира за нов мандат, след като не получи доверие от центъра, а вместо него беше издигната кандидатурата на Диана Иванова.  кандидатът, подкрепен от соцпартията, Румен Томов изпреварва кмета Атанас Камбитов от ГЕРБ, сочат данните от екзитпола на \"Галъп интърнешънъл\". Томов е с 52,2 на сто, а Камбитов - 43,1 на сто. ГЕРБ не печели и в , където Георг Спартански, който се кандидатира от името на местна коалиция, според предварителните резултати ще е кмет и през следващия мандат. Областният управител и кандидат на ГЕРБ Мирослав Петров остава втори. Според екзитпола на \"Алфа рисърч\" Спартански взема 55,4 на сто, Петров - 41,4 на сто. На миналия вот Плевен стана известен като \"болката на Бойко Борисов\" заради тогавашната загуба на ГЕРБ. В  кметът Тодор Попов, който е начело на града от 2007 г., взема 56,3% срещу 36,4% за Благо Солов, подкрепения от БСП, независим кандидат. Това сочат данните от екзитпола на \"Маркет линкс\".  Въпреки съпътстващите управлението му скандали досега никой не е успял да детронира от поста му Попов, който е издиган от местни коалиции. На предните избори той победи кандидата на ГЕРБ. Сега Попов, издигнат от местна коалиция \"Новото време\", спечели 44,72% на първия тур. Благо Солов взе 18,90 на сто. Освен в столицата балотаж имаше в още17 областни градове. Изборите днес преминаха при слаба избирателна активност. Но множество сигнали за купуване на гласове. В навечерието на вота беше арестуван по подозрения в изборна търговия бившият кмет на Гърмен Ахмед Башев. Най-разпространеното нарушение беше \"селфи\" с бюлетината като доказателство за \"правилно\" подаден вот. В употребя бяха вкарани дежурните заплахи, кебапчета, извозване на избиратели до секциите, агитация и мн. др. Жалбите: модното селфи с бюлетина, ваучери за лекарства и алкохолно кафе В ОИК в София постъпиха над 40 сигнала за нарушения до 18 ч. Един от най-сериозните беше за купуване на гласове в квартал \"Филиповци\". Проблем имаше и с т. нар. фалшиви пълномощници - в \"Младост\", \"Люлин\" и \"Обеля\".   В Пловдив сред социологическите агенции отново се появиха съмнения, че има опити за повлияване върху резултатите от екзитпола. Такива бяха регистрирани на първия тур, което доведе до първоначално обявяване, че на балотаж отива Дани Каназирева, а не Славчо Атанасов. Раздвижване в последния час преди края на изборния ден в Шумен и струпване по тъмно на роми пред няколко секции в града. Затова съобщи БНТ. Вътре имало опашки от кандидати за гласуване, като избирателите обяснили, че са закъснели заради професионални ангажименти. Според разкази пред БНТ на очевидци, пожелали анонимност, пред секциите били довеждани хора с автобуси и били раздавани по 40 лв. Според данните към 17 ч на ЦИК избирателната активност в София е била 33,33 на сто, в Пловдив - 23, 74%, а във Варна - 23, 37 на сто. Най-висока беше активността в община Белене, която стигна 78,88 на сто към този час. Йорданка Фандъкова -50,9% Мая Манолова- 42,7% Не подкрепям никого -6,4% Йорданка Фандъкова- 53,5% Мая Манолова- 40,6% Не подкрепям никого- 5,9% Йорданка Фандъкова - 51,5%  \n\tМая Манолова - 42,4% \n\tНе подкрепям никого - 6% Здравко Димитров - 55,4% Славчо Атанасов - 39,1 % Не подкрепям никого - 5,5% Здравко Димитров - 57,1% \n\tСлавчо Атанасов - 37,3% Тодор Попов - 56,3% Благо Солов - 36,4% Иван Портних - 61,7% Костадин Костадинов - 33,9% Не подкрепям никого - 4,4% \n\t  Иван Портних - 60,8% \n\tКостадин Костадинов  -35,1% Пенчо Милков - 59,7% Диана Иванова - 36,7% Не подкрепям никого 3,5%  Пенчо Милков  - 57,5% \n\tДиана Иванова  - 37,6% Георги Спартански - 53,1 Мирослав Петков - 43,8% Не подкрепям никого - 3,1% Румен Томов - 52,1% Атанас Камбитов - 43% Не подкрепям никого - 4,9% Румен Томов - 50,3% Атанас Камбитов - 42,6%        ", "date": "2019.11.03", "title": "ГЕРБ печели София, Пловдив и Варна. БСП взема Русе и Благоевград"}
{"url": "https://clubz.bg/90002-neshto_se_sluchva_s_priqteli", "text": "Актрисата Дженифър Анистън намекна за трети път в рамките на по-малко от три седмици, че изглежда ще участва в общ проект заедно с Лиса Кудроу, Кортни Кокс, Мат Лебланк, Матю Пери и Дейвид Шуимър. Започна на 15 октомври, когато Анистън реши да дебютира в Инстаграм и го направи, като украси новооткритата си страница със селфи с колегите си от „Приятели”. Това би могло да е просто приятелска среща, но едва ли – защото е първият документиран и илюстриран случай, в който и шестимата актьори са заедно. Няколко дни по-късно, като гост в шоуто на Елън де Дженерис, попитана за снимката, Анистън призна, че „нещо се случва”, но отказа да сподели какво. Преди приятелите да станат \"Приятели\"... Поводът за гостуването на звездата в „Късното шоу” на Стивън Колбер бе премиерата на новия сериал с нейно участие „Сутрешно шоу“. Но разговорът бързо зави към шансовете за нова среща с „Приятели”. Водещият подхвана темата с поздравления за световния рекорд на Анистън, вписан в „Гинес” – за най-бързо събиране на 1 милион последователи в Инстаграм – 5 часа и 16 минути. След това показа и селфито-шампион. Анистън се опита да избегне темата, но Колбер бе много настоятелен: Остава да разберем какво е това „нещо”. През изминалите години създателите на сериала неколкократно са коментирали, че продължение на „Приятели” няма да има.", "date": "2019.11.03", "title": "Нещо се случва с \"Приятели\""}
{"url": "https://clubz.bg/90028-eto_kak_tichaha_zebrite_v_golemite_gradove_kym_1800_chasa", "text": "Към 18,00 часа вече почти няма интрига в големите градове, показват данните на спортните агенции. София: към 17,00 часа няма обрати в надпреварата СОФИЯ - данните вижте  . ВАРНА - данните вижте  . ПЛЕВЕН - данните вижте  . ПЛОВДИВ - данните вижте  . РУСЕ - данните вижте  .", "date": "2019.11.03", "title": "Ето как тичаха зебрите в големите градове към 18,00 часа"}
{"url": "https://clubz.bg/90027-ahmed_bashev_e_pusnat_ot_aresta_namerili_samo_2000_lv_v_kolata_mu", "text": "Бившият кмет на Гърмен Ахмед Башев е пуснат от ареста, където бе прибран снощи след акция на МВР, съобщи бТВ. Той бе заподозрян в купуване на гласове. За задържането му за 24 часа от органите реда по-рано потвърди и главният прокурор Сотир Цацаров. Самият Башев също бе обявил за случващото се във фейсбук.  Според бТВ полицаите, след като претърсили автомобила на Башев и дома на негов близък, където е бил задържан, са открили само 2000 лв. в автомобила.   Сотир Цацаров: Работи се по 95 случая за изборна търговия Арестът е бил осъществен около 23 ч снощи в къщата на негов роднина снощи, съобщи още сутринта бТВ. Операцията на силите на реда е продължила близо 4 часа. От семейството на бившия кмет засега запазват мълчание. Бившият кмет на Гърмен Ахмед Башев е арестуван Самият бивш кмет на тези избори бе кандидат от листата на коалиция \"Ние, гражданите\" - класира се на трето място с 20% от вота според резултатите от първия тур на изборите. Това не е първата среща на Башев с органите на реда, но арестът му през 2009 г. - тогава в качеството му на кмет - нямаше общо с изборите. Тогава се проведе акция на ДАНС по сигнал на тогавашния депутат от РЗС Яне Янев. В село Рибново в общината се проведе акция срещу разпространение на \"радикален ислям\" и \"насилствена ислямизация\". Тя не произведе повече от шум. Ахмед Башев: 50-60 ромки с бурки не са радикален ислям През август тази година пък прокуратурата внесе обвинителен акт срещу Башев - за безстопанственост от времето, когато бе кмет на Гърмен. Държавното обвинение твърди, че е имало злоупотреби около ремонт на четвъртокласен път между Огняново и Рибново, който е трябвало да бъде възстановен след свлачище заради обилен дъжд през 2005 г.    Бившият кмет на Гърмен Ахмед Башев е арестуван Ахмед Башев: 50-60 ромки с бурки не са радикален ислям", "date": "2019.11.03", "title": "Ахмед Башев е пуснат от ареста, намерили само 2000 лв. в колата му"}
{"url": "https://clubz.bg/90033-kym_1900_chasa_veche_se_ochertava_zebrata_pobeditelka_v_sofiq", "text": "Към 19,00 часа вече се очертава зебрата победителка в София. Това е водачката в надпреварата през целия ден, показват данни на две от спортните агенции. Ето как тичаха зебрите в големите градове към 18,00 часа На столичния хиподрум според единия букмейкър към 19,00 часа вече са отишли 36% от хората с право на билети. Само час по-рано този резултат беше 32,6%, което показва значително активизиране на зрителите. Според друга спортна агенция на трибуните са се събрали дори 36,4% от столичани, които имат билети за състезанието. При първия кръг на състезанието в София на 27 октомври хората на хиподрума достигнаха 39,1% към 20,00 часа. Можете да видите данните на първата агенция   и на втората -  .", "date": "2019.11.03", "title": "Към 19,00 часа вече се очертава зебрата победителка в София"}
{"url": "https://clubz.bg/90012-jalbite_modnoto_selfi_s_byuletina_vaucheri_za_lekarstva_i_alkoholno_kafe", "text": "Арестът на бившия кмет на Гърмен Ахмед Башев по подозрения в купуване на гласове е най-сериозното нарушение около балотажа на местните избори. Не липсват обаче и традиционните опити за оказване на влияние върху изборните резултати. Жалби срещу масово купуване на гласове, предимно в ромски секции, са изпратени от щаба на една от кандидатките. Към 16.00 часа от 20 сигнала за нарушения до ОИК, ЦИК, главния прокурор и МВР, повече от половината са за платен вот. Останалите са за белязани бюлетини, организиран вот и публикувани екзит полове в сайтове, което е в нарушение на Изборния кодекс, съобщиха от щаба ѝ. Основно сигналите за масово купуване на ромски гласове са в 34-а, от 58-ма до 67-ма, и 75-а секции в кварталите „Красна поляна“, „Факултета“. А също и в кварталите „Слатина“, „Нови Искър“, в район „Илинден“ и с. Филиповци. До момента единствената реакция по подадените сигнали е от 3-то РУ към СДВР, откъдето заявиха, че не могат да осигурят полицейско присъствие във всички секции на територията на Столична община. Политическа формация изпрати сигнал до ОИК-София за секция 005, 66 в СУ \"Филип Станиславов\" в район \"Овча Купел\", както и в мобилните секции, че \"на гласуващите не се подават бюлетини за избор на районен кмет, а само след поискване – като първо се разяснява, че гласуването за районен кмет не било толкова важно\". В неделя по обяд в къща в плевенското село Буковлък нахлуха жандармерия и полиция. Предполага се, че в този дом се купуват гласове. Сградата се намира срещу ОУ „Климент Охридски” в селото. Това е втората акция за последните 24 часа в района. В деня на размисъл бяха задържани четирима души по подозрения за купуване на гласове.   Първи жалби: масов ишиас и кой открадна булдозера Две от трите секции в   отвориха навреме. Третата – с 20 минути по-късно заради успал се председател на комисия. Първият сигнал за нарушение бе за председател на секция, който употребява алкохол. Сигнал за селфита с бюлетини проверява общинската избирателна секция в  . В общината един срещу друг се изправят кандидатите на ГЕРБ Георги Кенов и на ДПС Хатидже Георгиева. Според сигнала избиратели били принуждавани да си правят селфите в тъмната стаичка, за да документират, че са гласували за \"правилния човек\". От село Съединение пък била подадена жалба за намеса върху работата на членовете на тамошната комисия. Избирател е бил засечен от членове на СИК да снима бюлетина в тъмната стаичка в град . Това съобщи Мария Иванова, говорител на Общинската избирателна комисия в Твърдица. За да се потвърди, че е снимал бюлетината, се е наложило съдействието на полицията. От полицията в Сливен потвърдиха за случая и обявиха, че той е от компетенциите на ОИК в Твърдица и ЦИК. Бившият кмет на Гърмен Ахмед Башев е арестуван За подобен сюжет - снимка с бюлетина, която да удостоверява \"правилно\" подадения вот, сигнализираха и от партия в Перник. В една политическа сила сигнализира ОИК за множество нарушения в първите часове на изборния ден. В изборните секции в кв.\"Рудничар\" гласуващите масово използвали телефони, за да заснемат начина, по който са гласували. В сигнала пише още, че кандидат за кмет на гр. Батановци агитира гласоподаватели пред изборна секция, същото правел и досегашният кмет на с. Витановци пред секцията в селото. Член на СИК в пернишкия кв. \"Изток\" също е агитирал за един от кандидатите за кмет на общината пред секцията.  Има още две жалби за купуване на гласове - в кв. Бела вода и в района на 6-то СУ и 12-то ОУ. Описва се, че лица, придвижващи се с джипове, предлагат на гласоподавателите да гласуват за определен кандидат срещу заплащане Във  партия подаде жалба в Общинската избирателна комисия заради груба намеса в работата на секционните комисии с номера 33 и от 71 до 81 в СУ \"Елин Пелин\". Районната прокуратура в Добрич разследва сигнал за раздаване на ваучери за лекарства в деня за размисъл. Сигнали до ОИК са подадени и за масово извозване на избиратели, както и за агитация на чужд език в Секционна избирателна комисия. Първият сигнал, подаден до ОИК в Добрич, е за извозване с микробус, облепен с агитационни материали на един от кандидатите в балотажа, на гласоподаватели към секция в училище \"Панайот Волов\". Вторият е за агитация на чужд език, извършена в от зам.-председател на СИК в училище \"Любен Каравелов\". Сигнал и до ОД на МВР е подаден за нарушение в деня за размисъл. В него се посочва, че са били раздавани ваучери за закупуване на лекарства от верига аптеки, като хората са били агитирани за кого да гласуват. Полицията е извършила проверка на аптеката, сигналът е отнесен и до Районната прокуратура в Добрич. На втория тур пред изборните секции в ромския квартал \"Нов път\" на Видин се продават кебапчета. Пред секциите в училището в квартала има опашки и голям интерес както да се гласува, така и да се купят кебапчета, съобщи БНТ в репортаж от Видин. От Общинската избирателна комисия не успяха да кажат дали търговията пред секциите е нарушение. Как се правят избори в Галиче От Общинската избирателна комисия разпоредиха на секционните комисии да проверят дали материалите са поставени на 50 метра от избирателните секции. За купчина попълнени примерни бюлетини в кметство, с отбелязан номер за точно опредена партия и кандидат за кмет. Tова видя бТВ ни в кметството на малко населено място, на бюрото на счетоводителката. Хората в селото разказват, че направените на компютър и принтирани бюлетини са образец - как и за кого да се гласува на балотажа за общински кмет. Отбелязаната партия е същата като тази, издигнала кмета в селото. В махалата в селото отричат да са виждали подобни бюлетини. По закон, агитация в общински и държавни институции е напълно забранена. Това доведе до засилено полицейско присъствие в селото, което ще продължи до края на изборния ден. Около 19 ч пък БНТ съобщи за необичайно струпване на избиратели в секция в Шумен. Около 100-150 души от ромски произход излезли да гласуват с падането на тъмните часове на денонощието, разказа репортерът на телевизията. Пред него те коментирали, че идват в този час, защото по-рано през деня били професионално ангажирани. Неофициално обаче му разказали, че са получили стимул от 40 лева и били извозени с автобус.  А в русенската ромска махала жител се оплака, пак пред репортер на БНТ, че само той не е получил 20 лева. Бившият кмет на Гърмен Ахмед Башев е арестуван Как се правят избори в Галиче", "date": "2019.11.03", "title": "Жалбите: модното селфи с бюлетина, ваучери за лекарства и алкохолно кафе"}
{"url": "https://clubz.bg/89974-te_sa_ujasen_korumpiran_narod", "text": "Доналд Тръмп изпитвал ненавист към Украйна, която датирала почти от началото на пребиваването му в Белия дом, пише в. \"Вашингтон пост\", като се позовава на висши съветници на президента, както и на показанията на дузина свидетели, дадени пред Камарата на представителите в рамките на разследването за импийчмънт на президента. Откакто преди месец започнаха изслушванията на свидетели в Камарата на представителите, една тема се появява в почти всички разкази на изслушаните досега дузина свидетели, а именно непоклатимата ненавист на Тръмп към Украйна, която датира от най-ранните му дни в Белия дом, отбелязва изданието. През май водещи съветници на Тръмп се срещнали с него в Овалния кабинет на Белия дом, решени да го убедят, че новият украински лидер е съюзник, който заслужава американската подкрепа. Едва-що започнали да излагат аргументите си, Тръмп дал воля на чувствата си, разказват настоящи и бивши американски представители, запознати с развоя на тази среща. Те казват, че според Тръмп цялото украинско ръководство е било в сговор с демократите, за да се подкопае кандидат- президентската му кампания през 2016 г. Министърът на енергетиката Рик Пери уверил Тръмп тогава, че новият украински президент Володимир Зеленски е различен, че е реформатор от едно и също тесто като Тръмп, че дори е цитирал Роналд Рейгън в речта си, която произнесе, когато положи клетва и на която тримата американски съветници са присъствали. Но колкото повече тримата настоявали, толкова повече Тръмп упорствал. \"Те са ужасен, корумпиран народ\", казал им той, визирайки украинците. Из документите за руската намеса на президентския вот в САЩ... Неприязънта на Тръмп към Украйна била толкова дълбока, че високопоставени американски представители, участващи във формирането на политиката спрямо Украйна, решили, че единственият начин това да бъде преодоляно е чрез среща на Тръмп със Зеленски, на която той да види колко харизматичен политик е новият украински президент, че той се радва на народната подкрепа и заслужава и американската подкрепа, разказва пред Конгреса Кърт Волкър, бивш американски специален съветник на Украйна. Американски и украински представители организирали подобна среща месеци наред. \n\tВолкър си спомня още, че преди срещата на Тръмп с предшественика на Зеленски - Петро Порошенко преди две години в ООН в Ню Йорк, американският президент засипал Волкър с негативните си виждания за Украйна, намеквайки, че тя не била \"истинска страна\", че винаги е била част от Русия и че е \"напълно корумпирана\", посочва в. \"Вашингтон пост\". В администрацията на Тръмп висшите съветници дискутирали причините за тази ненавист. Някои твърдели, че Тръмп виждал в Украйна пречка за по-добри американски отношения с руския президент Владимир Путин. По времето на срещата на Тръмп с Порошенко американският президент месеци наред отлагал одобряването на продажба на оръжия за Украйна въпреки препоръките на водещите си съветници, на които заявил, че всички му казвали да не го прави, защото това цяло да разгневи Русия. Накрая продажбата била одобрена през декември 2017 г. Според някои от съветниците на Тръмп Украйна е слаба, обхваната от война и отчаяно нуждаеща се от американска подкрепа, като в замяна може малко да предложи на Тръмп, чиято външна политика промени фокуса си и е насочена към американския търговски дефицит. Тръмп се месил в търговските отношения на САЩ с Украйна Гордън Съндланд, донор за кампанията на Тръмп, който сега е дипломат и американски представител в ЕС, смята, че ключова роля за промяната на мнението на Тръмп за Украйна бил Рудолф Джулиани, който открито обвинил Украйна в корупция и намеса в изборите през 2016 г. Американски представители освен това спорят какъв е най-добрият начин да бъде убеден Тръмп във важността на Украйна за американската политика. \n\tМоли Монтгомъри, която беше заместник-началник на канцеларията на вицепрезидента Майк Пенс, казва, че много американци чувстват, че трябва да подкрепят силно Украйна, която се бори в защита на ценностите, смятани от американците за фундаментални, но допълва, че е ясно, че Тръмп не иска да споделя тази емпатия и че по принцип той е по-привлечен от по-могъщата страна във всеки диспут. От първите си дни като президент Тръмп освен това даде ясно да се разбере, че не може да бъде търпелив със съюзи или с нещо, което ангажира САЩ в защита на по-слаб съюзник. Той не веднъж постави въпроса за полезността на НАТО и упрекна европейците, че не допринасят повече за общата отбрана. Повечето американски представители са съгласни и с това, че гневът на Тръмп спрямо Украйна е свързан с изборите от 2016 г. и с чувството му, че Украйна е отговорна за унизителния крах на Пол Манафорт, бившия ръководител на предизборната кампания на Тръмп. Други представители припомнят, че по онова време е имало конспиративни теории, според които украинците по някакъв начин са работили с кампанията на Клинтън, която беше съперник на Тръмп на изборите през 2016 г. Тръмп се месил в търговските отношения на САЩ с Украйна", "date": "2019.11.03", "title": "\"Те са ужасен, корумпиран народ\""}
{"url": "https://clubz.bg/90026-rusiq_pak_zagovori_za_golqmo_evrazijsko_ikonomichesko_semejstvo", "text": "Русия се обявява за създаване на Голямо евразийско партньорство с участието на държавите от Евразийския икономически съюз, Асоциацията на страните от Югоизточна Азия (АСЕАН), Шанхайската организация за сътрудничество, \"евентуално и други структури\". Това заяви руският премиер Дмитрий Медведев на срещата на високо равнище в Банкок на АСЕАН, предаде ТАСС, цитирана от БТА.  Идеята не е нова - още пред 2016 г. лидерите на обединението единодушно са подкрепили предложението, припомня Медведев. Тогава се проведе среща на върха Русия - АСЕАН в Сочи. По думите му в дългосрочен план новото партньорство ще даде възможност да се съгласуват големите интеграционни и инфраструктурни проекти. Русия обаче вече е направила стъпка в тази посока, отбеляза той, напомняйки за подписания меморандум за разбирателство в икономическото сътрудничество между Евразийската икономическа комисия и АСЕАН. Евразийският икономически съюз е сключил споразумения за свободна търговия с Виетнам и Сингапур, преговаря и с други страни от Асоциацията, а Евразийската икономическа комисия е подписала документи за сътрудничество с Камбоджа, Тайланд и Индонезия, посочи Дмитрий Медведев. Москва приема за предпоставка, че партньорството трябва да се гради въз основа на взаимно зачитане и принципа за обща изгода, че то ще бъде отворено за присъединяване на всички заинтересовани страни, добави руският премиер. В Евразийския икономически съюз участват Русия, Армения, Беларус, Казахстан и Киргизия.  ", "date": "2019.11.03", "title": "Русия пак заговори за голямо евразийско икономическо семейство"}
{"url": "https://clubz.bg/90006-kym_1700_chasa_bez_syshtestvena_promqna_v_blagoevgrad", "text": "И при поредната обиколка на хиподрума в Благоевград първата зебра, която отне първоначалното водачество в междинната надпревара, запазва преднината си към 17,00 часа. В Благоевград новият водач запазва преднина към 13,00 часа Вижте  какви данни съобщава спортната агенция.", "date": "2019.11.03", "title": "Към 17,00 часа: без съществена промяна в Благоевград"}
{"url": "https://clubz.bg/90010-borisov_izborite_sa_chestni_samo_kogato_radev_pobedi", "text": "Това каза премиерът Бойко Борисов малко след като гласува в училище в Банкя. Така той коментира думите на президента, че ще покани ръководството на ЦИК, органите на реда и парламентарно представените политически партии да обсъдят всички пропуски в изборите и отстъплението от изборния процес. Президентът със съмнения, че изборният процес е \"компрометиран\" Според Борисов Радев продължава да агитира в изборния ден, както е направил и миналата седмица на първия тур от местните избори. Борисов каза още, че за него изборите в София са приключили още на първия тур на вота за общински съветници. Той обвини президента, че нарушава върховенството на закона. След като репортер го репликира, че и той самият в момента агитира Борисов отговори, че просто отговаря на въпроси, след което се обиди и си тръгна. Журналистите обаче упорито тичаха след него. Той допълни, че е дал гласа си за да може София да расте все по-хубава. Той изтъкна, че ГЕРБ е спечелил в Банкя на първи тур, въпреки че там роми няма. Борисов повтори, че вече се е разбрал с президента на Франция Еманюел Макрон по повод неговото изявление от вчера и разчитаме на неговата подкрепа за еврозоната. Макрон: Предпочитам легални мигранти от Африка пред нелегални от България Той изтъкна, че Макрон, както и Доналд Тръмп имат заслуги за избора на Кристалина Георгиева за шеф на Международния валутен фонд. Макрон: Предпочитам легални мигранти от Африка пред нелегални от България", "date": "2019.11.03", "title": "Борисов: Изборите са честни само когато Радев победи"}
{"url": "https://clubz.bg/90020-140_000_domakinstva_bez_tok_vyv_franciq_zaradi_burq", "text": "Бушуващо море, ветрове със скорост до над 160 км в час, пътни магистрали, запречени от паднали дървета - първата есенна буря във Франция, наречена \"Амели\", помете тази сутрин атлантическото крайбрежие на страната, без да вземе жертви, но остави без ток 140 000 домакинства, предаде Франс прес, цитирана от БТА Поройни дъждове и внезапни наводнения връхлетяха и Югоизточна Франция. Бурята се движи към вътрешността на страната и бавно отслабва, информира в сутрешните часове службата \"Метео Франс\". Близо милион жители на Калифорния без ток заради пожарите Екипи на спешните служби се занимават главно с дървета, паднали на пътищата, скъсани електрически кабели и застрашени имоти. В департамент Ланд 47 души бяха евакуирани от къмпинг и настанени на сигурно място. Срути се покривът на казино в туристическата зона Мимизан. Пожарникари помогнаха тази нощ на автомобилисти, блокирани в колите си, съобщиха властите в град Маринян. Освен това местни хора там бяха евакуирани от наводнени партерни и сутеренни жилища. Тази сутрин в 17 френски департамента беше обявена предпоследната, \"оранжева\" степен за опасно време, съобщи по-рано ТАСС. В департамент Ванде силният вятър повали дървета, които паднаха върху железопътни линии и нарушиха движението на влаковете. В департамент Жиронд скоростта на вятъра достигна през нощта скорост от 45 метра в секунда, което е рекорд от 1996 г. насам. В Ница за един час се изля триседмичната норма за валежи.", "date": "2019.11.03", "title": "140 000 домакинства без ток във Франция заради буря"}
{"url": "https://clubz.bg/90018-faraj_nqma_da_se_bori_za_mqsto_v_parlamenta", "text": "Лидерът на британската Партия на Брекзита Найджъл Фараж каза, че няма да се бори за влизане в парламента на изборите другия месец, а ще води кампания в цялата страна срещу сделката за Брекзит, договорена от премиера Борис Джонсън, предаде Ройтерс, цитирана от БТА. В интервю за Би Би Си Фараж заяви, че е много е мислил как най-добре би могъл да служи на каузата за Брекзит - дали да се опита да влезе в парламента, или да бъде по-полезен, като обикаля Обединеното кралство, подкрепяйки 600-те кандидати на партията си. Реших, че правилно е да направя второто, каза Фараж. Партията на Фараж печели убедително евровота Той обеща, че партията му ще се бори за всяко депутатско място в Англия, Шотландия и Уелс срещу консерваторите на Джонсън, освен ако той не се откаже от споразумението си, което според Фараж и партията му е по-лош вариант, отколкото излизане от ЕС без сделка, съобщи Асошиейтед прес.", "date": "2019.11.03", "title": "Фараж няма да се бори за място в парламента"}
{"url": "https://clubz.bg/90019-djonsyn_dyrji_na_sdelkata_si_za_izlizane_ot_es", "text": "Британският премиер Борис Джонсън изрази \"дълбоко съжаление\" от факта, че не е успял да изведе страната от ЕС на 31 октомври, както бе обещал, но заяви, че договореното от него споразумение за излизане продължава да е единственият начин Великобритания да напусне съюза. Отговаряйки на журналистически въпрос, Джонсън каза, че ще се извини на онези членове на Консервативната партия, които са гласували за него, имайки предвид обещанието му за Брекзит на 31 октомври, предаде Асошиейтед прес. Джонсън се отказа от \"Брекзит без сделка\" в манифеста на Консерваторите Джонсън обеща да не допусне, докато е премиер, организиране на нов референдум за независимост на Шотландия. Не виждам причини пак да се връщаме към този въпрос, заяви той. Той припомни, че през 2014 вече се е състоял такъв референдум и на хората е било казано, че това ще е единственото такова събитие в живота на цяло поколение. \"Не мисля, че хората в тази страна смятат, че референдумите са нещо отлично за хармонията\", заяви Джонсън, цитиран от ТАСС. На референдума за независимостта на Шотландия през 2014 г. 55 процента от шотландците се обявиха за запазване на съюза между Единбург и Лондон. Но тези дни министър-председателката на Шотландия и лидер на Шотландската национална партия Никола Стърджън каза, че ще поиска от Лондон организиране на нов референдум за независимост, като обсвърза този въпрос с нежеланието на шотландците да излизат от ЕС.", "date": "2019.11.03", "title": "Джонсън държи на сделката си за излизане от ЕС"}
{"url": "https://clubz.bg/90011-kym_1600_chasa_v_sofiq_razstoqnieto_mejdu_zebrite_se_zapazva", "text": "Разстоянието между зебрите се запазва без драстични промени, показват данните към 16,00 часа на една от специализираните спортни агенции. Състезанието в София към 14,00 часа: първата зебра увеличава дистанцията Вижте   междинните резултати.", "date": "2019.11.03", "title": "Към 16,00 часа в София: разстоянието между зебрите се запазва"}
{"url": "https://clubz.bg/90014-nadprevarata_v_plovdiv_vyrvi_bez_iznenadi_kym_1600_chasa", "text": "Надпреварата в Пловдив върви без изненади към 16,00 часа, показват междинните резултати в Града под тепетата. Ето как тичат зебрите в Пловдив към 14,00 часа Проследете данните  .", "date": "2019.11.03", "title": "Надпреварата в Пловдив върви без изненади към 16,00 часа"}
{"url": "https://clubz.bg/90015-kym_1600_chasa_ubeditelno_liderstvo_na_systezanieto_vyv_varna", "text": "Към 16,00 часа: няма промяна в лидерството на състезанието във Варна и то остава убедително, показва движението на зебрите според една от спортните агенции. Към 14,00 часа във Варна водачът държи стабилно дистанцията Междинните резултати можете да видите ", "date": "2019.11.03", "title": "Към 16,00 часа: убедително лидерство на състезанието във Варна"}
{"url": "https://clubz.bg/90022-sofiq_kym_1700_chasa_nqma_obrati_v_nadprevarata", "text": "Към 17,00 часа в София няма обрати в състезанието за зебри, показват данни на две от спортните агенции. Към 16,00 часа в София: разстоянието между зебрите се запазва Междинните резултати можете да проследите  и  .", "date": "2019.11.03", "title": "София: към 17,00 часа няма обрати в надпреварата"}
{"url": "https://clubz.bg/90004-systezanieto_v_sofiq_kym_1400_chasa_pyrvata_zebra_uvelichava_distanciqta", "text": "Състезанието в София продължава без изненади към 14,00 часа, като първата зебра увеличава дистанцията, показват данните на две от специализираните спортни агенции. Водачеството в София остава без промяна към 13,00 часа Данните за надпреварата на зебрите можете да видите  и  .", "date": "2019.11.03", "title": "Състезанието в София към 14,00 часа: първата зебра увеличава дистанцията"}
{"url": "https://clubz.bg/90000-eksperiment_astronavtite_shte_pekat_biskviti_v_kosmosa", "text": "Астронавтите ще пекат експериментално бисквити с шоколадови парченца в космоса в специална фурна, която ще им бъде доставена на Международната космическа станция утре с товарния кораб \"Сигнус\", съобщи Би Би Си, цитирана от БТА. С пекарските си експерименти астронавтите ще тестват въздействието на високата температура и липсата на гравитация върху формата и плътността на бисквитите. Тестото се осигурява от веригата \"Дабъл трий\" на хотелите \"Хилтън\". Експерименталната фурна \"Zero-G Oven\", с която може да се пече храна в безтегловност, прилича повече на тостер. Температурата в нея може да достига до 363, 3 градуса Целзий. С такава фурна продължителните полети в космоса могат да станат по-приемливи. Първо престъпление, извършено от Космоса? (ВИДЕО) Сапсулата \"Сигнус\" на корпорация \"Нортроп Груман\", която беше изстреляна вчера следобед към МКС, превозва около 3,7 т товари. В нея има и друго необичайно оборудване - предпазна жилетка срещу радиация и части за спортен автомобил. Астронавтите ще тестват ефикасността на жилетката. Компанията \"Ламборгини\" пък иска да провери ефекта на космоса върху карбонови влакна.", "date": "2019.11.03", "title": "Експеримент: астронавтите ще пекат бисквити в космоса"}
{"url": "https://clubz.bg/90009-vodachyt_v_systezanieto_v_ruse_zatvyrjdava_poziciite_si_kym_1400_chasa", "text": "Водачът в състезанието в Русе затвърждава позициите си към 14,00 часа, показват данните на две от спортните агенции. Към 12,00 часа: увеличава се дистанцията между двете зебри в Русе  Междинните резултати можете да видите  и  .", "date": "2019.11.03", "title": "Водачът в състезанието в Русе затвърждава позициите си към 14,00 часа"}
{"url": "https://clubz.bg/89982-pyrvi_danni_ot_systezanieto_sys_zebri_kym_1000_chasa_v_sofiq", "text": "Вече имаме първите данни от временното класиране на зебрите в София към 10,00 часа. Следете днес големия финал от местните надбягвания със зебри Можете да ги проследите  . Резултатите на втората спортна агенция може да проследите ", "date": "2019.11.03", "title": "Първи данни от състезанието със зебри към 10,00 часа в София"}
{"url": "https://clubz.bg/90007-kym_1400_chasa_vyv_varna_vodachyt_dyrji_stabilno_distanciqta", "text": "Към 14,00 часа във Варна водачът държи стабилно дистанцията, показват междинните резултати в морската столица. Към 13,00 часа: без съществена промяна в надпреварата и във Варна Данните на едната спортна агенция можете да видите  а на втората -  .", "date": "2019.11.03", "title": "Към 14,00 часа във Варна водачът държи стабилно дистанцията"}
{"url": "https://clubz.bg/89976-venecianskata_komisiq_istanbulskata_konvenciq_ne_uzakonqva_ednopolovi_brakove", "text": "Истанбулската конвенция за защита от домашно насилие  - извън контекста на насилствения такъв, не налага на държавите, в чиито конституции пише, че това е съюз между мъж и жена, да припознават еднополови бракове,  Документът на Съвета на Европа   - единствено потвърждава, че половата принадлежност е сред темите, по които не се допуска дискриминация. Не се изисква и даване на легален статус на хората със хомосексуална ориентация.  Конвенцията  , но окуражава държавите, които я ратифицират, да включат в учебните програми \"материали за борба с домашното насилие\". Как точно да се случва това е въпрос на самите държави.  ЕП иска процедура за Истанбулската конвенцията Това са част от заключенията на Европейската комисия за демокрация чрез право (Венецианската комисия) за съдържанието на Истанбулската конвенция. Становището е изготвено заради запитване от Армения дали Истанбулската конвенция противоречи на националната конституция, която също като българската например, постановява, че бракът е съюз между мъж и жена.   по този повод разглежда специално използването на термините \"gender\", \"gender идентичност\", \"сексуална ориентация\", \"семейство\", \"брак\". В България Истанбулската конвенция не е ратифицирана, въпреки че бе подписана, заради недоволство от националистическите формации във властта, БСП и гласовита реакция от определени обществени среди. Отделни представители на голямата партия във властта - ГЕРБ - също се изказаха против документа, парафиран от всички страни в Съвета на ЕС без Русия и Азербайджан, но все още нератифициран в някои от страните. България е единствената държава на Балканския полуостров, която не ратифицира конвенцията. За да се случи този отказ от ратификация ГЕРБ сезира Конституционния съд, който пък реши, че документът за мерки против насилието над жени и домашното насилие противоречи на основния закон. Заради подобна обществена ситуация в Армения - страната поиска становище от Венецианската комисия.   Официално: Истанбулската конвенция е противоконституционна Що е то Истанбулска конвенция – въпроси и отговори Официално: Истанбулската конвенция е противоконституционна Що е то Истанбулска конвенция – въпроси и отговори", "date": "2019.11.03", "title": "Венецианската комисия: Истанбулската конвенция не узаконява еднополови бракове"}
{"url": "https://clubz.bg/90005-eto_kak_tichat_zebrite_v_plovdiv_kym_1400_chasa", "text": "Вижте как продължава надпреварата със зебрите в Пловдив, според данните на две от спортните агенции към 14,00 часа. 12,00 часа: стабилна преднина за първата зебра и в Пловдив Проследете как върви състезанието  и  .", "date": "2019.11.03", "title": "Ето как тичат зебрите в Пловдив към 14,00 часа"}
{"url": "https://clubz.bg/90008-bez_syshtestvena_promqna_tichat_zebrite_v_pleven_kym_1400_chasa", "text": "Без съществена промяна тичат зебрите в Плевен към 14,00 часа, показват данните на две от спортните агенции. Вижте как тичат зебрите в Плевен към 12,00 часа Можете да ги проследите  и  .", "date": "2019.11.03", "title": "Без съществена промяна тичат зебрите в Плевен към 14,00 часа"}
{"url": "https://clubz.bg/90023-kym_1700_chasa_lideryt_v_systezanieto_vyv_varna_izglejda_qsen", "text": "Към 17,00 часа лидерът в състезанието във Варна изглежда ясен - той е безспорен водач в надпреварата със зебри през целия ден, показват междинните резултати на втора от спортните агенции. Към 16,00 часа: убедително лидерство на състезанието във Варна Данните проследете  .", "date": "2019.11.03", "title": "Към 17,00 часа лидерът в състезанието във Варна изглежда ясен"}
{"url": "https://clubz.bg/89988-1100_chasa_sofiq_pyrvata_zebra_drypva_oshte_malko", "text": "Вторият междинен резултат за състезанието в София към 11,00 часа вече е ясен.  Първи данни от състезанието със зебри към 10,00 часа в София Вижте как първата зебра дръпва още мъничко напред и увеличава дистанцията спрямо втората  .", "date": "2019.11.03", "title": "11,00 часа, София: първата зебра дръпва още малко"}
{"url": "https://clubz.bg/89981-fandykova_sofiq_nqma_vreme_za_eksperimenti", "text": "Това заяви кандидатката за кмет на столицата Йорданка Фандъкова, след като упражни правото си на глас. Тя гласува точно в 10.30 часа в секция 34 в 47 СУ \"Христо Г. Данов\" в квартал \"Иван Вазов\". Фандъкова обясни, че се надява повече софиянци да дадат вота си, за да се затвърди посоката на развитие на града. \"От всички нас зависи това как ще се развива градът ни. А пък няма човек в София, който да не се интересува от града си, защото живеем тук, тук раждаме и отглеждаме децата си и внуците си, така че се надявам повече хора да излязат и да гласуват днес\", подчерта още Фандъкова.", "date": "2019.11.03", "title": "Фандъкова: София няма време за експерименти"}
{"url": "https://clubz.bg/89984-kym_1000_chasa_ednata_ot_dvete_zebri_drypna_mnogo_silno_v_plovdiv", "text": "Към 10,00 часа едната от двете зебри се позиционира като сериозна водачка в надпреварата за Пловдив. Първи данни от състезанието със зебри към 10,00 часа в София Резултатите на първата агенция можете да видите  , а резултатите на втората  .", "date": "2019.11.03", "title": "Към 10,00 часа едната от двете зебри дръпна много силно в Пловдив"}
{"url": "https://clubz.bg/89983-vijte_kak_startira_systezanieto_v_blagoevgrad", "text": "Една от спортните агенции вече дава първи данни и за състезанието със зебри в Благоевград. Първи данни от състезанието със зебри към 10,00 часа в София Как върви големият финал можете да проследите  .  ", "date": "2019.11.03", "title": "Вижте как стартира състезанието в Благоевград"}
{"url": "https://clubz.bg/89985-systezanieto_vyrvi_s_pylna_sila_i_vyv_varna", "text": "Вижте как върви и надпреварата във Варна към 10,00 часа. Към 10,00 часа едната от двете зебри дръпна много силно в Пловдив Резултатите на една от спортните агенции може да се проследят  .", "date": "2019.11.03", "title": "Състезанието върви с пълна сила и във Варна"}
{"url": "https://clubz.bg/89987-malko_hora_na_hipodruma_v_pleven_kym_1000_chasa", "text": "Малко хора е имало на хиподрума в Плевен към 10,00 часа, показват данните на една от спортните агенции. Стабилен старт на зебрите и в Русе, сочат данните към 10,00 часа Резултатите можете да видите  .", "date": "2019.11.03", "title": "Малко хора на хиподрума в Плевен към 10,00 часа"}
{"url": "https://clubz.bg/89986-stabilen_start_na_zebrite_i_v_ruse_sochat_dannite_kym_1000_chasa", "text": "Стабилен старт регистрира една от спортните агенции в Русе към 10,00 часа. Състезанието върви с пълна сила и във Варна Вижте как тичат зебрите в дунавския град  .  ", "date": "2019.11.03", "title": "Стабилен старт на зебрите и в Русе, сочат данните към 10,00 часа"}
{"url": "https://clubz.bg/89989-kym_1100_chasa_promqna_na_vodacha_v_systezanieto_v_blagoevgrad", "text": "Макар и с малка разлика има промяна във водача във временното класиране на състезанието в Благоевград. 11,00 часа, София: първата зебра дръпва още малко Вижте данните на едната от спортните агенции към 11,00 часа  .", "date": "2019.11.03", "title": "Към 11,00 часа: промяна на водача в състезанието в Благоевград"}
{"url": "https://clubz.bg/89978-sotir_cacarov_raboti_se_po_95_sluchaq_za_izborna_tyrgoviq", "text": "Досъдебните производства за изборна търговия, образувани до момента, са 95, повдигнати са обвинения са 23 лица. Това съобщи главният прокурор Сотир Цацаров, след като гласува на балотажа за кмет в родния си Пловдив.  По думите му само в рамките на седмицата между двата тура на местните избори сигналите за нарушаване на изборните правила са набъбнали с 687, като 200 от тях са само във вчерашния ден. Досъдебните производства са се увеличили с 38, а обвиняемите са с 13 повече.  Президентът със съмнения, че изборният процес е \"компрометиран\" Цацаров потвърди, че бившият кмет на община Гърмен Ахмед Башев е бил задържан за 24 часа от органите на МВР. Бившият кмет на Гърмен Ахмед Башев е арестуван Главният прокурор коментира и казуса с президентския указ за назначаване на Иван Гешев за главен прокурор, след като бе избран от ВСС без конкуренция. Според Цацаров една от причините президентът все още да не е взел отношение по избора е, че пълният стенографски протокол от заседанието на ВСС е бил публикуван в четвъртък, а това е документът, с който държавният глава трябва да се запознае. Президентът може да не подпише ущаз за назначение на нов главен прокурор. Законите не го обвързват с конкретен срок, в който е дръжен да се произнесе. При хипотеза на неподписване на указ вариантът е ВСС да се събере отново и да прегласува номинацията на Гешев или да има нова процедура по избор. При повторно изпращане на име на избрания кандидат в рамките на тази процедура президентът няма право да го върне повторно.  Заявките от ВСС към момента са, че дори и да няма указ от първия път, изборът на Иван Гешев ще бъде потвърден.  Бившият кмет на Гърмен Ахмед Башев е арестуван", "date": "2019.11.03", "title": "Сотир Цацаров: Работи се по 95 случая за изборна търговия"}
{"url": "https://clubz.bg/89995-dvojno_po_byrzo_ticha_pyrvata_zebra_vyv_varna_kym_1200_chasa", "text": "Двойно по-бърза е първата зебра във Варна към 12,00 часа, показват резултатите на една от спортните агенции. Към 11,00 часа: незначително намалява преднината на първата зебра във Варна Данните можете да проследите  .", "date": "2019.11.03", "title": "Двойно по-бързо тича първата зебра във Варна към 12,00 часа"}
{"url": "https://clubz.bg/89980-sledete_dnes_golemiq_final_ot_mestnite_nadbqgvaniq_sys_zebri", "text": "Днес се провежда големият финал от местните състезания със зебри, които започнаха на 27 октомври 2019 г. Надбягвания ще се проведат на 105 големи регионални хиподрума, от тях 17 областни плюс София, както и в 441 по-малки. Районните съревнования, в които нямаше излъчен победител преди седмица, са общо 31. 22 от тях са на територията на най-големия хиподрум в страната - столичния. Навсякъде състезанията са между двама финалисти, излъчени в големите надбягвания с най-много участници на 27 октомври. Данни ще получаваме от три специализирани спортни агенции, които ще измерват и колко души са отишли на хиподрума в днешния ден, който няма да е особено слънчев и топъл - а това го прави не особено привлекателен за гражданите, които смятат да отидат за гъби. Етапите от състезанието можете да проследите в Клуб Z през целия ден. Както винаги досега, ще се постараем да станете свидетели на всички драматични развои на надпреварата в по-голямата част от областните центрове и някои по-малки, но интересни градове. Особен интерес се очаква да предизвикат финалите в София и Пловдив, както в Плевен, Русе, Добрич, Перник.", "date": "2019.11.03", "title": "Следете днес големия финал от местните надбягвания със зебри"}
{"url": "https://clubz.bg/89991-kym_1100_chasa_neznachitelno_namalqva_predninata_na_pyrvata_zebra_vyv_varna", "text": "Незначително намалява дистанцията между двете зебри, които тичат във Варна, показват данните на едната спортна агенция към 11,00 часа. Състезанието върви с пълна сила и във Варна Междинните резултати можете да проследите  .", "date": "2019.11.03", "title": "Към 11,00 часа: незначително намалява преднината на първата зебра във Варна"}
{"url": "https://clubz.bg/89990-bez_promqna_v_systezanieto_v_plovdiv_kym_1100_chasa", "text": "Междинните резултати в Пловдив показват, че няма съществена промяна в надбягването на зебрите в Пловдив към 11,00 часа. Към 11,00 часа: промяна на водача в състезанието в Благоевград Данните можете да видите  .", "date": "2019.11.03", "title": "Без промяна в състезанието в Пловдив към 11,00 часа"}
{"url": "https://clubz.bg/89993-vijte_kak_tichat_zebrite_v_pleven_kym_1200_chasa", "text": "Вижте данните на една от спортните агенции за Плевен към 12,00 часа. Малко хора на хиподрума в Плевен към 10,00 часа Междинните резултати можете да проследите  .", "date": "2019.11.03", "title": "Вижте как тичат зебрите в Плевен към 12,00 часа"}
{"url": "https://clubz.bg/89992-kym_1200_chasa_v_sofiq_pyrvata_zebra_zapazva_stabilna_prednina", "text": "Към 12,00 часа според една от спортните агенции преднината на първата зебра в София остава стабилна. 11,00 часа, София: първата зебра дръпва още малко Междинните резултати можете да видите  .  ", "date": "2019.11.03", "title": "Към 12,00 часа в София първата зебра запазва стабилна преднина"}
{"url": "https://clubz.bg/89994-kym_1200_chasa_uvelichava_se_distanciqta_mejdu_dvete_zebri_v_ruse", "text": "Данните на една от спортните агенции показва, че дистанцията между двете зебри, които тичат в Русе, се увеличава значително към 12,00 часа. Стабилен старт на зебрите и в Русе, сочат данните към 10,00 часа Вижте междинните резултати  .", "date": "2019.11.03", "title": "Към 12,00 часа: увеличава се дистанцията между двете зебри в Русе "}
{"url": "https://clubz.bg/89996-1200_chasa_stabilna_prednina_za_pyrvata_zebra_i_v_plovdiv", "text": "Стабилна остава преднината и на първата зебра, която тича в Пловдив. Без промяна в състезанието в Пловдив към 11,00 часа Вижте междинните данни към 12,00 часа  .", "date": "2019.11.03", "title": "12,00 часа: стабилна преднина за първата зебра и в Пловдив"}
{"url": "https://clubz.bg/89977-prezidentyt_sys_symneniq_che_izborniqt_proces_e_komprometiran", "text": "Президентът Румен Радев взе повод от множеството сигнали и арести за купуване на гласове на местните избори, за да изрази съмнение, че изборният процес е компрометиран. Радев говори след като гласува на втория тур в София. И даде заявка, че заради сигналите ще инициира среща с представители на МВР, Централната избирателна комисия и политическите партии По думите му \"продължава да има нежелание за въвеждането на машинното гласуване\", което може да реши въпроса с грешките в протоколите. По-късно говорителят на ЦИК Александър Андреев потвърди, че Комисията ще вземат участие на такава среща, ако бъдат поканени на нея. Радев бе помолен да коментира и думите на френския президент Еманюел Макрон за \"българските банди\". Както е известно, българското външно министерство реагира светкавично с връчване на протестна нота и привиквайки (идния понеделник) френската посланичка у нас. За което Радев намекна, че е прибързана реакция: Късно снощи премиерът Бойко Борисов обяви, че президентът Макрон се е свързал с него и го е уверил, че не е критикувал български граждани, работници, институции.  Борисов: Макрон ме увери - никога не е критикувал българските граждани, работници, институции Малко по-рано през деня, след своето гласуване, главният прокурор Сотир Цацаров посочи, че очаква в \"обозрим срок\" решение от страна на държавния глава по подписването на указа за назначаване на Иван Гешев за негов наследник. По този повод днес Радев заяви: Сотир Цацаров: Работи се по 95 случая за изборна търговия Сотир Цацаров: Работи се по 95 случая за изборна търговия", "date": "2019.11.03", "title": "Президентът със съмнения, че изборният процес е \"компрометиран\""}
{"url": "https://clubz.bg/89997-manolova_stolichani_glasuvajte_glasuvajte_glasuvajte", "text": "Това заяви кандидатката за кмет на София Мая Манолова, след като гласува. Манолова е на балотаж с Йорданка Фандъкова.   Фандъкова: София няма време за експерименти", "date": "2019.11.03", "title": "Манолова: Столичани, гласувайте, гласувайте, гласувайте!"}
{"url": "https://clubz.bg/89998-galyp_interneshynyl_otchita_po_slaba_izbiratelna_aktivnost", "text": "По-слаба избирателна активност отчита \"Галъп интернешънъл\" на втория тур, съобщава  , позовавайки се на изпълнителния директор на социологическата агенция Първан Симеонов.  При съпоставка с първия тур, избирателната активност е по-ниска навсякъде, освен в Благоевград. Към 12,00 часа в София първата зебра запазва стабилна преднина Според Симеонов ниските стойности към 11 ч. все още не са знак, че активността за целия ден ще е по-ниска. По думите му може да се окаже, че \"не подкрепям никого\" решава избора в София. В мажоритарни избори гласът \"не подкрепям никого\" на практика е кандидат, предупреди Симеонов. ", "date": "2019.11.03", "title": "\"Галъп интернешънъл\" отчита по-слаба избирателна активност"}
{"url": "https://clubz.bg/89999-vodachestvoto_v_sofiq_ostava_bez_promqna_kym_1300_chasa", "text": "Няма промяна във водачеството на състезанието за зебри в София към 13,00 часа, показват данните на една от агенциите. Към 12,00 часа в София първата зебра запазва стабилна преднина Можете да проследите междинните резултати  .", "date": "2019.11.03", "title": "Водачеството в София остава без промяна към 13,00 часа"}
{"url": "https://clubz.bg/90003-v_blagoevgrad_noviqt_vodach_zapazva_prednina_kym_1300_chasa", "text": "Новият водач в Благоевград запазва преднина и при междинния резултат към 13,00 часа, показват данните на една от спортните агенции. Към 11,00 часа: промяна на водача в състезанието в Благоевград Можете да видите данните  . ", "date": "2019.11.03", "title": "В Благоевград новият водач запазва преднина към 13,00 часа"}
{"url": "https://clubz.bg/89975-vestnik_k_spira_da_izliza_na_1_qnuari", "text": "Вестник „К.“ ще преустанови излизането си на 1 януари 2020 г., съобщи главният редактор Копринка Червенкова. Тя обяви, че се задава последният брой на връчването на годишните награди на Съюза на българските журналисти на 1 ноември, когато Червенкова прие отличието „Златно перо“ в категорията „печат“.  Под заглавието „К.“ част от екипа на стария вестник „Култура“ продължи да прави изданието през октомври 2018-а. Два мсеца по-рано издателят му Светослав Божилов реши „Култура“ да се превърне в списание, ръководено от друг главен редактор и с авторите от портал „Култура“.", "date": "2019.11.03", "title": "Вестник \"К.\" спира да излиза на 1 януари"}
{"url": "https://clubz.bg/90001-kym_1300_chasa_bez_syshtestvena_promqna_v_nadprevarata_i_vyv_varna", "text": "Няма регистрирана съществена промяна в междинните резултати към 13,00 часа на състезанието във Варна. Двойно по-бързо тича първата зебра във Варна към 12,00 часа Данните можете да видите  .", "date": "2019.11.03", "title": "Към 13,00 часа: без съществена промяна в надпреварата и във Варна"}
{"url": "https://clubz.bg/89971-kak_se_pravqt_izbori_v_galiche", "text": "Как се правят избори в емблематичното село Галиче - това знае всяко дете. И местни избори 2019 не правят изключение.  Роднина на кандидат е обикалял снощи от врата на врата и сплашвал гласоподавателите, а личен асистент е гласувал на първия тур вместо човек с умствено увреждане, който не осъзнава какво са избори.  За тези случаи разказа тази сутрин Нова телевизия. Припомняме че в община Бяла Слатина, където попада и Галиче, на първия тур стотици избиратели, без да знаят, се оказаха с една и съща диагноза - болки в кръста - за да гласуват в подвижна секция. \"Епикризите\" за съмнителния масов \"ишиас\" са били издадени от един и същи лекар. Първи жалби: масов ишиас и кой открадна булдозера В репортажа на Нова от днес се разказва как мъж с олигофрения, за когото се грижи възрастната му майка, е \"гласувал\" на първия тур за кмет на Галиче. Мъжът, който може да каже само името си, не разбира смисъла на гласуването, заявява и майка му. Въпреки това, миналата неделя, личната му асистентка подала заявление от негово име и дори гласувала. Заявила, че мъжът е имал момент на просветление на ума. От ЦИК посочват, че в такива случаи трудно би могло да се докаже бил ли е в действителност в състояние да направи осъзнат избор или не. Дали болният мъж ще \"гласува\" и на втория тур - предстои да видим. В събота вечерта пък бяха задържани четирима души по подозрения за купуване на гласове в района на Плевенско. По време на акцията са извършени претърсвания и изземвания. Миналата неделя в село Буковлък бяха регистрирани множество нарушения.", "date": "2019.11.03", "title": "Как се правят избори в Галиче"}
{"url": "https://clubz.bg/89951-kak_chili_podhlyzna_greta", "text": "Испания предложи на 16-годишната шведска екоактивистка Грета Тунберг помощ, за да се придвижи от САЩ до Мадрид, където на 2 декември започва 25-ата международна конференция за климата - COP25, съобщава \"Политико\". Грета се оказа от грешната страна на Атлантическия океан, след като се наложи международното събитие да бъде преместено в Мадрид. Чили отменя домакинството на АТИС и конференцията на ООН за климата В сряда чилийският президент Себастиян Пинера обяви, че страната му се отказва от домакинството на климатичната конференция на ООН заради масовите протести. Ден по-късно Испания предложи да организира форума, а след това ООН потвърди, че конференцията ще се състои от 2 до 13 декември в испанската столица. Тогава Тунберг, която по екологични причини не иска да лети със самолет, помоли свои привърженици да й помогнат да прекоси Атлантика от САЩ до Мадрид. ООН: Отказаната от Чили конференция за климата ще бъде в Мадрид  На молбата ѝ за помощ бързо откликна испанската министърка на екологичния преход Тереса Рибера Родригес. Грета прекоси Атлантическия океан на яхта през август, за да присъства на годишната сесия на Общото събрание на ООН и съпътстващите я събития. Испанската министърка сега не уточнява какъв транспорт ще предложи страната ѝ на 16-годишната екоактивистка. Вчера Леонардо ди Каприо публикува в Инстаграм снимки от среща с Грета, която американският актьор определя като \"Водач на нашето време\". Двамата обсъдили ангажиментите си в борбата с климатичните промени. ООН: Отказаната от Чили конференция за климата ще бъде в Мадрид ", "date": "2019.11.03", "title": "Как Чили подхлъзна Грета"}
{"url": "https://clubz.bg/89967-iz_dokumentite_za_ruskata_namesa_na_prezidentskiq_vot_v_sasht", "text": "Президентът на САЩ Доналд Тръмп настоявал за бързо публикуване на имейли на американските демократи, които са били хакнати по време на кандидат президентската кампания през 2016 г. А високопоставен сътрудник на Тръмп е прокарал идеята, че по-скоро Украйна, а не Русия, стои зад тази хакерска атака. Всичко това излиза на яве от публикувани от министерството на правосъдието на САЩ документи, свързани с разследването на специалния прокурор Робърт Мълър за руската намеса в изборите през 2016 г., предаде Ройтерс, цитирана от БТА. Съд потвърди разследването за импийчмънт срещу Тръмп Публикуваните документи наброяват 500 страници. Публикацията стана възможна след съдебна битка със Си Ен Ен и новинарския сайт Бъзфийд. Сред документите има резюмета от интервюта във ФБР с Рик Гейтс, който беше заместник-ръководител на предизборната кампания на Тръмп, с бившия ръководител на кампанията му Пол Манафорт, с бившия адвокат на кампанията на Тръмп Майкъл Коен и със Стив Банън, бившия президентски съветник. От документите става ясно, че на 10 април 2018 г. Гейтс разказал на разследващите, че Манафорт по време на предизборната кампания през 2016 г. вярвал, че хакерската атака срещу Националния комитет на американската Демократическа партия вероятно е била извършена от украинците, а не от руснаците. Тръмп е търсел доказателства за намеса на Украйна в изборите в САЩ Съюзници на Тръмп защитиха тази теория, за да подкопаят изводите от разследването на Мълър за руската намеса в изборите, но после теорията беше дискредитирана. В телефонния разговор на Доналд Тръмп с украинския президент Володимир Зеленски от 25 юли, който стана причина за разследването за импийчмънт на президента, Тръмп е поискал от украинския си колега да разследва евентуална украинска намеса в хакерската атака през 2016 г. по време на предизборната кампания. От публикуваните документи става ясно, че по време на разпитите Гейтс е намекнал, че Националният комитет на американската Републиканска партия е знаел повече неща, отколкото си признавал относно хакването на имейлите на демократите. Гейтс е казал, че Националният комитет на републиканците е имал информация за датата, на която тези хакнати имейли щели да бъдат публикувани на сайта на Уикилийкс. Мълър потвърди: Докладът не оневинява Тръмп Документите също така показват, че по време на предизборната кампания Тръмп е бил фрустриран, че Уикилийкс се бавел с публикуването на имейлите на демократите, които били хакнати и за които предизборният екип на Тръмп имал информация, че са се озовали в ръцете на сайта. Разпространените документи показват, че Гейтс е разказал и, че Тръмп е бил фрустриран, че неговата противничка от Демократическата партия Хилари Клинтън не е направила обществено достояние някои имейли по време на разследването на Държавния департамент за нейното използване на личен сървър, докато тя е била държавен секретар. През юли 2017 г. Тръмп открито поиска от Русия да му помогне в намирането на тези непредставени от Клинтън имейли, но после заяви, че просто се е шегувал. Тръмп е търсел доказателства за намеса на Украйна в изборите в САЩ Мълър потвърди: Докладът не оневинява Тръмп", "date": "2019.11.03", "title": "Из документите за руската намеса на президентския вот в САЩ..."}
{"url": "https://clubz.bg/89956-bezredicite_v_irak_prodyljavat_novi_120_raneni", "text": "Нови сблъсъци между полиция и демонстранти избухнаха тази нощ в Багдад, където протестиращи не се разотиват от централния площад \"Тахрир\", настоявайки за \"падане на режима\" в Ирак, въпреки че властите обещават реформи, предаде Франс прес, цитирана от БТА. Един човек е убит, а десетки са ранени по време на безредиците недалеч от площада, съобщиха медицински източници. От 1 октомври насам по време на демонстрации и сблъсъци са загинали 257 души по последни данни на властите, публикувани в сряда вечерта. Според силите за сигурност и медицински източници от сряда вечерта насам в Багдад са убити най-малко 7 демонстранти - някои от тях със сълзотворни гранати (десет пъти по-тежки, отколкото другаде по света), изстрелвани хоризонтално от силите на реда. Главните групи в иракския парламент се разбраха да свалят правителството Според същите източници има и един загинал в южния град Насирия, убит от охраната на щаба на местен политик по време на демонстрация пред офиса. Най-малко 120 души пострадаха при сблъсъци на демонстранти с полиция, употребила сълзотворен газ и летални боеприпаси в района на голямото южно пристанище Ум Каср, съобщи днес телевизия \"Ас Сумария\", цитирана от ДПА и ТАСС.  Телевизията се позова на иракската висша комисия по човешките права. Протестиращите блокираха още в сряда пътищата към този стратегически терминал, след което всички товаро-разтоварни операции там бяха спрени. Ум Каср има голямо значение за Ирак, тъй като страната до голяма степен зависи от вноса на храни. Много международни корабни компании обаче сега са принудени да преустановят работа в пристанището, посочва агенцията. Ирак гори отново Поради разрастващите се протести президентът Бархам Салих обеща предсрочни избори и нов избирателен закон. Премиерът Адел Абдел Махди заяви, че е готов да подаде оставка, ако бъде определен негов приемник. Млад участник в протестите обаче заяви, че хората добре осъзнават какво става, че са стигнали до важен етап и не бива да губят всичко, приемайки \"лъжливите реформи\", предлагани от властта. Новият избирателен закон ще бъде представен в парламента идната седмица, съобщи президентът Салих. Преди седмица законодателите обявиха, че влизат в \"непрекъсната сесия\", но премиерът все още не се е явил за изслушване, което е записано като първа точка в дневния ред, допълва АФП. Ирак гори отново", "date": "2019.11.03", "title": "Безредиците в Ирак продължават, нови 120 ранени"}
{"url": "https://clubz.bg/89970-pak_glasuvame_izborniqt_den_zapochna_normalno", "text": "Втори тур на изборите за кметове ще се проведе днес в населените места, където миналата неделя не бяха избрани кметове. Насрочени са избори в 105 общини и 441 кметства в страната, както и в 31 района в София, Пловдив и Варна. В столицата в цели 22 района няма избран кмет от първия път.  Изборният ден започна в 7 сутринта и приключва в 20 часа. Ако към този час пред секциите има чакащи, те ще гласуват, но не по късно от 21.00 часа, припомня  . Засега няма информация за изникнали проблеми в секциите. Бюлетините за гласуване днес са три вида - за избор на кмет на община, за избор на кмет на кметство и за избор на районен кмет. В тях фигурират имената на двамата кандидати, събрали най-много проценти от вота на първия тур. Изписани са наименованията на партиите, коалициите или инициативните комитети, които са ги издигнали. Само в три от кметствата имената на кандидатите са три заради постигнат равен резултат на първия тур между първия и втория или втория и третия от кандидатите. Гласува се по обичайния начин - като в квадратчето с номера на предпочитания кандидат се поставя знак Х или V с химикал, пишещ със син цвят. В неделя: балотажи в стотици населени места В бюлетините отново има и квадратче \"Не подкрепям никого\". От ЦИК обясниха, че бюлетината в балотажа е по-къса и може да бъде сгъната само на две, каза говорителят Александър Андреев: Гласувалите на първи тур по настоящия си адрес и днес гласуват по него. Нямат право да гласуват по постоянен адрес, защото не са вписани в списъците там и няма да им бъдат издавани удостоверения за гласуване по постоянен адрес. Кой срещу кого на балотажите в неделя Хората с увреждания, които са гласували миналата неделя с подвижна избирателна кутия, ще го направят отново в подвижна секция и днес. До края на изборния ден важи забраната за оповестяване под каквато и да е форма на резултати от социологически проучвания, включително и от доставчиците на медийни услуги. Сигнали за нарушения по изборния процес се подават в общинските избирателни комисии или в ЦИК. А за нарушения спрямо избирателните права се сигнализират МВР или Прокуратурата. Пред всяка секция ще има изнесени телефони, на дежурните в районните управления на МВР и дежурния прокурор, обясни говорителят на ЦИК Александър Андреев. Гласува се с валидна лична карта. Кой срещу кого на балотажите в неделя", "date": "2019.11.03", "title": "Пак гласуваме. Изборният ден започна нормално"}
{"url": "https://clubz.bg/89968-airbnb_zatqga_kontrola_sreshtu_partitata_v_imotite_pod_naem", "text": "Платформата за краткосрочно отдаване под наем на имоти Ербиенби (Airbnb) ще удвои усилията, за да ограничи неразрешените партита след парти за Хелоуин в Калифорния, което се превърна в истинска трагедия, предадоха световните агенции, цитирани от БТА. Петима души бяха убити, а няколко ранени в четвъртък вечер в стрелба в Оринда, близо до Сан Франциско в Калифорния в къща, наета през Ербиенби. Над 100 души са били на това парти, обявено в социалните мрежи. Airbnb печели на ръба на закона За целта Ербиенби ще увеличи \"ръчния контрол\" на резервациите, които автоматизираната система за откриване на рискове определя като подозрителни. Ще бъде създаден екип, който ще действа бързо в случай на проблеми от този род и ще наложи незабавни санкции на потребителите, които не спазват новите правила относно партитата. Коя е къща №1 в Airbnb? (ВИДЕО) Собственикът на къщата, наета за партито на Хелоуин, разказва, че жената, на която оставил ключовете, му казала, че ще покани само 12 членове на семейството си. Той бил предупреден от съседи, че в къщата му е много шумно и звъннал в полицията, след като видял на охранителните камери, че в нея има много повече от 12 души. Полицаите били напът към дома, когато започнала стрелбата, в която бяха убити петима души. Продължава издирването на заподозрения за стрелбата, като полицията извършва разпити на очевидци и анализира доказателствата. Коя е къща №1 в Airbnb? (ВИДЕО)", "date": "2019.11.03", "title": "Airbnb затяга контрола срещу партитата в имотите под наем"}
{"url": "https://clubz.bg/89972-ilon_mysk_e_zabogatql_s_2_miliarda_dolara", "text": "Състоянието на американския предприемач Илон Мъск се е увеличило с два милиарда долара до 22,9 милиарда долара. Това се е случило, след като неговата компания \"Тесла\" (Tesla) регистрира за третото тримесечие нетна печалба от 143 милиона долара, като превиши експертните прогнози, предаде ТАСС. Мъск шокира с идея да свали \"Тесла\" от борсата на цена $420 за акция Агенцията се позова на данни на списание \"Форбс\", съобщава БТА. Мъск основа \"Тесла\" през 2003 г., като първоначално тя се занимаваше с производството на електромобили, а после се захвана и със слънчеви батерии и други енергоспестяващи системи.", "date": "2019.11.03", "title": "Илон Мъск е забогатял с 2 милиарда долара"}
{"url": "https://clubz.bg/89973-bivshiqt_kmet_na_gyrmen_ahmed_bashev_e_arestuvan", "text": "Бившият кмет на Гърмен Ахмед Башев и бивш депутат е бил задържан снощи по време на акция срещу купуването на гласове. Новината е потвърдена от МВР, съобщи Нова тв. За ареста си е съобщил първо самият Башев във фейсбук.  Арестът е бил осъществен около 23 ч снощи в къщата на негов роднина, съобщи бТВ. Операцията на силите на реда е продължила близо 4 часа. От семейството на бившия кмет засега не разказват повече.  Подозренията срещу Башев са, че е работил против правилата на изборния процес в полза на един от кандидатите за кметове, които се явяват на втори тур, гласи неофициалната до момента информация. Самият бивш кмет на тези избори бе кандидат от листата на коалиция \"Ние, гражданите\" - класира се на трето място с 20% от вота според резултатите от първия тур на изборите. Ахмед Башев: 50-60 ромки с бурки не са радикален ислям Това не е първата среща на Башев с органите на реда, но арестът му през 2009 г. - тогава в качеството му на кмет - нямаше общо с изборите. Тогава се проведе акция на ДАНС по сигнал на тогавашния депутат от РЗС Яне Янев. В село Рибново в общината се проведе акция срещу разпространение на \"радикален ислям\" и \"насилствена ислямизация\". Тя не произведе повече от шум. През август тази година пък прокуратурата внесе обвинителен акт срещу Башев - за безстопанственост от времето, когато бе кмет на Гърмен. Държавното обвинение твърди, че е имало злоупотреби около ремонт на четвъртокласен път между Огняново и Рибново, който е трябвало да бъде възстановен след свлачище заради обилен дъжд през 2005 г.  На балотаж в Гърмен днес се явяват досегашния кмет Минка Капитанова (регистрирана от БДЦ) и Феим Иса (ДПС).", "date": "2019.11.03", "title": "Бившият кмет на Гърмен Ахмед Башев е арестуван"}
{"url": "https://clubz.bg/89969-trymp_drastichno_namali_broq_na_bejancite_koito_sasht_shte_prieme", "text": "Администрацията на президента на САЩ Доналд Тръмп драстично намали броя на бежанците, които ще могат да влязат в САЩ през настоящата фискална година. Тази бройка беше сведена до 18 000 души, предаде ДПА, цитирана от БТА. Съгласно решението 4000 души могат да бъдат приети от Ирак, а 1500 от Салвадор, Гватемала или Хондурас. Останалите 12 500 са хора, които се страхуват от преследвания заради техните религиозни вярвания или политически дейности или които попадат в обхвата на американската програма за прием на бежанци. Тръмп написа името си на стената с Мексико САЩ въведоха тази програма през 80-те години. При последната година на Барак Обама на поста в САЩ бяха допуснати около 85 000 бежанци. През първата си година на власт Тръмп намали бройката на около 53 000 за фискалната година. Американското правителство каза, че новият таван за бежанците ще позволи на властите да се фокусират върху проблемите по южната граница, където ситуацията е обрисувана като кризисна. Върховният комисариат за бежанците на ООН каза, че е обезпокоен от тази стъпка на САЩ. САЩ започнаха арести на незаконни имигранти Същевременно федерален съдия от Портланд в щата Орегон временно блокира решението на администрацията на Тръмп да се изисква от имигрантите доказателство, че имат здравна застраховка или че могат да платят за медицински грижи, преди да получат визи за САЩ, предаде Асошиейтед прес. Седем американски граждански и една неправителствена организации заведоха дело в сряда срещу тази мярка с аргумента, че тя ще блокира близо две трети от всички очаквани законни имигранти. САЩ започнаха арести на незаконни имигранти", "date": "2019.11.03", "title": "Тръмп драстично намали броя на бежанците, които САЩ ще приеме"}
{"url": "https://clubz.bg/89932-makron_pokani_rusiq_i_kitaj_na_balkanite", "text": "На срещата на върха ЕС-Западни Балкани, която се проведе през 2003 г. в Солун, Брюксел обяви, че „бъдещето на Балканите е в състава на Европейския съюз“. Но днес това бъдеще изглежда много далечно. А наложеното наскоро вето от френския президент Еманюел Макрон на преговорите за присъединяване на Северна Македония и Албания поражда съмнения дали те ще имат европейско бъдеще изобщо. Решението на Макрон със сигурност ще има много сериозни и мащабни последици за Западните Балкани и за самия Европейски съюз, ако САЩ не предприемат навременни действия, пише авторитетното американско списание \"Форин полиси\", цитирано от \"Фокус\". Един танц от Скопие до Африканския рог Ветото на Макрон обърна наопаки договорката, която бе в основата на отношенията между ЕС и Западните Балкани и създаваше стимули за реформи и помирение. По същество тя означаваше, че ЕС възнаграждава страните, които извършват трудни реформи, като ускорява процеса на тяхното присъединяване. Но тъй като това споразумение беше в задънена улица, балканските реформатори имат сериозни проблеми, авторитетът им в техните страни беше отслабен и шансовете им да спечелят изборите са по-малки. Най-яркият пример е наскоро преименуваната Северна Македония, чийто премиер Зоран Заев сложи край на 30-годишния спор с Гърция за името на страната си, за да запази надеждата за членство. След като направи такава политически рискова стъпка и не получи обещаното възнаграждение, Заев призова за предсрочни избори, които може да загуби от своите съперници – десни националисти. Заев, който оглави правителство, решено да проведе реформи, ще бъде първият, който плаща за обструкционизма на Макрон. Но списъкът на възможните жертви на френската непримиримост, както и на бенефициентите от влизането на Западните Балкани в Европейския съюз е по-широк, отколкото може да си представим. Има два прости факта, които трябва да имате предвид. Първо, Западните Балкани не са трудноразбираемо застояло блато, а важен компонент от променящия се баланс на силите в Европа. И второ, регионът няма да е неактивен и да чака ЕС да се обърне отново към него. Париж не просто подкопа усилията на истинските реформатори и демократи от региона. Той пося семената на нестабилността и даде кураж на основните геополитически противници на ЕС и САЩ. А именно Русия и Китай. Китай и 16-те джуджета Докато желанието на ЕС за разширяване отслабва и стремежът на страните-кандидатки затихва, Русия и Китай са пълни с желание да запълнят вакуума с техните инвестиции и влияние. Сърбия, която е изминала най-дълъг път в преговорите с ЕС, стана основен получател на китайски финансови инвестиции от източноевропейските страни. Освен всичко друго, Пекин инвестира сериозно в нейния бързо разширяващ се сектор на сигурността. В Босна и Херцеговина Китай прави най-голямата инвестиция от края на войната. Той планира изграждането на ТЕЦ в град Тузла, въпреки че този проект предизвиква безпокойство сред босненското общество, което е загрижено за проблемите на околната среда и здравето на хората. В Черна гора китайските фирми изграждат магистрали на стойност 1,5 милиарда долара в цялата страна, поради което външният дълг на страната се е увеличил драстично и възлиза на 80 процента от БВП. Китайската магистрала за никъде в Черна гора Ако Китай инвестира в инфраструктура и други големи проекти, тогава Русия упражнява влияние чрез енергийния сектор, в който доминира, както и чрез културни връзки. Финансирането от Русия и Китай често е много по-привлекателно, тъй като не е обременено с различни условия, свързани с корупцията и правата на човека. Миналата седмица Сърбия подписа споразумение за свободна търговия с оглавявания от Русия Евразийски икономически съюз, въпреки че е несъвместимо с изискванията за членство в ЕС. Руският „Газпром“ спонсорира прочутия белградски футболен клуб \"Цървена звезда\", докато руската пропагандна агенция Спутник и 20 други руски медии разпространяват информационните и идеологически нагласи на Москва, които често се повтарят от местните медии. С оттеглянето на ЕС влиянието на Китай и Русия само ще се увеличава и с течение на времето, поради тежестта си, страните от региона могат да изоставят прозападните си демократични основи, което ще отслаби крехкия мир. Това ще се случи, ако не се намесят САЩ. Вашингтон все още може да прихване инициативата и да гарантира, че крахът на европейския проект не води до залеза на все още нестабилния политически ред, установен след разпадането на Югославия. Съединените щати имат шанс да се върнат там, където са постигнали най-значимите външнополитически успехи след края на Студената война, където американското лидерство все още е много популярно и където дългогодишната американска цел за създаване на „обединена, свободна и мирна Европа“ все още се радва на подкрепа, макар и да е подложена на съмнение. За целта САЩ трябва да реализират редица краткосрочни и дългосрочни инициативи в целия регион. Като начало те трябва да стабилизират ситуацията, причинена от френското вето, а след това да предложат атрактивна и дългосрочна американска концепция за Западните Балкани. Макрон: Предпочитам легални мигранти от Африка пред нелегални от България На първо място, САЩ трябва да уверят страните от региона, че вратите на НАТО все още са отворени за тях. На практика това означава, че Северна Македония трябва да стане тридесетият член на съюза на срещата на върха в Лондон. Това също така означава, че шансовете на Босна и Херцеговина за членство в НАТО трябва да бъдат възстановени. За целта новото правителство на тази страна трябва да може да представи първата си годишна национална програма, защото през декември миналата година Алиансът даде зелена светлина на плана за подготовка на тази страна за влизане. Милорад Додик, сръбският член на Президиума на Босна и Херцеговина и основен привърженик на руската намеса в делата на региона, трябва да отстъпи, като се откаже от противопоставянето си на този процес. Освен това САЩ трябва да се възползват от политическата си архитектура в региона, за да осигурят стабилност и да улеснят разрешаването на споровете. Наскоро САЩ назначиха двама специални пратеници в региона. Те са Матю Палмър, представител за Западните Балкани, и Ричард Гренел, специален представител за диалога между Косово и Сърбия. Такава демонстрация на американски интерес трябва да бъде приветствана, но още по-добре дошъл е фактът, че тези хора работят в тандем, подкрепяйки стабилни политически решения. Франция възражда традиционните си геополитически инстинкти Гренел, който въпреки скандалите запази поста си като американски посланик в Берлин, получи от Тръмп широки правомощия за сключване на „бърза сделка“ между Белград и Прищина. В тази връзка в региона отново се появиха опасения, че идеята за размяна на територии, която президентите на Сърбия и Косово предложиха тази година за решаване на въпроса за спорния статут на Прищина, може да бъде върната в дневния ред. Този слабо разработен план напълно противоречи на американския и европейския ангажимент за териториалната цялост на пост-югославските държави. В резултат той беше оставен в килера , защото парламентът на Косово се противопостави на този план, а също и защото беше осъден от гражданското общество в тези страни и от международната общност. Въпреки това той бе неочаквано подкрепен в ключови европейски столици и дори в Белия дом, което доведе до подозрения, че Гренел може да се опита да избърше праха от тази идея и отново да я сложи на масата. Това не трябва да се случва. Разделяне от всякакъв вид ще доведе до конфликт, който може да придобие регионални измерения. Вашингтон не трябва да застрашава основата на своята политика в Западните Балкани, която беше положена след края на югославските войни и се нарича „мир“. Съединените щати, заедно със своите европейски съюзници, вместо това трябва да представят алтернативен механизъм за нормализиране на отношенията между Сърбия и Косово. Последните предложения за създаване на общ регионален пазар и интегриране на Западните Балкани в европейското икономическо пространство могат да осигурят алтернативни начини на взаимодействие и сътрудничество между Сърбия и провинция Косово, както и с други държави в региона. В резултат на това политиката на елита, балансираща на ръба на конфликта, ще бъде заменена от практически социално-икономически съображения. Франция пак е против преговори на ЕС с Тирана и Скопие Но за да станат наистина ефективни усилията в областта на регионалната икономическа интеграция, те трябва да бъдат представени като работа за подготовка за присъединяване към ЕС, а не като алтернатива на Европейския съюз. За да затвърдят този аргумент, САЩ трябва да окажат натиск върху Париж, за да позволят на ЕС да спази обещанията, отправени към страните кандидатки. Въпреки че ЕС преосмисля общите идеи за разширяването си, той няма да загуби нищо, но ще спечели много, като позволи на Северна Македония и Албания да започнат преговори за присъединяване. Същият механизъм трябва в крайна сметка да се приложи в Босна и Косово. Необходимо е да се забави процеса на разширяване, но ако напълно се откажете от този проект, както направи Макрон, това само ще дестабилизира региона и ще навреди на интересите на всички, освен противниците на Запада. По-нататък, Вашингтон, в сътрудничество с европейските съюзници, трябва да пристъпи на Западните Балкани към реализация на цялостна инициатива за борба с корупцията и организираната престъпност. Необходимо е да се подкрепи решението на тези проблеми на всички нива в региона и тези усилия трябва да формират основата за провеждането на значими социално-икономически реформи. Трябва да отдадем дължимото на САЩ за налагането на санкции срещу Додик през януари 2017 г. и срещу неговия близък съюзник Никола Спирич през септември 2018 г. Но тези санкции трябва да бъдат разширени чрез въвеждането им срещу други водещи престъпни политици в Босна и в целите Западни Балкани. И страните от ЕС трябва да бъдат подложени на натиск, така че и те да засилят работата в тази посока. Франция зове за разведряване с Русия Целта на тези предложения е да се възстанови лидерството на САЩ в региона, гладен за алтернативи. В същото време е необходимо да се подчертаят практическите, променящи живота проблеми, като се има предвид стратегическата цел: да се противопоставят на нарастващите намерения на Русия и Китай в Западните Балкани. Както през 90-те години, Европа не беше в състояние да изпълни обещанията, дадени на региона, и сега тя се нуждае от американска помощ. Вашингтон трябва да я предостави, тъй като това е в интерес на САЩ, ЕС и всички страни от региона. За САЩ Западните Балкани могат да се превърнат в платформа, където те ще възстановят имиджа си и ще потвърдят потенциала си в борбата срещу двата основни геополитически съперника. Вашингтон не може да пропусне тази ценна възможност. Китай и 16-те джуджета Китайската магистрала за никъде в Черна гора Макрон: Предпочитам легални мигранти от Африка пред нелегални от България Франция възражда традиционните си геополитически инстинкти Франция пак е против преговори на ЕС с Тирана и Скопие Франция зове за разведряване с Русия", "date": "2019.11.03", "title": "\"Макрон покани Русия и Китай на Балканите\""}
