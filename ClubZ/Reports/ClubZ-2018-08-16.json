{"url": "http://clubz.bg/71985-kopenhagen_eliminira_cska_sofiq_sydiite_pomognaha", "text": "ЦСКА-София отпадна от \"Копенхаген\" в Лига Европа. След ново 2:1 за датчаните третият предварителен кръг на турнира се оказа последен за \"червените\" в Европа тази година. Н'Дойе откри за ФКБ в 23-тата минута, Евандро изравни в 58-ата, но отново таранът Н'Дойе вкара в 64-ата и направи задачата на гостите значително по-трудна до края на срещата. ЦСКА-София отново има претенции към съдийството - основателни.  Първият гол на Н'Дойе бе от явна засада. След ситуацията се стигна до суматоха. \"Червените\" остро оспорваха решението на турския съдия, сочейки към видеокрана на стадиона, на който се видя, че нападатерят е зад защитата на ЦСКА-София в момента на паса. От централната трибуна към тях бе хвърлен предмет, уцелил в главата свой - треньора Стеле Солбакен. През първата част футболист на \"Копенхаген\" изрита в главата Кристиян Малинов при единоборство, ала получи само жълт картон. Божидар Чорбаджийски беше изгонен за далеч по-безобидно нарушение в първата среща. След почивката реферът можеше да отсъди дузпа за българския тим - включилият се отлично от скамейката Евандро бе изваден от равновесие със задържане. Няма спор, че на този етап \"Копенхаген\" е по-класният отбор. ЦСКА-София отпада достойно, след като преодоля два съперника и се опря да доста по-опитен опонент.", "date": "2018.08.16", "title": "\"Копенхаген\" елиминира ЦСКА-София, съдиите помогнаха"}
{"url": "http://clubz.bg/71956-britancite_podslushvali_evropejcite_na_pregovorite_za_brekzit", "text": "Представителите на Европейския съюз в преговорите за \"Брекзит\" подозират, че са били подслушвани от британските тайни служби, съобщи в. \"Дейли телеграф\". Подозренията били озвучени за първи път на 13 юли. Тогава членът на преговарящия по \"Брекзит\" европейски екип Сабине Веянд обърнала внимание на колегите си как в ръцете на британците са се озовали документи от поверителна презентация от 5 юли, в които се излага негативната оценка на Европейската комисия за запазването на общия пазар с Великобритания. Само няколко часа по-късно Великобритания прокарала на най-високо ниво искането си ЕК да не публикува информацията от презентацията. При евентуалното й разгласяване визията на правителството за бъдещите отношения с ЕС нямало да бъде одобрена. Тъй като оценката на Комисията не била оповестена, на 6 юли Мей получи подкрепа за изложения си на заседанието на кабинета в резиденцията Чекърс план за Брекзит, а министрите Борис Джонсън и Дейвид Дейвис подадоха оставка, отбелязва БТА. \"Дейли телеграф\" не посочва какво значи формулировката \"на най-високо равнище\". В статията обаче се припомня, че на 5 юли се състоя среща между Мей и германския канцлер Ангела Меркел, на която и двете заявиха, че преговорите по \"Брекзит\" навлизат в решаващия си етап. Представители на британското правителство обаче коментират пред \"Дейли телеграф\", че предположенията за подслушване са плод на силно развито въображение и че Лондон се сдобива с тайна информация в Брюксел по съвсем други начини. Като основен такъв се посочва предоставянето на сведения от страна на симпатизиращи на Великобритания европейски бюрократи. Въпреки това и двете страни са взели мерки срещу подслушване на преговорите за \"Брекзит\" днес в Брюксел. Властите на ЕС ще прибират мобилните телефони и другите електронни устройства на британците, а делегацията на Великобритания ще си носи собствени принтери от страх европейската техника да не създаде тайни копия на документите им.  Брекзит без сделка ще зарадва само Путин, казва британският външен министър Британският министър на външните работи Джереми Хънт коментира днес, че би било  , ако не се постигне споразумение с Брюксел преди Великобритания да напусне Европейския съюз през март, предаде Асошиейтед прес.  Латвийският външен министър Едгарс Ринкевич оцени шансовете за Брекзит без споразумение на \"50 на 50\".  Елтън Джон: \"Брекзит\" - първо ядеш, после повръщаш Има \"много сериозен риск\" за такъв сценарий, каза Ринкевич в интервю за Би Би Си. В същото време той изрази оптимизъм, че все пак ще се стигне до споразумение. Елтън Джон: \"Брекзит\" - първо ядеш, после повръщаш", "date": "2018.08.16", "title": "Британците подслушвали европейците на преговорите за \"Брекзит\""}
{"url": "http://clubz.bg/71975-ek_otgovori_na_salvini_vsyshtnost_vi_davame_25_mlrd_evro_za_pytishtata_na_italiq", "text": "Италия получава около 2,5 милиарда евро за инфраструктура между 2014 и 2020 г. Това заяви говорителят на ЕК Кристиан Шпар в отговор на изказването на италианския вицепремиер Матео Салвини, който критикува правилата, ограничаващи бюджетните разходи, и ги свърза с безопасността на инфраструктурата. Салвини: Политиката на ЕС е виновна за рухването на моста в Генуа Салвини заяви вчера, че финансовата политика на ЕС е виновна за рухването на моста на магистрала А10 край Генуа, при което загинаха 39 души. Шпар каза, че \"е дошло времето някои неща да се изяснят\", като посочи, че съгласно бюджетния план на ЕС за периода 2014-2020 г.  . Той добави, че през април т.г. ЕС също така е одобрил съгласно своите правила за държавна помощ  Първи версии за моста в Генуа - лоша поддръжка и конструктивен проблем Италия е обект на критики в еврозоната за бюджетни преразходи и е призовавана да въведе ред в тази сфера, отбелязва АП. Първи версии за моста в Генуа - лоша поддръжка и конструктивен проблем", "date": "2018.08.16", "title": "ЕК отговори на Салвини: Всъщност ви даваме 2,5 млрд. евро за пътищата на Италия"}
{"url": "http://clubz.bg/71983-dori_i_v_lyjite_si_ste_%C4%B8pajno_nemaplivi_i_ne%C4%B8ompetentni", "text": "B cвoя  oт 15.08.2018 г. в. Tpyд твъpди, чe cъм „зaлoжил бoмбaтa в тъpгoвcĸия peгиcтъp“ ĸaтo cъм „oтĸaзaл дa дaм“ 100 000 лв. зa лицeнз нa „Оrасlе“, c ĸoeтo cъм ocтaвил нepaбoтeщ изгpaдeния peзepвeн цeнтъp. Hитo eднo oт тeзи твъpдeния нe e вяpнo caмo пo ceбe cи и нитo eднo oт cпoмeнaтитe oбcтoятeлcтвa нямa oтнoшeниe ĸъм нacтoящaтa aвapия. Ha пъpвo мяcтo – oчeвиднo e, чe 2 гoдини и 9 мeceцa cлeд ocтaвĸaтa ми и cлeд ĸaтo нa пocтa ca ce изpeдили тpимa дpyги миниcтpи, тъpceнeтo нa мoя oтгoвopнocт e изĸлючитeлнo пpeднaмepeнo. Ha втopo мяcтo – Aгeнциятa пo впиcвaниятa (ABп) e втopocтeпeнeн paзпopeдитeл c бюджeт и, cъoтвeтнo, миниcтpитe нитo oдoбpявaт нeйнитe oпepaтивни paзxoди, нитo пъĸ пpaвят пpeцeнĸи зa тoвa ĸaĸъв coфтyep e нyжeн. Toecт, яcнo e, чe peшeниeтo дaли дa ce взeмaт тaĸивa лицeнзи или нe, нямa ĸaĸ дa e билo мoe. Ha тpeтo мяcтo – пpoгpaмнoтo ocигypявaнe, зa ĸoeтo cтaвa дyмa, изoбщo нямa oтнoшeниe ĸъм пpaвeнeтo нa ĸoпиe нa дaннитe oт Tъpгoвcĸия peгиcтъp. И, нa чeтвъpтo –  имa двa фyнĸциoниpaщи цeнтъpa зa дaнни. B тoзи cмиcъл, цялaтa Bи ĸoнcтpyĸция e oчeвиднo нeaдeĸвaтнa и ĸлeвeтничecĸa. Борисов се закани да уволни Даскалова след \"4-5 дни\" Ho, дoĸoлĸoтo изгpaждaтe цялaтa cи тeзa oĸoлo пoĸyпĸaтa нa лицeнзи зa „Оrасlе“, тpябвa дa yтoчня, чe вcичĸи лицeнзи зa нeoбxoдимoтo пpoгpaмнo ocигypявaнe, вĸлючитeлнo „Оrасlе“ бaзa дaнни, ca били нaдлeжнo ocигypявaни във вpeмeтo, в ĸoeтo aз cъм бил нa пocтa. Taĸa нaпpимep, eлeмeнтapнa пpoвepĸa нa caйтa нa Aгeнциятa пo впиcвaниятa мoжe дa ycтaнoви, чe нa 07.12.2015 e бил cĸлючeн дoгoвop 93-00-117 c пpeдмeт дocтaвĸa нa coфтyepни лицeнзи зa „Оrасlе Dаtаbаѕе Еntеrрrіѕе Еdіtіоn“ и „Раrtіtіоnіng“, тип „Рrосеѕѕоr Реrреtuаl“ нa cтoйнocт 103 872 лв. c ДДC. B cъoтвeтнoтo Oбявлeниe зa oбщecтвeнa пopъчĸa ( ) ce oтбeлязвa, чe тeзи лицeнзи ca пpeднaзнaчeни „зa нyждитe нa Aвapийнo-възcтaнoвитeлния инфopмaциoнeн цeнтъp нa Aгeнция пo впиcвaниятa“. Paзбиpa ce, в cвoятa гoлocлoвнa и cпeĸyлaтивнa aтaĸa, Bиe нe yтoчнявaтe нищo зa пapaмeтpитe нa coфтyepa, чийтo лицeнз твъpдитe, чe cъм oтĸaзaл дa ĸyпя, нo e нaпълнo яcнo, чe нeoбxoдимoтo пpoгpaмнo ocигypявaнe oт „Оrасlе“ зa Aвapийнo-възcтaнoвитeлния цeнтъp e билo ocигypeнo. Oчeвиднo e, cлeдoвaтeлнo, чe твъpдeниятa Bи, чe aз cъм „ocтaвил“ тoзи Цeнтъp бeз нyжния лицeнз зa „Оrасlе“ и тaĸa cъм зaлoжил няĸaĸвa бoмбa в Tъpгoвcĸия peгиcтъp, ca ĸpeщящa ĸлeвeтa, зa ĸoятo oчaĸвaм изpичнo извинeниe. Дa ce ycтaнoви нaличиeтo нa тaĸъв дoгoвop нa cтpaницaтa нa ABп e въпpoc нa eлeмeнтapнa пpoвepĸa. Извoдът e яceн: читaтeлитe Bи cлeдвa дa знaят, чe дopи ĸoгaтo Bи e пocтaвeнa зaдaчa дa лъжeтe и мaнипyлиpaтe, Bиe cтe ĸpaйнo нeмapливи и нeĸoмпeтeнтни. Haд тoвa cлeдвa дa ce зaмиcлят и пopъчитeлитe Bи, ĸoитo oт гoдини ocигypявaт cъщecтвyвaнeтo нa вecтниĸa пpoтив вcяĸaĸвa пaзapнa и пpoфecиoнaлнa лoгиĸa. Даскалова скри фейсбук профила си, в който споделяше... фалшиви новини Cтaвa яcнo, чe нeпocpeдcтвeнитe пpичини зa aвapиятa ca двe. Πъpвo, въпpeĸи чe индиĸaциитe зa лoшoтo cъcтoяниe нa xapдyepa ca били нaлични oт „мeceци“, ĸaĸтo Bиe caмитe oтбeлязвaтe, мepĸи нe ca били взeти. C тoвa e билa дoпycнaтa aвapиятa. Bтopo, нe ca били cпaзвaни импepaтивнитe нopмaтивни изиcĸвaния нa чл. 42 oт Hapeдбaтa зa oбщитe изиcĸвaния ĸъм инфopмaциoннитe cиcтeми, peгиcтpитe и eлeĸтpoннитe aдминиcтpaтивни ycлyги, в cилa oт 01.03.2017 г., ĸъдeтo изpичнo ca paзпиcaни мepĸитe зa cъздaвaнe нa peзepвни ĸoпия нa вcичĸи пoдoбни peгиcтpи. Уcлoвиятa зa избягвaнe и нa двaтa пpoблeмa ca били нaлични – зaĸyпeни ca били дoпълнитeлни cтopиджи, нo пo няĸaĸвa пpичинa, тe нe ca били пycнaти в eĸcплoaтaция. ABп paзпoлaгa c двa фyнĸциoнaлни цeнтъpa зa дaнни, нo, пo няĸaĸвa пpичинa, или нe ca били пpaвeни бeĸ-ъпи, или дaннитe ca били apxивиpaни нa cъщoтo мяcтo, ĸъдeтo e и caмият Tъpгoвcĸи peгиcтъp. И нaй-aлapмиpaщoтo в цялaтa cитyaция – вмecтo дa имaт aдeĸвaтнa peaĸция, yпpaвлявaщитe ce зaexa cъc зaмaзвaнe и пpиĸpивaнe нa oгpoмния гaф, ĸoйтo ca дoпycнaли. B тoзи cмиcъл, Baшaтa aтaĸa cpeщy мeн e нaпълнo oбяcнимa. Tя e пpocтo чacт oт oпитa зa oтĸлoнявaнe нa внимaниeтo и зaпyшвaнe ycтaтa нa вcичĸи ĸpитици нa тoвa yпpaвлeниe. Tyĸ oбaчe cтaвa дyмa зa нeщo пoвeчe. Cтaвa дyмa зa oгpoмни пapи и интepecи. Зaдaвaт ce нoви cтpec тecтoвe oт Eвpoпeйcĸaтa цeнтpaлнa бaнĸa. Eднa „гнилa ябълĸa“ в зacтpaxoвaнeтo вeчe фaлиpa. Лoгичнo e иcтepиятa дa ecĸaлиpa, a бopбaтa зa oцeлявaнe нa ocтaнaлитe „гнили ябълĸи“ дa cтaвa вce пo бeзмилocтнa. Oщe пo-лoгичнo в тoзи ĸoнтeĸcт e дa ce зaпитaмe дaли cpивът нa Tъpгoвcĸия peгиcтъp нe e чacт oт пaничecĸия oпит зa cпacявaнe нa дaвeщитe ce. Aĸo зa миг oбaчe ce зaмиcлим зa интepeca нa дъpжaвaтa и бизнeca cи, щe видим, чe нaй-вaжнo ceгa e дa ce гapaнтиpa peaлнo cигypнocттa нa дaннитe oт Tъpгoвcĸия peгиcтъp, дa ce изяcни имaлo ли e oпит зa мaнипyлaция нa инфopмaциятa и дa ce пoтъpcи пълнa oтгoвopнocт oт peaлнитe пpичинитeли нa тaзи ĸpизa нa нaциoнaлнaтa ни ĸибepcигypнocт. Зa цeлтa пpизoвaвaм cпeшнo зa: – Oтcтpaнявaнe ĸaĸтo нa шeфĸaтa нa ABп г-жa Зopницa Дacĸaлoвa, тaĸa и нa фиpмa Лиpeĸc. He мoжe oтгoвopнитe и вepoятнo винoвнитe зa тoзи cĸaндaл дa бъдaт ocтaвeни нe caмo дa ĸoнтpoлиpaт cитyaциятa в Tъpгoвcĸия peгиcтъp и дa я влoшaвaт cъc cвoятa вeчe дoĸaзaнa нeĸoмпeтeнтнocт, нo и дa имaт възмoжнocт дa зaмaзвaт cлeдитe oт cвoитe дeйcтвия и бeздeйcтвия; – Πpeмиepът личнo и cпeшнo cлeдвa дa oглacи пoдpoбeн плaн c мepĸи зa cъxpaнявaнe и възcтaнoвявaнe нa дaннитe oт Tъpгoвcĸия peгиcтъp, тaĸa чe дa ce гapaнтиpa, чe ниĸaĸвa мaнипyлaция нямa дa бъдe възмoжнa в тoзи пpoцec. Πълнaтa пpoзpaчнocт, вĸлючитeлнo нa дoгoвopитe, e oт ocнoвнo знaчeниe зa вpъщaнe нa дoвepиeтo нa гpaждaнитe, бизнeca и мeждyнapoднитe ни пapтньopи в cпocoбнocттa нa Бългapия дa имa eлeĸтpoннo yпpaвлeниe и дa гapaнтиpa cвoятa ĸибepcигypнocт; – Tpябвa cъoтвeтнитe ĸoмпeтeнтни opгaни дa пpeдпpиeмaт cпeшни мepĸи зa ycтaнoвявaнe нa пpичинитe зa тaзи aвapия, вĸлючитeлнo дaли e имaлo oпит зa мaнипyлиpaнe нa дaнни. Зa цeлтa тpябвa дa бъдe пoĸaнeнa фиpмaтa-пpoизвoдитeл нa xapдyepa дa aнaлизиpa cлeдитe oт дeйcтвиятa c нeгo. Tpябвa и paзcлeдвaнe зaщo нe ca cпaзвaни импepaтивнитe изиcĸвaния зa apxивиpaнe; – Πpeмиepът cлeдвa дa ce aнгaжиpa, чe щe бъдe пoтъpceнa пълнaтa дoгoвopнa и дeлиĸтнa oтгoвopнocт нa Лиpeĸc, ĸaĸтo и чe щe бъдaт пpepaзглeдaни и ocтaнaлитe дoгoвopи, ĸoитo фиpмaтa изпълнявa; – Πpaвитeлcтвoтo дa пoĸaни EK дa нaпpaви oцeнĸa нa cъcтoяниeтo нa Tъpгoвcĸия peгиcтъp, дoĸoлĸoтo нeгoвaтa пoддpъжĸa e в изпълнeниe нa peдицa зaдължeния и cтaндapти пo Eвpoпeйcĸoтo пpaвo; – He нa пocлeднo мяcтo – нeoбxoдим ни e нaциoнaлeн ĸoнceнcyc зa цялocтнo пpeocмиcлянe нa пoлитиĸaтa пo изгpaждaнe нa eлeĸтpoннo yпpaвлeниe и гapaнтиpaнe нa ĸибepcигypнocттa, зaщoтo ce виждa, чe в мoмeнтa тя e нaй-мaлĸoтo нeaдeĸвaтнa. Toй тpябвa дa ce ocнoвaвa нa нoв цялocтeн мoдeл c яcнo лидepcтвo, йepapxия, oтгoвopнocти и cпocoбнocт зa нaлaгaнe нa пoлитиĸи, cтaндapти и ĸoнтpoл зa cпaзвaнeтo им. Cтaвa дyмa зa бългapcĸaтa дъpжaвнocт и нищo пo мaлĸo! \n\t Даскалова скри фейсбук профила си, в който споделяше... фалшиви новини", "date": "2018.08.16", "title": "Дори и в лъжите си сте ĸpaйнo нeмapливи и нeĸoмпeтeнтни"}
{"url": "http://clubz.bg/71977-trymp_kym_mediite_vie_ste_opoziciqta_no_nie_pechelim", "text": "Президентът на САЩ Доналд Тръмп отново нападна критичните към него американски издания.     Има и конкретен повод за тази реакция. Днес над 350 американски вестника се ангажираха да публикуват редакционни статии в защита на свободата на печата и в отговор на атаките на президента Доналд Тръмп срещу медиите. Към тях се присъединява и британският в. \"Гардиън\". Символичният протест е под наслов  Към инициативата на в. \"Бостън глоуб\" се присъединиха в. \"Ню Йорк таймс\" и редица по-малки вестници, включително от щати, в които Тръмп спечели на изборите през 2016 г. \"Журналистите не са враг на народа\" В електронната версия на вестника редколегията на бостънското издание обвини Тръмп, че поддържа постоянна кампания срещу свободата на печата. Величието на Америка зависи от функцията на свободния печат да казва истината на силните. Да се слага на печата етикет \"враг на народа\" е колкото неамериканско, толкова и опасно за гражданския пакт, който споделяме повече от две столетия, подчертава вестникът. Антимедийните настроения на някои митинги на Тръмп са плашещи. Използването на тролове в социалните медии, издевателствата и заплахите към журналисти (особено сексуалните заплахи към журналистки) достигнаха небивали равнища. Върховният комисар на ООН за правата на човека предупреди тази седмица, че нападките на президента Тръмп срещу медиите \"се доближават много до подстрекаване към насилие\", подчертава \"Гардиън\". Вестникът припомня, че през юни петима журналисти от в. \"Капитал газет\" в Мериленд бяха застреляни от недоволен местен жител и предупреждава, че те може да не са последните. Тръмп: 90% от медийното отразяване на работата ми е негативно През миналия месец Тръмп се срещна с издателя на в. \"Ню Йорк таймс\" Артър Грег Сълзбъргър. Срещата бе организирана за обсъждане на често повтаряното от държавния глава на САЩ обвинение, че медиите са \"враг на народа\", и беше определена от Тръмп като успешна. Скандалите между Тръмп и медиите през последните седмици се редят един след друг. На журналисти се отказват достъп, въпроси, интервюта - администрацията на президента все по-открито афишира враждебността си към новинарската телевизия Си Ен Ен. На журналистката Кейтлан Колинс бе отказан достъпът до пресконференцията на Тръмп и председателя на Еврокомисията Жан-Клод Юнкер, след като тя отправи на висок глас към президента на САЩ въпроси, сметнати за \"неуместни\". Година и половина след встъпването си в длъжност 45-ият президент все още не е дал нито едно интервю на Си Ен Ен. Тръмп: 90% от медийното отразяване на работата ми е негативно", "date": "2018.08.16", "title": "Тръмп към медиите: Вие сте опозицията, но ние печелим!"}
{"url": "http://clubz.bg/71984-bratq_dinevi_shte_sydqt_volen_siderov", "text": "Компанията \"Диневи груп\", която управлява основния бизнес на братята Йордан и Динко Диневи, изпрати своя позиция до медиите по повод \"неверни твърдения от народния представител Волен Сидеров\". Лидерът на \"Атака\" обвини вицепремиера Валери Симеонов, че е човек на братя Диневи, че разпъва чадър над бизнеса им и че тормози само заведения, които конкурират бизнеса на братята от Свети Влас. Повод за реакцията на братя Диневи е пресконференцията на Сидеров, която той даде в понеделник в Бургас, няколко дни след затварянето на заведение в Слънчев бряг по инициатива на Валери Симеонов. Сидеров намеква за Симеонов: Опъва чадър над олигарси, корумпиран е \"Има едни братя, които скоро ги предложиха за орден \"Стара планина\" ли, за \"Нобел\" ли... Всеки, който дойде на власт, получава апартамент в Св. Влас. Там не стъпват спецчасти с маски да плашат хората. Там, научавам, че в момента почиват представители на правителството - при много привилегировани условия. Там дъни музика цяла нощ\", каза тогава Сидеров.  \"Диневи груп\" отхвърля едно по едно всички твърдения на Сидеров. Предлагаме ви пълния текст на позицията:  ", "date": "2018.08.16", "title": "Братя Диневи ще съдят Волен Сидеров"}
{"url": "http://clubz.bg/71972-machove_ot_ispanskata_liga_shte_se_igraqt_v_sasht", "text": "Официални мачове от първенството на испанската Ла Лига ще се играят в САЩ, съобщава Би Би Си. Това е по силата на договор, подписан между лигата и медийната компания Relevent, която организира летния турнир \"Интернешанъл чемпиънс къп\", за който отвъд океана гостуват някои от най-големите европейски грандове. Контрактът е 15-годишен и включва няколко сфери на сътрудничество, които на този етап не се обявяват. Вече вървят спекулации, че дори голямото дерби \"Реал\" (Мадрид) - \"Барселона\" може да се озове на някой от най-големите стадиони отвъд океана. При всички положения поне един от двата колоса е доста желан в страната, в която \"сокърът\" бележи огромна популярност в последните години. Пред Би Би Си президентът на Ла Лига Хавиер Тебас е отказал да съобщи кой ще е първият мач, кога и къде ще се играе в САЩ. В неделя \"Барселона\" победи \"Севиля\" с 2:1 за Суперкупата на Испания, а домакин на срещата бе стадионът в Танжер, Мароко. За първи път в историята мачът излезе от пределите на страната. Поне от десет години има предложение и отбори от Висшата английска лига да прелитат Атлантика. През 2008 г. президентът на ВЛ Ричард Скъдамор заяви, че това няма да се случи докато \"условията не са подходящи\". В същото време всяка есен по няколко срещи от редовния сезон на Националната футболна лига (НФЛ) на САЩ се играят в Англия. Дори новият стадион на \"Тотнъм\" в Северен Лондон, чието откриване бе отложено за края на годината, има два терена (реално разположени един върху друг, като изкуственият е на ролки), за да може единият да приема двубои по американски футбол, а на другия да ритат само \"шпорите\".", "date": "2018.08.16", "title": "Мачове от испанската лига ще се играят в САЩ"}
{"url": "http://clubz.bg/71976-ubitite_v_afrika_ruski_jurnalisti_popadnali_v_zasada", "text": "Тримата руски журналисти, убити в Централноафриканската република, където разследваха присъствието на руски наемници, очевидно са попаднали на засада. Това съобщи Франс прес, като се позова на организацията на руския опозиционер Михаил Ходорковски, за която са работили журналистите. Първоначалните изводи от разследването, осъществено от организацията и публикувано на сайта й, противоречат на резултатите, обявени от Москва, според които журналистите са станали жертва на обирджии. Военният кореспондент Орхан Джемал, документалистът Александър Расторгуев и операторът Кирил Радченко бяха убити в нощта на 30 срещу 31 юли от въоръжени хора в северната част на ЦАР. Те са разследвали твърдения за дейността в ЦАР на частната руска военна компания \"Вагнер\", станала известна преди всичко с участието си м сирийския конфликт. Властите в Русия смятат, че основната версия е обир. Руските журналисти в Африка може да са убити заради „частната армия“ на Путин Но според първоначалните заключения на разследващите, изпратени от \"МБК медия\" на Ходорковски и разговаряли с източници в ЦАР, \"версията за обикновен обир като основен мотив на престъпниците се оборва от много обстоятелства\". Според събраната от разследващите информация престъпниците са чакали точно колата, превозваща Джемал, Расторгуев и Радченко, и не е изключено с нападението срещу тях да са свързани \"руски наемници\".  Тя обаче уточни, че не е ясно дали жертвите са знаели за промяната в маршрута. Един от източниците на организацията допуска, че \"в екзекуцията на журналистите са участвали хора, работещи за правителството на ЦАР\". Разследващите от организацията на Ходорковски между другото са констатирали, че кола, превозваща трима души с хладно оръжие, приличащи на наемници, и двама централноафриканци\", е минала през същия контролен пункт малко преди руските журналисти и час по-късно е минала в обратната посока. Русия казва, че журналистите в Африка са убити при обир В разговор по Си Ен Ен Ходорковски отхвърли хипотезата за обир и казва, че от страна на хора, близки до руските наемници, са отправяни предупреждения журналистите да не отиват в ЦАР.  От началото на 2018 г. Русия в ЦАР работят руски военни инструктори, Москва достави въоръжение на армията на републиката и гарантира сигурността на президента Фостен-Арканж Туадера, чийто съветник по сигурността е руснак. Русия казва, че журналистите в Африка са убити при обир", "date": "2018.08.16", "title": "Убитите в Африка руски журналисти попаднали в засада"}
{"url": "http://clubz.bg/71981-sbogom_areta_respect", "text": "Арета Франклин почина на 76. Новината дойде от издателите й и бе цитирана от АП. В началото на тази седмица в дома си в Детройт легендата на соул музиката си взе сбогом с всички роднини, съобщиха тогава световните медии. Арета Франклин гасне на смъртен одър (НАЙ-ВЕЛИКИТЕ Й ХИТОВЕ НА ВИДЕО) Арета Луиз Франклин е родена на 25 март 1942 г. Започва кариерата си още като дете, когато е певица на госпъл при баща си, пастора Си Ел Франклин. През 1960 г., когато е на 18, предприема светска кариера, записвайки за Кълъмбия Рекърдс със скромен успех. Подписва с Атлантик Рекърдс през 1967 г. и постига комерсиално уважение и успех с песни като  ,  , и  . Вижте я в Белия дом... Тези хитове и други помагат да получи титлата   до края на 60-те. Франклин накрая записва общо 88 сингъла, които намират място в класациите на \"Билборд\", включително 77 постъпления в Хот 100 и 22 номер-едно ритъм енд блус сингъла, превръщайки се в най-успешната жена творец в историята на класацията.   Франклин също така записва успешни албуми като  ,  ,   и  , преди да се натъкне на проблеми със звукозаписната си компания в средата на 70-те. Баща ѝ е застрелян през 1979 и Франклин напуска Атлантик, подписвайки с Ариста Рекърдс. Намира поле за изява също в киното, като се снима в музикалния филм  , 1980.   През 1998 г. пее оперната ария   на наградите Грами, като заменя Лучано Павароти.     По-късно същата година тя записва последния си Топ 40 хит с  . Можем да я изпратим с една от нейните вечни песни: Respect! \n\t", "date": "2018.08.16", "title": "Сбогом, Арета! Respect!"}
{"url": "http://clubz.bg/71919-brekzit_i_kofata_s_pravata_na_grajdanite", "text": "В пиесата на Алън Бенет \"Класът на историците\" (The History Boys )** има една реплика, с която учителката г-жа Линтот, чиято роля в оригиналната постановка се играе от Франсис дьо ла Тур, завършва гневния си монолог за значението на историята със заключението: \"Какво е историята? Историята е жена, която върви отзад с кофа.\"  През последните две години именно това правим ние в \"Британци в Европа\" за правата на гражданите. Ние основахме организацията, за да помогнем за защитата на всички граждани на Обединеното кралство, които живеят и работят в друга страна от Европейския съюз. Близо 60 на сто от нас са в работоспособна възраст или по-млади и \"Брекзит\" заплашва нашия начин за препитание и живота, който сме изградили със семействата си в други държави. Да разнасяш насам-натам кофата с правата на гражданите е непривлекателна работа, която никога не влиза във водещите новини, защото засяга живота на реални хора, за разлика от невъздържаните караници за граници и търговия. Печатът и политиците, привърженици на \"Брекзит\", не проявяват интерес, защото не сме в дневния им ред. Те обаче не признават това открито, защото ни сочат като причината защо правата на гражданите на ЕС в Обединеното кралство още не са гарантирани. Показателно е това, че заявките ни заедно с нашата сестринска група \"Трите милиона\" за срещи с Тереза Мей, министъра за \"Брекзит\" и министъра на вътрешните работи досега остават без отговор, макар че Мишел Барние се срещна с нас на два пъти. Като цяло ние се опитвахме да останем неутрални, търпеливи и да запазим чувството си за перспектива. Но сега, изправени пред вероятността или да бъдем продадени в лоша сделка, или изобщо да няма сделка, ние не можем повече да стоим встрани.  Нека се върнем до изходната точка на всичко това. Обещано ни беше, че животът ни ще продължи съвсем нормално след \"Брекзит\" - първо от кампанията \"Глас за напускане\", после от Мей и Барние. Това е извънредно важно, защото ако ще изключвате от гласуване хората, чийто живот зависи от изхода на този вот, тогава имате допълнителен специален ангажимент да се борите за тях възможно най-усърдно. Особено след като Мей не се бори за продължаването на нашите права на свободно движение, което мнозина от нас разчитат да бъде предоставено на семействата ни. Приоритет в нейната преговорна позиция от началото бе ограничаването на правата на гражданите на ЕС в Обединеното кралство вместо подкрепата за нашите. Така че нашите права ще бъдат защитени само в страната, където живеем сега, и то не във всяка. Това излага на риск нашите средства за препитание. Ако вие имате малко предприятие като британката Хелън - собственик на кетърингова фирма във Франция, която получава половината от приходите си в други страни, няма да може да приемате поръчки от други държави от ЕС с кратък срок за изпълнение. Или може би няма да можете изобщо да приемате поръчки, защото почти със сигурност ще трябва да поддържате документация на хартия, но както всички знаем, документацията на хартия изисква време, а клиентите не обичат да чакат. При сценарий без сделка британците на континента ще бъдат хвърлени в смут, тъй като ще загубят настоящия си правен статут. Можем само да се надяваме, че една бързо сключена сделка ще запази нашия статут или ще ни даде нещо, което не е просто прехвърляне към състоянието граждани на трета страна - което съвсем не прилича на това, с което разполагаме сега.  Ако смятате, че ние всички ще загубим права, престанете да се оплаквате и помислете върху следното: нашата лична изолация е и политически лакмусов тест за това какви бъдещи сделки е готово Обединеното кралство да отстоява от името на своите граждани. И ако това е така, нещата не изглеждат добре за британците в самата Великобритания, особено за тези, които са се надявали, че \"Брекзит\" ще означава повече контрол и по-добро качество на живот.  В качеството си на деца на европейския проект, които са живели сред облагите му от първа ръка и знаят какво биха загубили бъдещите поколения във Великобритания, казваме - стига! Нямаме избор, освен да се съгласим, че единственото решение, което ще защити нашия живот и средства за препитание (и на гражданите на ЕС в Обединеното кралство), както и на всички британци в Обединеното кралство, е да останем в ЕС. Ето защо ние подкрепяме народен вот и настояваме пред правителството въз основа на ангажиментите в манифестите му от 2015 и 2017 г. да ни върне нашия вот и глас. Ако ще карате хората наново да кандидатстват, за да живеят своя живот, изграден с техния усилен труд (при доста по-тежки условия от сегашните), тогава им дължите правото на вот. Не по симпатия или заради специално отношение, а за да могат в крайна сметка да имат контрол върху своя живот.", "date": "2018.08.16", "title": "\"Брекзит\" и кофата с правата на гражданите"}
{"url": "http://clubz.bg/71973-nova_televiziq_svalq_ot_ekran_milen_cvetkov", "text": "Нова телевизия сваля от ефир предаването на Милен Цветков, а самият водещ напуска медията.  Нова: Сваленото предаване на Милен Цветков не отговаря на стандартите Вместо \"Часът на Милен Цветков\", който се излъчваше от полунощ, наесен в този часови пояс ще вървят забавни предавания и филми. Това става ясно от прессъобщение на медията: \"Нова Броудкастинг груп\" благодари на Милен Цветков за дългогодишното сътрудничество, като остава отворена за бъдещи съвместни проекти, се казва още в прессъобщението. Слави Трифонов: Ще ви кажа защо Нова свали епизода на Милен Цветков Наред с това от телевизията съобщават, че пускат два български сериала в праймтайма. Медицинската драма \"Откраднат живот\" се завръща с шести сезон - \"Анатомия на гнева\". Още четирима известни актьори - Юлиан Вергов, Владимир Карамазов, Владо Пенев и Ана Пападопулу, се включват, а появата им в болница \"Свети Кирил\" \"ще преобърне живота и съдбите на любимите герои\", обещават от Нова. Слави Трифонов: Ще ви кажа защо Нова свали епизода на Милен Цветков", "date": "2018.08.16", "title": "Нова телевизия сваля от екран Милен Цветков"}
{"url": "http://clubz.bg/71978-jordi_gomes_ot_levski_v_kipyrskiq_omoniq_video", "text": "Една от звездите на \"Левски\" - Жорди Гомес, вече не е част от \"синия\" клуб. По-рано днес кипърски медии обявиха, че халфът се е разбрал с \"Омония\" (Кипър). Гомес, който е юноша на \"Барселона\", игра в няколко английски клуба и спечели купата на Футболната асоциация с \"Уигън\", потвърди напускането си в интервю за официалния сайт на \"сините\". Той изкара на \"Герена\" малко повече от година. В малко случаи обаче защитаваше на ниво наистина впечатляващата си визитка. Няма официална информация за трансферната сума, която ще получи \"Левски\", тъй като футболистът има договор, не е \"свободен агент\". Капитанът на \"Берое\" няма да ходи в \"Левски\" \"Левски\" търси заместник на Гомес на позицията централен полузащитник. Вчера стана ясно, че националът и капитан на \"Берое\" Мартин Райнов е отхвърлил офертата от София и остава със зелено-белия екип. Днес стана ясно, че друг бивш играч на \"Левски\" - Антонио Вутов, се завръща в \"Ботев\" (Пловдив). Това заяви той пред \"Дарик радио\". Халфът е собственост на италианския \"Удинезе\", но е нежелан там. Нито пък в родния си клуб, който го освободи по-рано през лятото. Вутов игра при \"канарчетата\" през сезон 2016/2017 и спечели с тях купата на България. Последва престой в \"Левски\", но подобно на Гомес, 22-годишният бивш младежки национал също не впечатли под ръководството на Делио Роси.", "date": "2018.08.16", "title": "Жорди Гомес - от \"Левски\" в кипърския \"Омония\" (ВИДЕО)"}
{"url": "http://clubz.bg/71968-organizatoryt_na_horoto_v_ezeroto_v_rila_ne_pisheshe_da_e_zabraneno", "text": "Разрешение за заснемането на клип и за качването на хора на платото при езерото Бъбрека имаше, но в правилника на Националния парк \"Рила\" липсва пояснение дали е забранено влизане в езерото. Това каза за радио Фокус\" организаторът на хорото край Седемте рилски езера Пламен Мирянов от фондация \"Нашият дом е България\". Въпросното хоро, макар и замислено като добра инициатива, се превърна в трагично такова, след като снимката на навлезли в защитеното езеро танцуващи мъже предизивка вълна от възмущение, а в последствие и глоби от екоминистерството. Прокуратурата подхваща хорото в Седемте рилски езера Мирянов добави, че е отправил предложение към директора на парка в плана за управление на парка да се добавят думите \"забранено влизането\". В същото време едно обикновено отваряне на сайта на Национален парк \"Рила\" отвежда до секцията А там с големи букви е написано:  Глоби за организаторите на хорото на Седемте рилски езера Иначе пред \"Фокус\" Мирянов посочи още че е готов да поеме разходите за изработването на нови табели. Той каза също, че ще плати наложените санкции и че поема вината, тъй като той пръв е влязъл в езерото \"Близнака\". Глоби за организаторите на хорото на Седемте рилски езера", "date": "2018.08.16", "title": "Организаторът на хорото в езерото в Рила: Не пишеше да е забранено"}
{"url": "http://clubz.bg/71962-daskalova_skri_fejsbuk_profila_si_v_kojto_spodelqshe_falshivi_novini", "text": "Сривът на Търговския регистър и оглушителното мълчание на отговорната за поддръжката му Агенция по вписванията провокира потребителите във фейсбук да влязат в профила на шефката на агенцията Зорница Даскалова в търсене на повече информация. Вместо обяснение, мнение или споделяне на версии обаче любопитните потребители се натъкнаха на едно лице, любител на теориите на конспирацията, фалшивите новини и на всички живи твари. С изключение на една - председателят на Българската агенция по безопасност на храните (БАБХ) Дамян Илиев. Борисов се закани да уволни Даскалова след \"4-5 дни\" Дали профилът в действителност е на Зорница Даскалова, която вчера все пак даде първи брифинг относно \"изгарянето\" на Търговския регистър - това вероятно и Марк Зукърбърг не може да установи със сигурност. Но пък е показателно, че след като фейсбук зевзеците започнаха да правят снимки на публикациите в профила й, в т.ч. на шега от миналата събота - денят на \"големия срив\", и да ги разпространяват с ироничното: \"ДА НЕ БИ ДА Е ИМАЛО НЕЩО ПО-ВАЖНО ТОЧНО ПА ТАЯ СЪБОТА?!?!?!\" и отговорът \"НЕ Е КАТО ДА СЕ Е СРИНАЛ ТЪРГОВСКИЯТ РЕГИСТЪР?!?!\", профилът източник на подбив веднага бе скрит. Ето малка част от направените \"принт скрийнове\":  ", "date": "2018.08.16", "title": "Даскалова скри фейсбук профила си, в който споделяше... фалшиви новини"}
{"url": "http://clubz.bg/71961-bsp_prodyljava_s_kanonadata_sreshtu_makedoniq", "text": "Лидерът на БСП-София Калоян Паргов продължи линията на партията за атака срещу Македония по повод изказването на премиера Зоран Заев, че Илинденското въстание е българско. Дебатът по тази тема, който у нас върви вече втора седмица, бе започнат от лидера на БСП Корнелия Нинова. Кой и защо иска да скара България и Македония В специално изявление Паргов заяви, че само година след подписването на договора за приятелство и добросъседство с Македония, той е започнал да дава дефекти. Паргов също така казва, че в договора между Гърция и Македония всичко е точно и ясно разписано и няма възможност за спекулации. Първанов: Македония загуби античната си история и се вкопчва в българската И допълни: Все пак Паргов изтъкна, че от двете страни на границата живее един народ и за това европейската перспектива на Македония е важна и е в интерес на България. По-рано днес президентът от 2002 до 2012 г. Георги Първанов даде интервю, в което също заяви, че България трябва да успее да защити своята история от претенциите на Македония. Първанов: Македония загуби античната си история и се вкопчва в българската", "date": "2018.08.16", "title": "БСП продължава с канонадата срещу Македония"}
{"url": "http://clubz.bg/71980-ruskiqt_oligarh_deripaska_se_skriva_v_rodna_ofshorka", "text": "Холдингът En+, собственост на руския бизнесмен Олег Дерипаска, притежаващ най-голям дял в UC Rusal, ще прехвърли своето дъщерно дружество от Кипър в една от двете офшорни зони, създадени в Русия. Решението е било взето от управителния съвет на холдинга, съобщи руската медия РБК, като се позова на корпоративно прессъобщение. Русия с две офшорни зони Официално процедурата, през която трябва да премине кипърската En+ Holding Limited, се нарича редомицилация (от англ. redomicile) и e описана в новия Закон за специалните административни региони в Русия (САР). Означава промяна на мястото на регистрация на дружеството с запазване на дейността, правния му статут и организационна структура. Същевременно основното предприятие En+ ще остане под юрисдикцията на остров Джърси - офшорна зона под властта на Британската корона.  Шефът на кампанията на Тръмп взел $10 млн. заем от Дерипаска En+ Holding Limited обединява енергийните активи на En+. Акциите на металургичната компания UC Rusal са собственост на дружеството майка. По-рано бе съобщено, че и самата компания En+ може да се регистрира в една от двете офшорни зони - на остров Руский в Приморск или на Октомврийския остров в Калининградска област. Дерипаска трябвало да се раздели с три самолета - заради санкциите Законът за създаването на двата специални района в Русия беше приет от Думата в края на юли. Собствениците на регистрираните в тях офшорни компании ще бъдат освободени от данъци върху дохода от продажба на акции и от входящи дивиденти и ще ползват намалена ставка от 5% върху дивидентите на изхода. Освен това те няма да могат да разкриват корпоративна информация - само руските власти и съдът ще имат достъп до нея. Само чужди компании, създадени преди 1 януари 2018 г., могат да се регистрирт в руските офшорни зони. En + заедно с UC Rusal попаднаха под санкциите на американското Министерство на финансите, наложени на 6 април т.г. Забранено им е да изнасят продукцията си на американския пазар (основно руски алуминий) и да правят бизнес с американски граждани. Дерипаска трябвало да се раздели с три самолета - заради санкциите По-късно от Вашингтон съобщиха, че ще премахнат ограниченията, ако Дерипаска намали участието си в En+ до 40%. Бизнесменът, чието лично богатство е $6.7 милиарда, напусна управленските органи на En + и UC Rusal и компаниите преговарят с Вашингтон за прехвърляне на дела му в доверителен фонд. Шефът на кампанията на Тръмп взел $10 млн. заем от Дерипаска Дерипаска трябвало да се раздели с три самолета - заради санкциите Дерипаска трябвало да се раздели с три самолета - заради санкциите", "date": "2018.08.16", "title": "Руският олигарх Дерипаска се скрива в родна офшорка"}
{"url": "http://clubz.bg/71960-germanskite_spasiteli_roditeli_otlepete_pogled_ot_smartfona", "text": "Родителите трябва да оставят смартфоните настрана, когато децата им са във водата. Това препоръчва германската Асоциация на спасителите, разказва Digital Trends. Няма официална статистика за проблема, но според множество спасители твърде много случаи на удавяния са заради разсеяни от \"умни\" родители. Не само технологиите са виновни, разбира се - книги и задълбочени разговори също разсейват родителите. Франция с пълна забрана на смартфоните в училище Смартфоните обаче разсейват дори когато ги оставим настрана. Според изследване на Щатския университет на Флорида, дори оставените на вибрация устройства разсейват хората с редовни нотификаци, намаляват ефективността на работата им и вниманието им. Японски камион уби двама пешеходци, шофьорът играл PokemonGo Според специалисти в много държави по света използването на смартфони увеличава и смъртните случаи по пътя. Проблем обаче отново е липсата на точна статистика. В развитите страни обаче е видна корелация между повишената употреба на \"умни\" телефони и повечето катастрофи на пътя. Японски камион уби двама пешеходци, шофьорът играл PokemonGo", "date": "2018.08.16", "title": "Германските спасители: Родители, отлепете поглед от смартфона!"}
{"url": "http://clubz.bg/71967-5g_idva_samsung_obqvi_nov_modem", "text": "Samsung започва производство на нов 5G модем - Exynos 5100. Доставките до основните му партньори ще започнат в края на годината, съобщиха от корейската компания. Новият модем поддържа топ-спецификацията 5G New Radio. Базиран е на същия производствен процес, който се ползва в сегашната система на чип (SoC) в смартфоните на Samsung - Еxynos 9810, който обаче поддържа само до 4G LTE стандартът.  Продажбите на смартфони намаляват. Всички чакат 5G По-същественото е, че новият Exynos е съвместим със стандарта 3GPP. Създаването на ново поколение мрежа често трябва да стане за сметка на вече ползвани честоти. 3GPP стандартизацията прави възможно новият модем да работи с честотния спектър под 6GHz и mmWave. Това ще позволи лесна интеграция в страни, които тепърва поставят 5G мрежи. 5G поддържа теоритични скорости до 2 Gbps при под 6GHz честоти и до 6 Gbps при mmWave - или 1,7 до 5 пъти повече от настоящия топ-модем на компанията, който е инсталиран в Galaxy S9 и Note9. Какво ще могат 5G мрежите? Наскоро и Intel обяви началото на производството на 5G чип, което ще позволи по-скорошно приемане на новия стандарт в развития свят. Какво ще могат 5G мрежите?", "date": "2018.08.16", "title": "5G идва - Samsung обяви нов модем"}
{"url": "http://clubz.bg/71970-izmamata_olimpik_i_skritite_sobstvenici", "text": "Вчера Борисов между другото каза по повод измамата \"Олимпик\", че хората трябва да внимават, когато си избират застраховател. КФН \"проспала\" срива на кипърския застраховател \"Олимпик\" Абе, наглец! Ти (държавата) си въвел ЗАДЪЛЖИТЕЛНА застраховка \"Гражданска отговорност\". Който кара без застраховка, го грози репресия от Органите. Пуснал си на пазара определени компании със законовото съдействие на държавата да събират пари за определени рискове. Народът, изпълнявайки закона, си плаща. И сега им казваш - платете пак! При условие че всички в държавата са знаели, че компанията е регистрирана в Кипър, но скритите собственици са хората на \"Бул инс\"! Което още повече означава, че измамата е известна на служби, КФН (Комисията за финансов надзор), Министерството на финансите и т.н. И... тишина. Това като с охранителната фирма на Митьо Очите. Тя има лиценз от МВР за охранителна дейност, макар всички да знаят, че е собственост на осъден за наркотрафик. Общинарят на Митьо Очите: той ли не се крие или никой не го търси? И сега 250 хил. измамени. От кого?! Защото очевидно тази измама е осъществена с мълчаливото съгласие на Държавата на Борисов. В една парламентарна република това би трябвало да приключи със СПЕЦИАЛЕН ЗАКОН за обезщетяване на увредените от бездействието на държавата и задължителна ОСТАВКА на министъра на финансите!!!     Общинарят на Митьо Очите: той ли не се крие или никой не го търси?", "date": "2018.08.16", "title": "Измамата \"Олимпик\" и скритите собственици"}
{"url": "http://clubz.bg/71953-ekoministyryt_obvini_horata_s_palatki_za_smetishteto_na_koral", "text": "Неочакван обрат прие разговорът с министъра на околната среда и водите Нено Димов в студиото на Нова тв тази сутрин. Димов бе поканен, за да коментира защо държавата не е знаела, че потънал преди близо 100 години кораб изпуска мазут в морето и как се справя със ситуацията. Както и решението на тричленнен състав на Върховния административен съд (ВАС), в което се казва, че направеното от правителството в \"12 без 5\" на последното му заседание за 2017-а, предновогодишно, изменение в плана за управление на Национален парк \"Пирин\" е незаконосъобразно. Димов бе помолен да коментира и хорото в едно от Седемте рилски езера, за което на нарушителите ще бъде наложена глоба. Но изведнъж заговори за палатките на екоплаж \"Корал\" и за техните обитатели като за виновници за това, че боклукът не се извозва от плажа. На \"Корал\": Заринати сме от боклук. Общината: Всичко е точно (СНИМКИ) Както Клуб Z писа, летуващите на \"Корал\" сезираха местната екоинспекция за препълнените съдове за смет и попитаха умишлено ли се прави това - за да се насажда у обществото мнението, че практикуващите природосъобразен туризъм хора всъщност замърсяват природата. Тогава Дамян Дамянов, отговорник за \"Чистота\"-та в община Царево коментира, че извозването се случва по план, просто понякога имало забавяне, защото сега е пикът на сезона. Днес Нено Димов лансира нова версия - саботаж от страна на палаткуващите. Местели кофите за смет. Попитан за хорото в езерото \"Близнака\", Димов отговори: На възражението на водещата, че има оплаквания за целия район, не само за конкретния плаж, Димов продължи: Не стана ясно каква би била ползата на летуващите на палатка от обособяване на сметище в региона. Глоби за организаторите на хорото на Седемте рилски езера Иначе по казуса с кораба, изпускащ мазут край Созопол държавата нямало как да знае от по-рано. Но: По отношение на решението на ВАС, Димов продължи да настоява, че няма нужда от оценки за Плана за управление на Национален парк \"Пирин\" с обяснението: Съдът отмени спорното решение на кабинета за парк \"Пирин\" А като най-силен аргумент, че държавата е права, а \"тричленката\" на ВАС не, Нено Димов приведе заключенията на ресорния за екологията еврокомисар Кармену Вела: Както е известно, правителството обжалва решението на тричленния състав. Чака се това на \"петчленката\". Глоби за организаторите на хорото на Седемте рилски езера Съдът отмени спорното решение на кабинета за парк \"Пирин\"", "date": "2018.08.16", "title": "Екоминистърът обвини хората с палатки за сметището на \"Корал\""}
{"url": "http://clubz.bg/71958-greshnata_madona_na_60_godini", "text": "\"Разходка през лабиринта на Медина по време на призива за молитва\" - написа Мадона в страниците си във фейсбук и инстаграм в навечерието на 60-ата си годишнина. Тя качи и видео, заснето по улиците на древния пазар в града - част от Маракеш  Във вторник Мадона качи в интернет своя снимка от Маракеш, Мароко, с фес на главата и берберски бижута. Къде точно Мадона ще отпразнува годишнината си не е известно. Полицията в историческото сърце на Мароко обаче е мобилизирана да държи настрани журналисти и фотографи. Освен това за 60-годишнината си Мадона пусна колекция в полза на благотворителната си организация за Малави, пишат световните медии. Мадона е родена като Луиза Чиконе на 16 август 1958 година в Бей Сити, Мичиган. Тя е третото от общо осем деца в семейството и израства в силно католическа атмосфера. Баща ѝ е син на италиански имигранти, а майка ѝ е с френско-канадски корени. Майка ѝ умира на 33 години, когато Мадона е едва на 5 години. Бащата наема детегледачка, за която по-късно се жени. Двамата имат две деца. Бащата държи всичките му деца да ходят на уроци по музика. Няколко месеца Мадона ходи на пиано, но успява да убеди баща си да замени тези уроци с курсове по балет. Мадона учи в гимназията Рочестър Адамс, където е пълна отличничка и членува в мажоретния състав. След като завършва, тя постъпва в Мичиганския университет, където получава стипендия заради постиженията си в танците. Под въздействието на своя учител по танци Луиза изоставя следването и само след един семестър се премества в Ню Йорк, за да търси успех като танцьорка. Учи модерни танци при легендата Марта Греъм. След като през 1979 година участва като танцьорка в световното турне на френската диско звезда   Мадона решава да изостави танците и се насочва към правенето на музика. Сформира няколко групи, сред които „Брекфъст Клъб“ (Breakfast Club) и „Еми“ (Emmy). Пише сама няколко песни, чрез които става известна в няколко клуба в Ню Йорк. От началото на 80-те години до днес Мадона прави шеметна музикална кариера. Горе - записан през 1984 г., Like A Virgin става първият албум на жена изпълнител, продал над 5 млн. копия в САЩ, а по-късно става диамантен с 21 000 000 по цял свят. Но като заговорихме за легендарни нейни изпълнения на MTV наградите, нека си спомним и това:     Певицата има огромен успех и е покорила сърцата на феновете в над 100 държави. Има 13 издадени албума, продала е над 30 милиона копия. Зад гърба си има 10 световни турнета, а през 1997 година получава \"Златен глобус\" за ролята си на Евита Перон във филма „Евита“. Мадона е известна с  Поддържа тялото си с тежки спортни натоварвания. Майка е на 6 деца, 4 от които са осиновени. Освен като певица Мадона се изявява и като автор на книги, бизнесдама, дизайнер, подкрепя и редица благотворителни каузи. А това долу - независимо дали се покрива с представите ви за добър вкус - е восъчната \"Мадона\" от Мадам Тюсо в Хонконг.  ", "date": "2018.08.16", "title": "Грешната Мадона на 60 години"}
{"url": "http://clubz.bg/71965-borisov_se_zakani_da_uvolni_daskalova_sled_4_5_dni", "text": "По всичко личи, че шефката на Търговския регистър Зорница Даскалова ще оваканти поста, след като и премиерът Бойко Борисов днес й се закани.  Христо Иванов: \"Лирекс\" и Даскалова да се отстранят от Търговския регистър \"Немалко пари и немалко инвестиции са направени там. На тези, които е трябвало да мислят за тези неща, ще потърся отговорност, но когато има криза, не се пипа\", добави премиерът. Той заяви, че няма как да изчезне информация от регистъра. Няколко партии вече поискаха отстраняването на Зорница Даскалова. Лидерът на \"Да, България\" Христо Иванов призова Даскалова и фирмата, която поддържа регистъра - \"Лирекс\", да бъдат отстранени от процеса. Ден по-рано и от БСП поискаха оставката на Даскалова, както и на правосъдния министър Цецка Цачева. В канонадата заради неработещия от миналия петък Търговски регистър се включи и лидерът на АБВ Румен Петков - също с искане за оставката на Зорница Даскалова. Даскалова скри фейсбук профила си, в който споделяше... фалшиви новини В Търговския регистър вече могат да се правят справки за фирми, като обещанието е в края на следващата седмица работата му да бъде възстановена напълно.  Цялата информация на Търговския регистър е налична, увери журналистите в Шумен министърът на финансите Владислав Горанов. В момента се извършвали тестове и настройки. В Шумен Борисов посети ОУ \"Илия Рашков Блъсков\" - едно от четирите училища, които ще бъдат реновирани по ОП \"Региони в растеж\" и в които учат общо над 4000 деца. \"Да има повече деца и повече желание да учат - това е добре да се чува. Създаваме условия децата да учат, да спортуват и да са добре\", добави Борисов. После разгледа санирани блокове и посети индустриалната зона, където последните 2 години са привлечени 18 инвеститори, поясняват от правителствената пресслужба.  Даскалова скри фейсбук профила си, в който споделяше... фалшиви новини", "date": "2018.08.16", "title": "Борисов се закани да уволни Даскалова след \"4-5 дни\""}
{"url": "http://clubz.bg/71964-putin_otiva_na_svatbata_na_pyrvata_diplomatka_na_avstriq", "text": "Дали ще видим снимки на Путин с чаша бяло сухо вино в ръка в Австрия тази събота? Едва ли. Но при всички случаи руският президент ще бъде сред гостите на сватбата на Карин Кнайсел - министърката на външните рабти на Австрия, пише френският вестник \"Монд\". Тя е от крайната десница и е първа дипломатка на страната от декември 2017 година. 53-годишната министърка ще се омъжи за бизнесмена Волфганг Мелингер. Путин е обещал да поздрави двойката и ще бъде в Австрия в събота, преди да се срещне късно следобед с германската канцлерка Ангела Меркел. Помощникът на президента Юрий Ушаков поясни, че по време на посещението на Путин във Виена по-рано т.г. министърката е поканила президента. Церемонията ще бъде в лозе в Южна Щирия. Кнайсел е безпартийна и бе предложена за министър от крайнодясната Австрийска партия на свободата. Тя е специалистка по Близкия изток и е известна критичка на Ангела Меркел и шефа на Еврокомисията Жан-Клод Юнкер. Според нея германската канцлерка \"само си прави селфита с бежанци\", а Юнкер е \"циничен властелин\" и \"грубиян\". Без съмнение Владимир Путин ще използва повода, за да се срещне с първите хора на Австрия. На сватбата ще бъде канцлерът Себастиян Курц, както и лидерът на Партията на свободата Хайнц-Кристиан Щрахе, който е и вицеканцлер. Известно е, че от 1 юли т.г. Австрия наследи председателството на Евросъюза от България. Най-вероятно Путин ще се опита да спечели привърженици за вдигане на санкциите срещу Русия, както и да обмени мисли за изграждането на газопровода \"Северен поток 2\" с цел да търси подкрепа, пише вестникът.  вижда в срещата между двамата  , сочеща  , водена от администрацията на Доналд Тръмп. Очаква се преговорите да бъдат фокусирани върху ситуацията в Сирия, насилието в Източна Украйна и общия газопровод, цитира вестникът говорителя на Меркел Щефен Зайберт. Но според експерти на \"Росийская газета\" целта на Путин и Меркел всъщност може би е да заздравят партньорските си връзки и да разменят идеи как по-добре да отвърнат на митата, наложени от президента Тръмп. Московският официоз отрежда \"първото място в списъка\" от теми на проекта \"Северен поток-2\" за директен пренос на газ до Германия. \"Ди Цайт\": \"Северен поток 2\" зависи от Тръмп САЩ винаги са били против тази идея, а преди последната среща на НАТО Тръмп яростно атакува Германия и я нарече \"заложничка на Русия\", припомня той. Същевременно \"митата върху алуминия и стоманата нанесоха удар и по Русия, и по Германия, а и двете страни се страхуват от верижна реакция заради скорошните мерки на Тръмп срещу Турция\". \"Не виждам промени в отношенията между Москва и Берлин. Но те сътрудничат по-тясно по някои конкретни въпроси главно в отговор на американската външна политика\", коментира Михаел Хармс, изпълнителен директор на бизнес сдружението \"Източен комитет на германската икономика\". Той споделя опасения, че от обещаните нови антируски санкции на Вашингтон може да пострадат германски банки и енергийни компании.  Тръмп: Тръбопроводни долари към Русия! Недопустимо Тръмп скоро може да заслужи орден за своя принос към руско-германската дружба, иронизира  . Американският лидер докара Меркел дотам, че тя може да склони на съюз с Русия, за да бранят заедно от САЩ металурзите, \"Северен поток-2\" и бизнеса с Иран. И най-важното - разбра се, че Русия може сериозно да помогне лично на Меркел да затвърди нестабилните си позиции в страната, се казва в коментара. Действията на САЩ сближават Москва и Берлин, констатира пред електронния вестник Валдемар Герд, депутат в Бундестага от партия \"Алтернатива за Германия\". \"Северен поток\" в момента е застрашен, изтъква пред изданието европеистът Владислав Белов. \"Нито Германия, нито ЕС, нито Русия засега имат реално с какво да отвърнат при евентуално налагане на санкции срещу участниците в проекта\", твърди той. Санкционният натиск от страна на САЩ \"сплотява Русия, Турция и Германия\", пише   по повод \"политическото сближаване в триъгълника Москва-Анкара-Берлин\". Тръмп: Тръбопроводни долари към Русия! Недопустимо", "date": "2018.08.16", "title": "Путин отива на сватбата на първата дипломатка на Австрия"}
{"url": "http://clubz.bg/71971-letqshtite_hora_obichat_london", "text": "Майстори на паркура участваха в Лондон в медийна презентация на предстоящия Rendezvous International Parkour Gathering XIII training camp. Събитието ще се проведе до стадион \"Уембли\" този уикенд - 18-19 август. Това са два кадъра от изпълнението на корееца Джихо Ким. На снимките по-долу е бразилецът Данило Брустолини.  ", "date": "2018.08.16", "title": "Летящите хора обичат Лондон"}
{"url": "http://clubz.bg/71950-zov_za_pomosht_shans_za_edna_majka", "text": "Нека помогнем на Албена, майка на две прекрасни малки момиченца, в борбата с рака. Съпругът й Калин призовава за помощ чрез дарителска кампания в HelpKarma, с надеждата добри хора да подкрепят семейството в този труден момент. Шанс за младата майка е имунотерапия, която се практикува в Hallwang Clinic в Германия. Кампанията се намира  или на адрес:  Ето разказа на Калин Петков. Надяваме се повече хора да откликнат на апела му.", "date": "2018.08.16", "title": "Зов за помощ. Шанс за една майка"}
{"url": "http://clubz.bg/71951-gryckiqt_pacient_ne_se_e_izlekuval_napylno", "text": "Гръцката криза тежи на Европа почти десетилетие. В един момент възможните сценарии включваха Гърция да напусне еврозоната или общата европейска валута да се разпадне. Сега обаче, след програма за икономии и заеми за милиарди евро, Гърция се готви да стъпи отново на крака. В понеделник, 20 август, Гърция се изправя пред изключително важно изпитание, тъй като идва краят на третия транш от спасителната й програма.  След години на икономии и международни заеми Атина ще трябва да финансира покриването на дълга си без външна помощ. Тя измина дълъг път от 23 април 2010 година, когато тогавашният премиер Георгиос Папандреу отправи драматичен зов за помощ към ЕС и Международния валутен фонд (МВФ). Големият въпрос, който остава, е дали Гърция ще се справи в дългосрочен план без повече помощи. Това, което става ясно обаче е, че първоначалната криза имаше много причини. Сред тях - корупцията, връзкарството и раздутата държавна администрация, като всичко това се отрази на младата демокрация в страната. В резултат, от влизането на Гърция в еврозоната през 2002 година до кризата през 2010 година, гръцките държавни разходи далеч надхвърляха данъчните приходи.  Официалната статистика прикриваше растежа на дълга и даже през 2009 година Папандреу каза на гласоподавателите, че страната е платежоспособна. През 2010 година кризата удари. Европа бе принудена да отговори ad hoc със спасителен финансов пакет от 80 милиарда евро (107 милиарда долара тогава), като срещу тези средства Гърция въведе програма на икономии, включваща бюджетни съкращения и структурни реформи. На фона на опасенията от \"заразяване\" ЕС бе слабо подготвен да отговори на кризата, а европейската икономика бе тясно свързана със състоянието на гръцките банки.  Гърция няма да върне огромната част от кредитите Ситуацията бързо се влоши. Безработицата скочи до над 25 %, а доходът на глава от населението спадна с една четвърт. Социалистите на Папандреу платиха тежка изборна цена, мащабни демонстрации заляха улиците, понякога придружени с насилие. През юни 2012 година консервативната партия Нова Демокрация дойде на власт начело с Андонис Самарас. Той задейства втория спасителен пакет на обща стойност 144,7 милиарда евро на фона на силно обществено неодобрение. Протестите и уличното насилие се засилиха. \"Тройката\" институции - Европейската комисия, Европейската централна банка и МВФ - се превърнаха в обществени врагове, както и тогавашният германски финансов министър Волфганг Шойбле. Нестабилността изведе на преден план новоизгряващ млад политик, който ръководи радикалната лява партия СИРИЗА. С обещанието да сложи край на програмите за икономии партията му дойде на власт през януари 2015 година с коалиционно споразумение. За първи път в съвременната история Гърция бе ръководена от ляво правителство. Гласоподавателите се довериха на Ципрас да изпълни поетите ангажименти. Германия спечелила 3 млрд. евро от помощите за Гърция Ципрас следва проста стратегия: Гърция ще излезе от програмата за икономии без условия и Европа ще трябва да приеме нейния избор, тъй като алтернативата би означавала разпадане на еврозоната. Тогавашният финансов министър Янис Варуфакис бе главен защитник на този подход.  Това, което последва, е безкрайна поредица от срещи в Брюксел и борба между Варуфакис и почти всички финансови министри от еврозоната, особено Шойбле и тогавашния шеф на Еврогрупата Йерун Дейселблум. През лятото на 2015 година Ципрас отказа плащания към МВФ и след това поиска от гръцките гласоподаватели да решат на референдум дали ще приемат още мерки за икономии. Ясният отговор беше \"не\". След това Ципрас направи рязък завой. За да избегне дефолт и изпадане от еврозоната, той отстрани Варуфакис и прие трета спасителна програма при строги условия. За да легитимира тази стъпка, той насрочи нови избори през септември 2015 година. Гласоподавателите отново подкрепиха партията му. Оттук насетне Ципрас прие нов подход. Той приложи мерки за икономии без много шум, намали пенсиите и повиши данъците. Ципрас сега има нови проблеми. Според проучванията той е с 10 процентни пункта след опозиционните консерватори, а много гърци не чувстват ползите от скромното икономическо възстановяване. Безработицата е около 20 %, а над 400 000 млади, образовани гърци напуснаха страната. Реформаторът Ципрас: Гърция приема нова доза икономии Решаващата стъпка ще бъде дали Гърция може да осигури бъдещи инвестиции. През следващите няколко месеца Атина ще трябва да се съобразява с дори още по-строги мерки за контрол от Еврогрупата. Те ще трябва да установят ранни отклонения от реформата. Заделени са 24 милиарда евро заеми от кредитори и вътрешния пазар, което ще даде на Атина възможност да се финансира около две години, без да се нуждае от външна помощ. Предстои й обаче да измине още по-дълъг път. Атина сега се сблъсква с дълг от 180 % от брутния вътрешен продукт, което е най-голямото съотношение в Европа, а икономиката драстично се е свила. Според споразумението с Еврогрупата Атина трябва да отчита първичен бюджетен излишък от 3,5 % - без да се включва изплащането на дълга - всяка година до 2022 година. Показателят може да се понижи до 2,2 % към 2060 година. Гръцката финансова преса поставя въпроса дали това е реалистично. Както отбеляза източник от финансовото министерство, \"трудните решения просто са отложени\".  Еврогрупата трябва да се занимае с този въпрос отново през 2032 година. При по-неблагоприятен сценарий обаче това може да се случи и по-рано. Германия спечелила 3 млрд. евро от помощите за Гърция Реформаторът Ципрас: Гърция приема нова доза икономии", "date": "2018.08.16", "title": "\"Гръцкият пациент не се е излекувал напълно\""}
{"url": "http://clubz.bg/71942-tozi_pyt_djak_otkaza_torta_po_sluchaj_smqna_na_pola", "text": "Сладкарят от Колорадо, който отказа да направи сватбена торта на гей двойка от религиозни убеждения и решението му бе частично подкрепено от Върховния съд на САЩ, отново заведе дело срещу американския щат, предаде Асошиейтед прес. Този път Джак Филипс, собственик на намиращата се в предградията на Денвър пекарна \"Мастърпийс кейкшоп\", е отказал да обслужи клиент, поискал да му бъде направена торта, с която да отпразнува смяната на пола си. Комисията за защита на човешките права в Колорадо е отсъдила, че сладкарят е извършил дискриминация срещу транссексуалния човек, отказвайки да направи торта, с която да отпразнува преминаването си от мъжки в женски пол. Филипс, който казва, че властите в Колорадо са тръгнали на \"кръстоносен поход\" срещу него, е внесъл във вторник жалба във федерален съд. През юни Върховният съд на САЩ се произнесе в негова полза, като постанови, че същата комисия е проявила антирелигиозно пристрастие, когато е санкционирала Филипс, че е отказал да направи сватбена торта през 2012 г. на еднополова двойка. Със 7 срещу 2 гласа съдът реши, че комисията е нарушила правата на Филипс по силата на Първата поправка към Конституцията на САЩ. Но той не взе решение по по-големия въпрос дали търговците могат да изтъкват религията си като мотив да не обслужват гейове и лесбийки, припомни АП. ", "date": "2018.08.16", "title": "Този път Джак отказа торта по случай смяна на пола"}
{"url": "http://clubz.bg/71948-pyrvanov_makedoniq_zagubi_antichnata_si_istoriq_i_se_vkopchva_v_bylgarskata", "text": "Гръцко-македонският договор стеснява терена за утвърждаването на македонска идентичност по отношение на античната история. Без нея македонците ще се вкопчат още повече в \"българската част, българския вектор\" на своята история. Това каза пред \"Фокус\" Георги Първанов, президент от 2002 до 2012 г. Според него този въпрос трябва да се изясни своевременно. Първанов припомни, че премиера на Македония Зоран Заев е изброил всички етноси, които са участвали в Илинденското въстание, но е пропуснал да спомене, че в него са участвали и българи. Той отбеляза, че е не имало българска реакция и на името Илинденска Македония, предложено от Заев. Според Първанов тези изказвания на македонския премиер са били по-значителни от това, че Илинденското въстание е македонско, което предизвика разгорещени дебати у нас. Според него България трябва ясно да заяви, че Илинденското въстание е българско. И допълни: Според Първанов периодът от края на XIX и началото на XX в. в македонската история не може да бъде оценен по друг начин, освен като български период. Според него българите и македонците са най-близките народи на Балканите и трябва да го доказват на практика.", "date": "2018.08.16", "title": "Първанов: Македония загуби античната си история и се вкопчва в българската"}
{"url": "http://clubz.bg/71957-italiq_obqvi_12_mesechno_izvynredno_polojenie_sled_tragediqta_v_genua", "text": "Италианският премиер Джузепе Конте обяви извънредно положение за срок от 12 месеца в района около Генуа след като в резултат на срутването на мост вчера   и беше   предадоха Франс прес и Ройтерс. Конте заяви на пресконференция в Генуа, че е взел решението след искане на местните власти и подчерта, че са деблокирани 5 милиарда евро от националния фонд за извънредни ситуации. Първи версии за моста в Генуа - лоша поддръжка и конструктивен проблем Освен това в страната ще бъде  . Предстои да бъде определен денят, който ще съвпадне с погребението на жертвите, добави премиерът. Според спасителните екипи шансът да бъдат открити още оцелели под руините на виадукта е нищожен. Във вторник сутринта 200-метров участък от моста и една от носещите колони се срути над индустриален район, като повлече със себе си десетки автомобили. Вси още не е установена причината за трагедията. Версиите, по които работят разследващите, са конструктивен проблем и лоша поддръжка, съчетани с проливните дъждове и увеличения трафик през последните дни. Салвини: Политиката на ЕС е виновна за рухването на моста в Генуа Конте отправи и критики срещу \"Аутостраде пер л'Италия\" (Autostrade per l'Italia), оператор на срутилия се вчера мост, който е част от управлявана от предприятието отсечка на магистралата. Премиерът заяви, че \"Аутостраде пер л'Италия\" е носела отговорност да гарантира сигурността на моста и правителството няма да чака резултатите от криминалното разследване, преди да предприеме действия. По-рано министърът на транспорта Данило Тонинели каза, че Аутостраде пер Л'Италия трябва да загуби концесията си за магистрала А10 и да й бъде наложена тежка глоба. Салвини: Политиката на ЕС е виновна за рухването на моста в Генуа", "date": "2018.08.16", "title": "Италия обяви 12-месечно извънредно положение след трагедията в Генуа"}
{"url": "http://clubz.bg/71954-borisov_s_pyrva_kopka_na_magistralata_koqto_shte_platim_na_100", "text": "С обещанието, че \"за година и 2-3 месеца ще се справим с този участък\", премиерът Бойко Борисов откри днес строителството на 16.3 км от магистрала \"Хемус\" между Буховци и Белокопитово. Аутобанът ще бъде платен на сто процента с пари от бюджета - т.е. от данъкоплатците, за разлика от останалите магистрали, където бяха използвани милионите от оперативните програми на Европейския съюз (ЕС). Борисов пак обеща \"Хемус\" да е готова през 2024 г. (СНИМКИ) Първата копка на \"Хемус\" е направена в далечната 1974 г. от тогавашния Първи - Тодор Живков. Участъкът ще бъде изграден от ДЗЗД \"Хемус-16320\". Строителният надзор ще се осъществява от ДЗЗД \"Консултанти Хемус 2 - 2016\". Стойността на обществената поръчка е 133 милиона лева без ДДС. Миналата година министърът на регионалното строителство и благоустройството Николай Нанков съобщи, че индикативната стойност на целия нов път е над 2 милиарда лева. \n\t  \n\tЗа първата копка Борисов бе придружен от Нанков, председателя на Управителния съвет на Агенция \"Пътна инфраструктура\" инж. Светослав Глосов, областните управители на Шумен и Търговище - проф. Стефан Желев и Митко Стайков, депутати. Обещано: 25 км от магистрала \"Хемус\" до края на 2018 г. Ще се строят шест виадукта, пътен възел за връзка с пътя Мировец-Певец, нова връзка с пътя Шумен-Търговище при Белокопитово, мост и 11 пресичания със селскостопански пътища. Премиерът припомни как предишни управляващи извадили АМ \"Хемус\" от оперативната програма, за да не може да се прави с европейски пари. Обещано: 25 км от магистрала \"Хемус\" до края на 2018 г.", "date": "2018.08.16", "title": "Борисов с първа копка на магистралата, която ще платим на 100%"}
{"url": "http://clubz.bg/71945-jurnalistite_ne_sa_vrag_na_naroda", "text": "Над 350 американски вестника се ангажираха да публикуват днес редакционни статии в защита на свободата на печата и в отговор на атаките на президента Доналд Тръмп срещу медиите. Към тях се присъединява и британският в. \"Гардиън\". Свободата на печата не е измислена в САЩ, но са малко страните, в които значението на независимия печат е било толкова тясно обвързано с историята им. Славната американска традиция на уважение към истината и казване на истината днес е застрашена. Доналд Тръмп не е първият американски президент, който атакува печата или смята, че отношението на медиите към него е несправедливо, но той е първият, който изглежда има пресметната и последователна политика за саботиране, делегитимиране и дори застрашаване на работа на печата, отбелязва редакционният екип на \"Гардиън\". Към инициативата на в. \"Бостън глоуб\" се присъединиха в. \"Ню Йорк таймс\" и редица по-малки вестници, включително от щати, в които Тръмп спечели на изборите през 2016 г. В електронната версия на вестника редколегията на \"Бостън глоуб\" обвини Тръмп, че поддържа постоянна кампания срещу свободата на печата. Величието на Америка зависи от функцията на свободния печат да казва истината на силните. Да се слага на печата етикет \"враг на народа\" е колкото неамериканско, толкова и опасно за гражданския пакт, който споделяме повече от две столетия, подчертава вестникът. Вестник \"Канзас сити стар\" в щата Мисури, където Тръмп спечели през 2016 г., сравнява изказванията на Тръмп за медиите с принудителното заглушаване от Сталин на критиците му. Навсякъде в страната всяко нещо, за което даден висш служител не желае да говори или за което читателят не иска да чуе, днес се определя като лъжлива новина, отбеляза вестникът. Антимедийните настроения на някои митинги на Тръмп са плашещи. Използването на тролове в социалните медии, издевателствата и заплахите към журналисти (особено сексуалните заплахи към журналистки) достигнаха небивали равнища. Върховният комисар на ООН за правата на човека предупреди тази седмица, че нападките на президента Тръмп срещу медиите \"се доближават много до подстрекаване към насилие\", подчертава \"Гардиън\". Вестникът припомня, че през юни петима журналисти от в. \"Капитал газет\" в Мериленд бяха застреляни от недоволен местен жител и предупреждава, че те може да не са последните. Работата на печата не е да спасява САЩ от Тръмп. Работата на печата е да съобщава, да проучва в дълбочина и да анализира възможно най-критично и без страх. Печатът далеч не е безгрешен. Той може да е користен. Нещо по-лошо, в Америка на Тръмп някои медии са изразители на пристрастни позиции, демонстриращи безцеремонно незачитане на истината - тях президентът силно одобрява. Свободният печат обаче е длъжен да изважда наяве сплашването и подстрекателството и трябва да прави всичко възможно да съхрани уважаването на фактите и балансираната преценка, накратко - да си върши работата, допълва \"Гардиън\".", "date": "2018.08.16", "title": "\"Журналистите не са враг на народа\""}
{"url": "http://clubz.bg/71952-kfn_prospala_sriva_na_kipyrskiq_zastrahovatel_olimpik", "text": "Комисията за финансов надзор (КФН) е проспала срива на застрахователната компания \"Олимпик\" от Кипър, в резултат на който около 250 000 автомобила в България остават без \"Гражданска отговорност\" и Каско. КФН носи и политическата отговорност, че е допуснала това. Поправителен: Шефката на КФН предлага политици за свои заместници Около това становище се обединиха председателят на Асоциацията на пострадалите при катастрофи Владимир Тодоров и Борислав Богоев, бивш заместник-председател на КФН, които коментираха случая по БНР. Премиерът Бойко Борисов вече разпореди на вицепремиера Томислав Дончев, на финансовия министър Владислав Горанов и на КФН да проучат ситуацията с фалиралия кипърски застраховател. Парламентът върна кандидатите за зам.-председатели на КФН Според Владимир Тодоров трябва да бъде питана КФН колко пъти се е обръщала към регулатора в Кипър. По думите на Борислав Богоев, \"не нещо, а всичко\" е било проспано от регулатора в казуса с \"Олимпик\": По време на работата си в КФН, Богоев е изпратил проверка в българския клон на \"Олимпик\" заедно с ДАНС. КФН има достатъчно правомощия, в това число и да забрани продажба на застраховки. КФН предупреждава за мним инвестиционен посредник Тодоров изтъкна, че някои от обезщетенията по тази застраховка са нужни веднага заради спешността от лечение на пострадали от катастрофи, но от фалирала компания застраховки едва ли ще се получат. Гражданите ще бъдат уведомени от ликвидатора за реда и сроковете, в които могат да предявят искане за обезщетения, но това едва ли ще е скоро. Според изявление на КФН, платените премии за неизтеклата част на застрахователните договори, които ще бъдат прекратени, подлежат на връщане в рамките на последващото производство по несъстоятелност в съответствие със законодателството на Кипър. Това означава, че ще трябва да изчакат да мине целият процес по несъстоятелност, който трае години. Клиентите на \"Олимпик\" могат да сключат нова полица към друг застраховател след 18 август, когато изтича срокът на тези с кипърската компания. Както се разбра, седемте общински ДКЦ-та и болница \"Св. Мина“ в Пловдив са били застраховани във фалиралата \"Олимпик\", съобщи зам.-кметът по здравеопазване Розалин Петков. Представител на \"Олимпик\" за Пловдив и Южна България е зам.- председателят на Общинския съвет Пепа Деведжиева от Реформаторския блок. Парламентът върна кандидатите за зам.-председатели на КФН КФН предупреждава за мним инвестиционен посредник", "date": "2018.08.16", "title": "КФН \"проспала\" срива на кипърския застраховател \"Олимпик\""}
{"url": "http://clubz.bg/71949-v_turciq_gorqt_dolari_katar_obeshta_15_mlrd_na_erdogan", "text": "Турската валута се възстанови до 5.9 спрямо щатския долар на фона на кризата в отношенията между Анкара и Вашингтон и усилията на президента Реджеп Тайип Ердоган да привлече европейска и близкоизточна подкрепа срещу американските санкции. Ердоган ще загуби битката с Тръмп В същото време на няколко места в страната патриотични акции с горене на американска валута подкрепят тезата на властта, че атаката срещу лирата не е резултат от икономическа криза, а срещу Турция се води война.      След телефонен разговор между Ердоган и емира на Катар на 13 август, когато курсът на лирата стигна 7.24 за долар, шейх Тамим бин Хамад ал-Тани пристигна вчера на визита в Турция. Работният обяд между двамата продължи 3 часа, а към тях се присъедини и министърът на финансите - и зет на Ердоган, Берат Албайрак.  Тръмп-Ердоган: Дуел на вманиачени егоисти Емирът е обещал $15 милиарда преки инвестиции в турската икономика, съобщи източник от президентството, цитиран от \"Хюриет\".  \"Ние отдаваме голямо значение на посещението му. Тази визита е показател, че Катар подкрепя Турция\", каза президентският говорител Ибрахим Калин на пресконференция след края на визитата. Ердоган говори и с германския канцлер Ангела Меркел в късния следобед на 15 август, която също изрази подкрепа за Турция, днес му предстои разговор с френския президент Еманюел Макрон. По-късно агенциите цитираха Макрон: \"Икономическата стабилност на Турция е важна за Франция!\" В допълнение към мерките на Централната банка за увеличаване на ликвидността на банките, Агенцията за банков надзор (BDDK) допълнително ограничи валутните суапове, които не трябва да превишават 25% от регулаторния капитал. След срива на турската лира на 6 август Централната банка отстъпи и разхлаби горната граница на задължителните резерви на банките, като увеличи ликвидността с 2.2 млрд. долара.  \"Ако Ердоган каже, че ще построи магистрала на Луната, ние му вярваме\" Напрежението между съюзниците на НАТО нарасна поради няколко причини - различията в политиките по отношение на сирийския конфликт; санкциите срещу Иран, които Турция не подкрепи; продължителното задържане на американския пастор Андрю Брънсън; неудовлетвореното от страна на САЩ искане на Турция за екстрадицията на ислямския проповедник Фетуллах Гюлен, обвинен за ръководител на опита за преврат на 15 юли 2016 г. в Турция. В отговор се появиха видеа с трошене на айфони.     Тръмп-Ердоган: Дуел на вманиачени егоисти \"Ако Ердоган каже, че ще построи магистрала на Луната, ние му вярваме\"", "date": "2018.08.16", "title": "В Турция горят долари. Катар обеща $15 млрд. на Ердоган"}
{"url": "http://clubz.bg/71940-hristo_ivanov_lireks_i_daskalova_da_se_otstranqt_ot_tyrgovskiq_registyr", "text": "Отстаняването на шефката на Агенцията по вписванията Зорница Даскалова, както и на фирмата, която поддържа \"гръмналия\" Търговски регистър - \"Лирекс БГ\" ООД, поиска днес от ефира на бТВ бившият министър на правосъдието в мандата \"Борисов 2\" Христо Иванов. Именно правосъдното министерство е принципал на Търговския регистър. Вчера Даскалова, близо седмица след срива на регистъра, даде първа пресконференция за медиите. На нея стана ясно, че \"Лирекс БГ\" обслужва поддръжката на ТР от 2012 година насам само с едно прекъсване от година. Самата тя нямало да подава оставка, точно в този момент била необходима, а останалото било политическо решение. Кой взе парите, за да не \"гърми\" Търговският регистър Бившият министър, сега председател на \"Да, България\" и съпредседател на \"Демократична България\", разказа, че в мандата му като министър е възложил цялостен одит на системите на Търговския регистър, който е констатирал проблеми. Впоследствие те били отстранени. Иванов разказа и, че  . Търговският регистър: вечните стари ченгета въртят поредните мътни номера  И посочи в заключение: И Иванов, както и други експерти преди него, припомни, че общото \"хранилище\", което държавата анонсира вчера, че ще прави, отдавна е уредено в наредба за изискванията към информационната система. Но просто изискванията на този нормативен акт явно не се спазват. Търговският регистър: вечните стари ченгета въртят поредните мътни номера ", "date": "2018.08.16", "title": "Христо Иванов: \"Лирекс\" и Даскалова да се отстранят от Търговския регистър"}
{"url": "http://clubz.bg/71955-koj_i_zashto_iska_da_skara_bylgariq_i_makedoniq", "text": "Ако човек е следил българските медии в последно време, навярно е останал с впечатлението, че между България и Македония отново има напрежение. Исторически спорове, страх от териториални претенции, остри реакции - целият познат от миналото арсенал е впрегнат, за да убеждава публиката от двете страни на границата, че нещо не е наред. Това се случва точно преди насрочения за 30 септември референдум, на който македонците трябва да кажат дали са съгласни с новото компромисно име на своята държава - Северна Македония - а положителният отговор ще им отвори пътя към НАТО и Европейския съюз. БСП продължава с канонадата срещу Македония Всичко започна от цитирани думи на македонския премиер Зоран Заев, че “Илинденското въстание е македонско”. В архивите на медиите обаче трудно ще откриете такива заглавия, защото репликата не е направила особено впечатление. Затова по-вярно е да се каже, че всичко започна от лидерката на Българската социалистическа партия Корнелия Нинова, която видя в изказването голям скандал, призова за остра реакция българското правителство, а накрая дори изпрати писмо до Европейския парламент. Топката поеха други проруски политици и така сюжетът зае своето място и в македонските медии, чиито читатели ще гласуват в края на септември. А цялата акция се подреди в дългата редица от усилия, целящи провал на референдума и блокиране на пътя на Македония към НАТО и ЕС. Много пъти политици в Македония са казвали, че Илинденското въстание е македонско. Този път Заев е цитиран да го казва броени дни след като заедно с българския си колега Бойко Борисов честваха заедно 115-тата годишнина от въстанието, което в България се нарича Илинденско-Преображенско. Корнелия Нинова реагира първа и призова премиера Бойко Борисов “да се откаже от политиката на мълчаливо съгласие с такива изявления, защото по-късно това може да се върне като бумеранг срещу България”. Тази позиция на БСП е продължение на позицията  ѝ отпреди два месеца по повод подписването на договора между Гърция и Македония. Тогава социалистите призоваха България да обвърже позицията си за начало на преговори на Скопие с ЕС “с гаранции, че промяната на името няма да доведе до териториални претенции”. Тези позиции излъчват неприкрита заплаха - гръцкото вето да бъде заменено от българско. И тогава, и сега БСП получи очаквана подкрепа. Лидерът на извънпарламентарната АБВ Румен Петков директно нарече Заев “лъжец”, а президентът Румен Радев направо заговори за ново отваряне на договора между България и Македония, изготвяне на допълнителен анекс и включване на тези нови клаузи “в глава 35 от преговорния процес на Република Македония за членство в ЕС”. \"Ало, \"Позитано\", спри да слугуваш на Москва!\" Управляващите в София реагираха умерено - външният министър Екатерина Захариева иронизира Нинова, като ѝ припомни ролята на БКП (чийто правоприемник е БСП) в подкрепата на интересите на Русия и Сърбия в Титова Югославия и допълни: “Политиката на противопоставяне е демоде. С това говорене вече само може да се губят избори. Питайте Груевски!\" Борисов пък каза, че България ще си спомни тези думи, “когато дойде време да изкаже своето становище за присъединяване на Македония към ЕС”. Ден по-късно дойдоха думите на Заев, че “заедно ще го славим и честваме нашето минало… Заедно ще бъдем като едно семейство в единство със съюзниците от ЕС и НАТО”. С това всичко трябваше да приключи. Но явно не е трябвало да приключи. Ако има някой, който има интерес от разпалване на напрежение между България и Македония и с това да попречи на присъединяването на Скопие към НАТО и да отложи началото на преговори с ЕС, това е Русия. Преди седмици Гърция изгони руски дипломати заради опитите им да подкопаят споразумението с Македония и да провокират протести срещу него. Заев съобщи за разкрита схема за финансово подпомагане на футболни агитки в Македония, които да организират размирици срещу договора с Атина, а парите идвали от руско-гръцкия милионер Иван Савидис. От България пък идват опитите за разпалване на напрежение, изпълнявани от точно същите политици, които ден през ден призовават за сваляне на санкциите на ЕС срещу приближени на Путин заради незаконното анексиране на Крим. Първанов: Македония загуби античната си история и се вкопчва в българската Опитът за затягане на примката около Македония е очевиден. Изпълнителите са обичайните заподозрени. И точно затова Корнелия Нинова не спира да говори по темата. След като евродепутатът от ВМРО Ангел Джамбазки отново припомни историческата роля на БКП за днешните проблеми между България и Македония и си позволи израза, че “всичките до един са за разстрел”, лидерката на БСП прие това като заплаха и изпрати писмо до председателя на Европейския парламент Антонио Таяни с настояване да се разграничи. Така “скандалът” изглежда вече международен. Целта е, явно, това да бъде забелязано от македонците, които в дните преди референдума да се почешат по главите и да си кажат: “Че за какво е целият този зор, като съседите и без това няма да ни пуснат в ЕС?”. \"Ало, \"Позитано\", спри да слугуваш на Москва!\" Първанов: Македония загуби античната си история и се вкопчва в българската", "date": "2018.08.16", "title": "Кой и защо иска да скара България и Македония"}
{"url": "http://clubz.bg/71931-trymp_erdogan_duel_na_vmaniacheni_egoisti", "text": "В мисловния свят на Доналд Тръмп има единствено Доналд Тръмп и още няколко гениални типове. Естествено и злонамерени креатури, които системно вредят на Америка. Кого президентът на САЩ съзира в съответния лагер, зависи от настроението му. В това през изминалите месеци се убедиха редица държавници – примерно президентът на Франция Еманюел Макрон, премиерът на Канада Джъстин Трюдо, господарят на Русия Владимир Путин или севернокорейският диктатор Ким Чен Ун. Тези дни президентът на САЩ си подбра нов враг, а именно турския си колега Реджеп Тайип Ердоган. Миналия май, когато Ердоган гостува във Вашингтон, Доналд Тръмп твърдеше, че “заедно ще сме непобедими”. Американецът и турчинът са замесени от едно тесто. Собственото им его е толкова силно изявено, че отдавна са прекрачили прага на маниакалността. Ердоган ще загуби битката с Тръмп Сега Тръмп нанесе тежък удар на дългогодишния партньор от НАТО Турция, удвоявайки митата при внос на стомана и алуминий. И без това икономически Турция вече се намира в съмнително положение. Сега е застрашена от колапс. Националната валута – лирата, е в състояние на свободно падане, инфлацията е извън контрол. Финансовата система е разклатена, правителството и Националната банка задействат извънредни планове. В конфликта между Вашингтон и Анкара обаче изобщо не става въпрос за икономика, а за мерене на мускули, както и за обслужване на основното им ядро избиратели. Президентът Ердоган говори за “икономическа война” срещу страната му и заплашва САЩ да си потърсят нови съюзници – като Русия или Китай. Доналд Тръмп явно се стреми да разруши западния следвоенен ред. Той вече торпилира поредица търговки споразумения, провали срещата на промишлено най-развитите държави от Г-7, а по време на срещата на върха на НАТО постави под въпрос смисъла на западния отбранителен съюз. През изминалите десетилетия към основните принципи на Запада неотклонно се числеше Турция, която на всяка цена да се подкрепя и задържа в западния лагер. По време на студената война партньорите от двете страни на Атлантика със скърцане на зъби се примиряваха с турските военни правителства. С голяма търпимост посочваха нарушаване на човешките права. Въпреки това, когато касите на Анкара се изпразваха, й даваха пари. Пазарите чакат Ердоган да прояви здрав разум И Реджеп Тайип Ердоган е човек, който изгуби всяка мярка и в дългосрочна перспектива по-скоро ще вреди на страната си, отколкото ще й е полезен. Заплахи за преориентиране на външната политика по посока на Русия или ислямския свят отдавна са в постоянния репертоар на турски правителствени представители. Това обаче с нищо не променя фундаменталния интерес на САЩ – Турция да е стабилна. Същото се отнася и до европейците. С географското си положение, територия, население, политическо и икономическо значение Турция е прекалено важна, за да бъде предоставена сама на себе си или на други. Изглежда Доналд Тръмп не го разбира. За него и за Ердоган важи същото, както по време на война или конфликти: когато знамената се веят, разумът е в тромпета. От гледна точна на драматичното обостряне на положението в непостредственото му съседство Европейският съюз изненадващо пази мълчание. Изглежда не иска да гневи Тръмп. На европейците им се удаде да притъпят американско-европейския конфликт по митата, но той далеч не е решен. Сега в Турция на карта са заложени редица европейски интереси. Не става дума само за отношения и политическия курс на страната, а за икономически взаимообвързаности. В Турция са се ангажирали хиляди германски фирми, от средни предприятия до концерни. Западноевропейски банки, особено от южните държави, имат огромни сделки в страната. Щетите ще са големи, ако кредитополучатели вкупом не ще са в състояние да изпълняват задълженията си. Падат цените на акциите на банки от еврозоната с дейност в Турция Сега Тръмп и Ердоган ясно показват на света какво се случва, когато основополагащи принципи изведнъж не важат – правото, интересите на дадена държава и на нейните съюзници, традиционните форми на взаимоотношения. От европейска гледна точка Турция и Европа са незаменими партньори. Не президентите, а държавите. Може би Тръмп и Ердоган се нуждаят от помощ, за да слязат от дърветата си. ЕС и неговите държави членки се кичат с твърдения, че продължават да поддържат действащи канали за диалог с Вашингтон и Анкара. Те трябва да се използват. Не непременно на висок глас, но бързо. Най-малкото да се направи такъв опит би си струвало.     Пазарите чакат Ердоган да прояви здрав разум Падат цените на акциите на банки от еврозоната с дейност в Турция", "date": "2018.08.16", "title": "Тръмп-Ердоган: Дуел на вманиачени егоисти"}
{"url": "http://clubz.bg/71943-45_smyrtni_prisydi_za_ubijstva_na_protestirashti_v_libiq", "text": "Либийски съд наложи смъртни присъди на 45 души за убийства на протестиращи в столицата Триполи, извършени по време на бунта срещу режима на Муамар Кадафи през 2011 г., предадоха световните агенции. Общо във връзка със случая се изправиха пред съда 128 задържани, съобщава в. \"Ал Уасат\", цитиран от ТАСС. Апелативният съд в Триполи е наложил наказание смърт чрез разстрел на 45 от тях, 54 са осъдени на по 5 години затвор, а 22 бяха оправдани. Трима от подсъдимите са починали още преди да се изправят пред съда, един е попаднал под действието на амнистия, а присъдите на трима още не са издадени. Убийствата са извършени на 21 август 2011 г., 6 месеца след началото на бунта срещу режима. На тази дата подкрепящи Кадафи паравоенни групировки откриват огън по десетки протестиращи срещу либийския лидер, припомня Франс прес. Над 400 души загинаха при боевете по улиците на либийската столица само на 21 август, отбелязва ТАСС. До вечерта на същия ден повечето райони на града попаднаха под контрола на бунтовниците, а на следващия ден гвардията се предаде, припомня ТАСС.", "date": "2018.08.16", "title": "45 смъртни присъди за убийства на протестиращи в Либия"}
{"url": "http://clubz.bg/71917-militarizaciqta_na_kosmosa_e_neizbejna_i_e_zapochnala_otdavna", "text": "Освен сухопътните сили, военноморския флот, бреговата охрана и военновъздушните сили САЩ ще се сдобият и със собствени космически войски (US Space Command). Това буди ярки спомени за програмата \"Звездни войни\" на Роналд Рейгън. Някои виждат в създаването на космически войски знак, че опасността от звездни войни най-сетне е приета сериозно. В тази връзка Западът навярно ще започне скоро да се въоръжава и в космоса, където ще инсталира противоракетна отбрана, за да се защити от ядрени удари на държави парии или вражески настроени сили, стремящи се към световно господство, като Русия или Китай. Ядреното оръжие и космоса - основна тема на срещата на Путин и Тръмп Западът брани от вражески сателити-убийци своята все по-разклонена инфраструктура, разположена фактически в орбита около Земята - системите за комуникации, навигация, за наблюдения на земното кълбо. И предотвратява атаки на хакери, целящи да получат контрол върху много важни за обществото стратегически обекти или да ги извадят от строя.  Критиците обаче виждат в създаването на космически войски от САЩ опит за милитаризация на космическото пространство. Има риск да пострада образцовото сътрудничество, осъществявано в Международната космическа станция (МКС), а покрай него - и мисията за мирно изследване на космоса, обединяваща страните от целия свят. Противниците на идеята за космически войски предупреждават, че предстои да видим милитаризация, недоверие, шпионаж във Вселената. Формирането на военнокосмически сили само по себе си обаче няма да оправдае нито надеждите на единия, нито подозренията на другия лагер. Решението на Тръмп всъщност няма да промени нищо. Именно милитаризацията става причина да се форсират мирните изследвания на космоса. Цялата днешна ракетна техника се базира на данни от военни изследвания. Всичко започва още от германското \"оръжие-чудо\" Фау-2, създадено по времето на Хитлер в Пенемюнде. Ракетната техника оттам заедно с инженерите - един вид военни трофеи, се изпраща в Съветския съюз. Конструкторите на Фау-2 са търсени и от САЩ . Най-известен сред тях е Вернер фон Браун Съперничеството в космоса между двете световни сили, СССР и САЩ, технически няма как да се разграничи от разработката и създаването на междуконтинентални балистични ракети, чиято единствена цел е да разрушат с атомни експлозии градове от другата страна на земното кълбо. Първите сателити за наблюдение на Земята също се разполагат в орбита с военни цели - като средства за шпионаж, за следене на врага. Те предават сведения, необходими на разузнаването, доста преди да намерят приложение в мирния живот. Първият полет на Юрий Гагарин малко преди Карибската криза също символизира военното превъзходство на СССР.  По сходен начин се развиват нещата и с навигацията. Сателитите, подсигуряващи наземната навигационна система, се проектират по принцип като военни обекти и едва по-късно започва използването им за граждански нужди. Отначало те дори не са твърде точни. Военните обаче и днес могат при спешна нужда да извадят от строя цялата система за сателитна навигация.  Овладяването на космоса винаги е обратната страна на \"медала\" на оръжейната надпревара. Разработката и създаването на сателити за мирни изследвания, от една страна, и на балистични ракети за военни цели, от друга, вървят неизменно ръка за ръка. Многобройните мирни операции, провеждани сега в околоземна орбита, са сред последиците от започналата през 80-те години на миналия век надпревара във въоръжаването, която достигна космоса До последно време САЩ извършват всички действия в околоземна орбита, насочени към постигане на военни цели, под ръководството на военновъздушните сили. Изключение правят някои елементи от системата за противовъздушна отбрана, разположени на ескадрени миноносци от военноморския флот. И днес още военната авиация на САЩ полага всички усилия да обезопаси военната си инфраструктура, изведена в орбита. Затова единствената промяна след създаването на космически войски ще бъде частичното прехвърляне на пълномощия от ВВС към новата структура. Националното управление по въздухоплаване и изследване на космическото пространство (НАСА), натоварено с мирните космически изследвания, ще продължи дейността си. Чрез него ще се развива и занапред международното сътрудничество с партньори като Роскосмос, Европейската космическа агенция (ЕСА) или японската агенция за аерокосмически изследвания (ЯКСА), а също и работата на МКС. В най-близко бъдеще не се очертава никаква нова програма за \"звездни войни\". Съвременните системи за противовъздушна отбрана все още са проектирани да прехващат само ракети с малък и среден обсег. Израелската тактическа система за ПРО \"Железен купол\" почти винаги се справя с примитивните самоделни палестински ракети \"Касам\". Системите за ПВО могат да прехващат ракети със среден обсег, но не във всички случаи. Ако пък ракетите са твърде много, системите просто не вършат работа. Засега не е изобретено нищо, което да спира междуконтиненталните ракети. И в близко време учените ще трябва да положат още много усилия. Защото е крайно трудно да се ликвидира ракета, летяща във въздуха, дори с помощта на прецизни сателити-убийци. Така че създаването на космически войски няма да промени кой знае какво. Едно е сигурно - че то ще предизвика спор за зоната на отговорност на ВВС, а и повече разходи. ", "date": "2018.08.16", "title": "Милитаризацията на Космоса е неизбежна. И е започнала отдавна"}
{"url": "http://clubz.bg/71944-cigari_alkohol_i_petrol_za_severna_koreq_ochakvajte_sankcii_ot_sasht", "text": "САЩ наложиха санкции на три предприятия и едно физическо лице, обвинени в поддържане на търговски отношения със Северна Корея въпреки ембаргото, наложено на Пхенян, предадоха Франс прес и Ройтерс, цитирайки американското министерство на финансите. Китайското предприятие \"Далян сън мун стар интернешънъл лоджистикс трейдинг ко\" (Dalian Sun Moon Star International Logistics Trading Co) и сингапурският му филиал SINSMS са обвинени, че са изнасяли алкохол и цигари за Северна Корея, фалшифицирайки документи за доставка. Северна Корея нелегално търгува чрез Русия и Китай Незаконната според американската администрация търговия с цигари в Северна Корея носи печалби от над един милиард долара годишно, уточнява финансовото министерство на САЩ. Освен това са наложени санкции и на руското предприятие \"Профинет\" и на генералния му директор Василий Колчанов. Те са оказали пристанищни услуги на севернокорейски кораби, включително два петролни танкера, които отдавна са обект на санкции. Компанията работи в руските пристанища Находка, Владивосток и Славянка, отбелязва ТАСС. Санкциите на министерството на финансите на САЩ замразяват авоарите на тези лица или предприятия в САЩ. На всички американски граждани и предприятия се забранява да имат търговски отношения с тях, припомня АФП.", "date": "2018.08.16", "title": "Цигари, алкохол и петрол за Северна Корея? Очаквайте санкции от САЩ"}
{"url": "http://clubz.bg/71937-atletiko_bi_real_i_vze_superkupata_na_evropa", "text": "Новата ера в \"Реал\" (Мадрид) с треньора Юлен Лопетеги и без Кристиано Роналдо започна със загуба - 2:4 след продължения, в мача за Суперкупата на Европа срещу градския съперник \"Атлетико\". Двубоят се игра в Талин. В последните години \"белите\" надвиха съперника си на два финала и един полуфинал в Шампионската лига, но този път отстъпиха. Още не бе изтекла и първата минута, когато \"Атлетико\" поведе чрез Диего Коста, който преодоля последователно Серхио Рамос и Рафаел Варан и от почти нулев ъгъл \"разстреля\" Кейлор Навас (новото попълнение Тибо Куртоа остана резерва). В 26-ата минута Гарет Бейл проби отдясно и центрира на Карим Бензема, който изравни с глава - 1:1. Малко преди и след това добри възможности се откриха пред Марко Асенсио от \"Реал\". Европейският шампион стигна до пълен обрат в 63-тата, когато Серхио Рамос вкара от дузпа, отсъдена за игра с ръка. \"Атлетико\" заигра активно и Диего Коста изравни, като малко преди това грешка направи Марсело. В 90-ата минута бразилецът можеше да сложи атрактивен край на спора, но не успя да засече топката със странична ножица. \"Атлетико\", воден от отново наказания да не стои на скамейката треньор Диего Симеоне, реши всичко още в първото продължение. В 98-ата Саул Нигес се възползва от втори голям гаф на световния шампион Варан. Малко преди изтичане на първото продължение пък Коке вкара за 4:2. Така \"дюшекчиите\", които направиха солидна селекция и задържаха звездите си, стартират новия сезон с трофей, при това спечелен срещу \"Реал\".", "date": "2018.08.16", "title": "\"Атлетико\" би \"Реал\" и взе Суперкупата на Европа"}
{"url": "http://clubz.bg/71947-dve_deca_s_opasnost_za_jivota_sled_bezumen_drift_v_petrich", "text": "Трима младежи са блъснати в Петрич от автомобил след дриф тази нощ. Сигналът в полицията е подаден около 00:25 часа през нощта, уточняват от МВР. По първоначални данни на ул. \"Цар Борис III\" в южния град лек автомобил „Опел Астра“, управляван от 18-годишен, се е качил се на тротоара и блъснал стоящите там трима младежи. Двама от тях –   третото 16-годишно момиче е без опасност за живота, съобщиха от МВР. Според местни медии пострадалият 17-годишен младеж е с откъснат крак. Той е родом от Първомай, а роднините му вече са на мястото. 15-годишно момиче от Тополница е транспортирано в болница също с тежка травма на крака, пише \"Струма\". 16-годишната пострадала е от Първомай, била е приета в санаднската болница с травма в областта на корема, но по-късно е освободена за домашно лечение. Тримата тийнейджъри се прибирали от събор и чакали под навеса на заведение заради дъждовното време, когато били връхлетени от колата. Водачът, който е изпуснал управлението на автомобила си, пък е с книжка от един месец. \"Юнак\" с книжка на 2 месеца дрифтира със 160 км/ч Шофьорът е тестван за алкохол и наркотици, пробите са отрицателни. Снимките от мястото на инцидента са качени от очевидец във фейсбук с апел да се дари кръв, ако се наложи.", "date": "2018.08.16", "title": "Две деца с опасност за живота след безумен дрифт в Петрич"}
{"url": "http://clubz.bg/71946-vinagi_si_recitiram_naum_stihove_kogato_letq_sys_samolet", "text": "Какво да противопоставим на всепозволеността на черната патетика, която се лее почти отвсякъде? Мощния барабанен тропот на оптимистичната пропаганда? Сложността на истината? Едва ли някой има общовалиден отговор, но пък всеки би трябвало да има отговорност и за, и към изречените си или написани думи, казва поетесата Мирела Иванова в интервю за Пепа Витанова за БТА. Защото словото е енергия и няма милост към издевателствата над свободата и силата му. Тя се надява, че голямата ни класическа литература ще победи голямата ни класическа самоненавист и мечтае всеки родител да направи на детето си \"влог поезия\" - да му чете стихове, хубави, истински стихове още от най-ранно детство.  Предлагаме ви цялото интервю: - Много често разсъждавам над въпроса има ли в България свобода на словото, каква е тя - абстрактна или конкретна, защо всички класации ни подреждат на отчайващи последни места, кой има интерес непрекъснато да се самоунижаваме до кръв и да се самоокайваме до припадък, че сме най-несвободните, най-лошите, най-неуспелите, най-бедните, най-нещастните във всичко, включително и в това огромно, все едно подарено или извоювано достояние, като свободата на словото?  Ако приемем, че свободата на словото има седем капителни стълба и те са отговорност, съзнание за силата и смисъла на думите, почтеност, респект пред сложността на истината, професионална посветеност, достойнство и уважение към другите, то май всеки от тези стълбове е подронен или незабележим, или направо съборен от нас самите в разбирането ни и упражняването ни на свободата.  Ще си позволя да разкажа един парадоксален на пръв поглед случай: На среща с прекрасни, много интелигентни ученици в елитна пловдивска гимназия преди няколко години едно момиче ме попита дали не смятам, че е добре да се въведе цензура, защото вече е прехвърлена всяка мярка в свободата на словото. Първоначално и първосигнално се втрещих, защото ми се стори младо и мислещо същество да поставя толкова ретрограден въпрос. В течение на разговора обаче се изясни, че под цензура момичето има предвид да се изгради \"защитен механизъм\" срещу пълната деградация, разгащеност и арогантност, които злоупотребяват и омърсяват същинската свобода, уви, не само на словото. Мисля, че този е същностният бунт не само на младите, но изобщо на образованите български граждани - срещу нихилистичната тиня от жълто-кафяви клюки, гадни клевети, фалшиви новини, хейтърско тролене, която поглъща в себе си истинността. Всепозволеността на черната патетика, която се лее почти отвсякъде, буквално развращава и разгражда - какво да й противопоставим? Мощният барабанен тропот на оптимистичната пропаганда? Сложността на истината? Едва ли някой има общовалиден отговор, но пък всеки би трябвало да има отговорност и ЗА, и КЪМ изречените си или написани думи, защото Словото е енергия и няма милост към издевателствата на свободата и силата му. Всичко се заплаща рано или късно.  Обглеждайки цялостната медийна картина днес, си мисля и за свободната преса на следосвобожденска България. Не съм кой знае какъв познавач, но покрай заниманията ми с литературна история се убедих, че трудно можем да надскочим себе си и развързаните си бесове: и тогава вилнеят дива омраза, клеветничество, непредставим въртоп от зависти и ненависти. Да не пропусна и политическите убийства на издатели и журналисти чак докъм зловещата следдеветосептемврийска разправа. Свирепата цензура до 60-те години на миналия век, патетичният бекапейски фалш на социалистическите издания също се трупат като неотстраними тумори в разбирането за \"свобода\" на словото. Осъзнато или не, днес ние си носим тези страшни наследствени белези, не е трудно да бъдат разчетени, трудно е да бъдат отстранени... - Да, във всички времена поезията е територия и синоним на свободата, неслучайно в нейните думи се съхраняват и паметта, и пророчествата. За съвременната българска поезия е непосилно да се направят каквито и да е обобщения, първо, защото тя е необозрима и в разнообразието, и в многотията си, и после - все още сме много близо, дори съвсем вътре в живите й проявления. Не бих се осмелила да твърдя, че е на свободни хора, но на освободени - да. Но освободеността е сцепление между качества и недостатъци, между добро и лошо - доброто например е, че мнозина от пишещите имат огромен размах на въображението, впечатляващи хрумвания, социална свръхчувствителност, автентичен духовен свят, който да преназоват в запомнящи се, нерядко и общозначими послания. Лошото е, че се шири една леснина на писането, литературна безкултурност и откровена неграмотност, и това често граничи с графоманията. Все пак освен свобода поезията е и изкуство, и то висше изкуство - неприлично е, дори непростимо току-така да го подменяме с всевъзможни каканиженици и словоблудства.  - В различните национални култури и общества поезията играе различна роля. Ние тук, като по-страстни владетели на патоса, като много чувствителни и чувствени хора и предвид историческите превратности, които сме преодолели на кръстопътното си място, сме й вменили и социална роля, и обществени функции, и морализаторски измерения, и политически послания. Така още повече сме разширили необята на поезията, умножили сме нейното значение, демократизирали сме я и поезията естествено се е вплела в духовната тъкан на нацията ни. Това не са празни приказки, чувала съм на най-неочаквани места и от най-неочаквани хора да рецитират стихове, най-често от Ботев и Вазов, да излъчват обладанието на високото в тези си внезапни пориви.  Има такива стихотворения в националната ни поезия, могъщи и силни, служат за вътрешен фундамент, около който човек се изгражда, съсредоточава мощта си, укрепва самонаправата си. При други обстоятелства не бих ги определила като терапевтични, съм се убеждавала какво въздействие упражняват стихотворенията на Яворов и Дебелянов, да, не е учудващо, че мнозина ги знаят наизуст. Аз съм си изградила своя лична стратегия и винаги си рецитирам наум стихове, когато летя със самолет. Не се страхувам - не е защитна броня, а неустоим копнеж да слея високото на простора с високото на думите.  Дългогодишната ми работа като уредник на къщата музей \"Иван Вазов\" в София ми позволи да се убедя с какъв вътрешен възторг и радост малките деца рецитират Вазовите стихотворения. Не насила, не по задължение, а по свое желание - сякаш наивните първозданни слова на националния ни поет се сливат с чистите детски души. Струва ми се много важно децата да учат наизуст стихотворения, пак повтарям - не насила, не защото им се налага, а с радостта на необременения си ум и памет. Ако помните, Умберто Еко бе написал едно писмо до своя внук малко преди да ни напусне - и там с много мъдра обич му препоръчваше същото, да учи наизуст поетични текстове, защото това не просто разширява \"харддиска\" на паметта и въображението, а разширява самия човек, дава му други хоризонти и измерения. - През 2008 година бях наградена с едногодишна писателска стипендия в Международния творчески дом \"Вила Конкордия\" в Бамберг. Сред незабравимите ми преживявания в рамките на това вдъхновяващо и подарено творческо време бяха литературните четения - от аулата на един от най-старите европейски университети, която се намира в църква от XIII век, та до затвора за малолетни престъпници в изумителния бароков манастир \"Ебрахерхоф\". От четиримата писатели със стипендии аз се оказах най-храбра и единствена приех предложението да отида там - това е голямо психологическо предизвикателство, насъщно важно за един писател, мисля си. Подбрах стихотворенията, които да чета, с много внимание - отивах на особено място, сред млади, болезнени и обречени посвоему хора. Затворът е изграден като аскетичен и едновременно луксозен дом за тези объркани момчета, с много възможности да усвоят професии, да се образоват, да спортуват, да се докоснат до изкуството и все някога да се върнат в свободния живот.  Четенето бе в библиотеката, за чиито мащаби и интериор би могъл да мечтае всеки университет, естествено с подбрани и проверени книги. Четенето мина много вълнуващо, после и разговорите на чаша лимонада. В началото се случи нещо интересно, което от първия миг сякаш привлече вниманието - на входа оставихме чантите си, аз влязох само с книгите и бях си забравила очилата. Но това ми дойде наум чак когато отворих \"Самотна игра\" - обърках се, проявих несигурност, но и въображение, отидох до първия ред и свалих очилата от лицето на Владо (писателя и съпруг на Мирела Владимир Зарев, бел. авт.), сложих си ги и макар да не бяха съвсем точните, четох с тях. След това един от психолозите ми обясни колко важен се е оказал тъкмо автентичният пример, че всеки може да се обърка, да допусне грешка или недомислие и че естественото ми поведение, спонтанната ми хрумка да намеря все някакво решение, за да не се провали срещата ни в думите, е спечелило момчетата. Не зная дали има изнесени резултати - но сигурно се правят проучвания от работещите в затвора психолози. Щом се канят писатели, значи има смисъл. Срещата с поезията, ако я чуеш с изранена и разтерзана душа, е огромно събитие, отзвучава в сводовете на страданието ти, окуражава те, че не си сам в болката, преобразява самосъжаленията ти в стоицизъм, одухотворява трагическото ти самосъзнание. Неслучайно в началото е Словото. - Не, поезията не може да спаси света, но може да спаси човека, да го изгради и да съчини другояче същността му, да обостри ценностите, които да следва. Радвам се, че децата са се досетили да дадат поетичен урок на пътниците, на своите родители, тъй да се каже - може би градският транспорт не е най-подходящото място, но защо пък не? Да се чуе и види, че съществуват и други думи и светове освен мрънкащите, черните, ожесточените... Аз съм много редовен пътник в градския транспорт, наслушала съм се и съм се нагледала на какво ли не, понякога направо си мисля, че не разбирам хората и дивата им неудържима тяга всичко да е лошо, лошо, лошо... Любопитна съм как чистите и въодушевени деца ще се качат в трамвая или автобуса и със звънки гласчета ще се изправят срещу гъстото омерзение на възрастните... Надявам се, че голямата ни класическа литература ще победи голямата ни класическа самоненавист, позволено ми е да имам надежда, нали? - Не, не бива. Поезията има свое високо място, свои часове и магични пространства. Инак може би сред депутатите се срещат и четящи, чувствителни, обвързани с литературата хора и ако те имат потребност, биха могли да направят своеобразна културна парламентарна програма - с литературни четения, камерни концерти... Засега съм виждала да се организират изложби, но някак по-скоро случайно. Спомних си как в българския парламент през 1895 година е отбелязан първият юбилей на Иван Вазов, когато се честват 25 години от началото на творческата му дейност. Не е зле поне това описание да прочетат народните ни представители. Не че \"Приказка за стълбата\" на Христо Смирненски, която преди време някой им бе подарил, се оказа важен урок за тях. Но уточнявам, че не правя обобщения - ненавиждам поставянето под общ знаменател на хората. - О, хайде да не го наричаме кредит, а влог. Всеки родител, струва ми се, би могъл да направи на детето си \"влог поезия\", да му чете стихове, хубави, истински стихове още от най-ранно детство.  - Не зная защо и как, но градът, градовете са моето място, дори имам такова стихотворение: \"Градовете пишат моята биография, а аз сетне усърдно/ си я припомням...\" Градът е огромно вместилище на енергии и възможности, на артистични турбуленции и всевъзможни човешки участи, градът е движение, предизвикателство пред въображението, средище на изкуството, неспокойна, трептяща магма и всеобемност на всекидневието, не смятам, че градският живот е проза - но изисква сила, характер не просто, за да се справиш с него, а за да го обичаш, да се слееш с напрегнатите му измерения, да ти е уютно в прегръдката на стреса... Дано не прозвучи претенциозно, но изборът, ако имаш избор и си готов да го последваш, разбира се, да си градски или пантеистичен, или селски човек е предопределен от същността, сетивността, биографическите ти сюжети, а навярно и от обстоятелствата. Встрастявам се понякога да търся знаци и обяснения или метафорични отговори на конкретни въпроси - та ето, казвам си сега, първият знак, че ще бъда поет на големия град, е, че съм родена в Първа градска болница в София, и то на 11 май, ден, в който църквата ни чества и почита светите братя Кирил и Методий... После - често се вглеждам в една снимка, тригодишна съм почти, облечена в бяло палтенце, важна и надменна, стоя инатливо, побита на жълтите павета... Сега и съвсем сериозно - юношеските ми години, в които бясно се самосъчинявах, измислях, намествах в себе си, са много обвързани с градския център, със среда и събития, които създаваха светогледа и характера ми, разширяваха хоризонтите ми, \"притискаха ме\" да порасна по-бързо. Сякаш градът тогава, цялостното му пространство от всевъзможни вътрешни динамики, ми постави страшни изисквания, на които исках да отговоря, да надскоча възрастта си, да разширя \"отпуснатото ми\" от онова уеднаквяващо соцвреме местенце. Поради мащабите и анонимността си градът стана обиталище на първите ми осъзнати пориви за свобода.  Но стига съм говорила в минало време: днес също обитавам родния си град с радостно и трепетно любопитство, с часове ходя пеша по кошмарните тротоари и си припомням, и преоткривам променящите се улици, сгради, квартали, въодушевявам се, за разлика от мнозина, че София прилича на строителна площадка и все повече се измъква от ориенталския облик, който бе тръгнал да й се лепи в първите десетина години след промените, просто си става един модерен европейски мегаполис - с изумителните сгради на духа в центъра, библиотеката, университета, храмът, театърът, величествени градежи на следосвобожденската ни прозорливост.  Ясно е, че съм влюбена в родния си град, влюбена съм и в Берлин - тъй като се озовах там тъкмо при падането на стената, а година по-късно, през 1990-а, поканиха двама ни с Виктор Пасков в Литературния колоквиум на езерото Ванзее, и то си бе просто сдвояване на поезията със свободата, подарък от съдбата, който не искам да забравя. Разбира се, Борис Христов, в чиито любими стихове намирахме упование и опора още от 70-те години на миналия век, също има право със съвета си \"Бягайте от градовете\". Несъмнено съществуват и по-красиви, и по-милостиви, и по-близки до естеството ни обиталища от градовете - там просторът и небесата са други, животът не се задъхва трескаво и съществуването е по-прегледно. Извън града следваш по-протяжен ритъм, защото си взаимопринадлежиш със земята и природата, оцелостяваш себе си в съгласие, а не в противостоене. Е, добрата новина е, че имаме право на избор за разлика от времето, в което бяхме закрепостени с \"жителство\". Колко интересно се получава - всяка тема от нашия разговор ни връща към темата за свободата. - Този въпрос свидетелства за това, че и най-заплетената и драматична, дори неправдоподобна житейска ситуация, зад която кипят и бушуват години, решения, кански усилия и огромно посвещение, може да се сгъсти и побере в половин изречение. Почти двайсет години обитавах къщата музей на националния ни поет и писател, преди да прекося улица \"Г. С. Раковски\" и от битовото Вазово място да отида в символното, в Народния театър.  В интерес на истината и в музея, и в театъра ми харесва(ше) да върша съвестно и професионално пряката си всекидневна работа, понякога чак ме завладява(ше) непремерен възрожденски плам. В музея бях уредник, в театъра съм драматург, и вече отвъд или пък над \"всичкото сега и тук\" си трепти вдъхновяващо един порив да се отдължа за сиянието, което владеят и излъчват тези съдбовни места, облъхнати от величествената сянка на Вазов и на другите: Яворов, Елин Пелин, Лилиев. Естествен, че знаковите имена влияят - стига да си отворен и да притежаваш достатъчно кураж да поемеш това влияние, да го проумееш и да му се поклониш, но без да му се подчиняваш, да \"сдобриш\" и подредиш жестоките български времена в едно общо време, в своето. ...", "date": "2018.08.16", "title": "Винаги си рецитирам наум стихове, когато летя със самолет"}
{"url": "http://clubz.bg/71938-grigor_mina_prez_misha_zverev_izliza_sreshtu_djokovich", "text": "Григор Димитров се класира за третия кръг на турнира от серията \"Мастърс 1000\" в Синсинати, САЩ, след 2:0 (7:6(5), 7:5) срещу Миша Зверев (Германия). В следващия рунд Гришо, който защитава титлата в щата Охайо, излиза срещу Новак Джокович. Двубоят със Зверев се забави с часове заради дъжд. А след дъжда шампионът от 2017-а започна лошо и допусна пробив още в първия гейм. Така по-големият брат от тенис фамилията Звереви поведе с 2:0 и 3:1.  Постепенно българинът стабилизира играта си и намали непредизвиканите грешки, характерни за него през целия двубой. В шестия гейм той върна брейка от петата възможност и изравни. Димитров влезе в успешна серия, но Зверев на свой ред отвърна и двамата стигнаха до тайбрек. Първата ни ракета дръпна с 4:1, Миша изравни, но в крайна сметка Григор запази нервите си и реализира първия сетбол. Втората част вървеше гейм за гейм. При 3:3 хасковлията имаше две точки за пробив, но руснакът с германски паспорт се измъкна. Това обаче не се случи при 5:5, когато Гришо стигна до пробив. Григор Димитров загуби от Новак Джокович Последва леко колебание на своя начален удар, но Димитров все пак успя да спечели чисто. С Джокович играха съвсем наскоро - на турнира в \"Куинс клъб\" преди \"Уимбълдън\" и Ноле грабна успеха с 2:0. След това той триумфира на \"Уимбълдън\". Димитров го е побеждавал само веднъж (баланс 1:7). Бившият №1 в света преодоля Адриан Манарино (Франция) с 4:6, 6:2, 6:1.", "date": "2018.08.16", "title": "Григор мина през Миша Зверев, излиза срещу Джокович"}
{"url": "http://clubz.bg/71939-trymp_otne_dostypa_do_sekretna_informaciq_na_bivsh_shef_na_cru", "text": "Доналд Тръмп отне достъпа до класифицирана информация на бившия директор на ЦРУ Джон Бренан, изявен критик на американския президент, съобщи днес Белият дом, цитиран от Асошиейтед прес. Бренан е силно критичен към поведението на Тръмп. Той каза, че изявлението му на съвместна пресконференция с руския президент Владимир Путин във Финландия е било \"меко казано предателско\". Тръмп е предател, изригна бивш шеф на ЦРУ Сандърс каза, че достъпите до класифицирана информация на други настоящи и бивши длъжностни лица също са  . Става дума за бившия шеф на ФБР Джеймс Коми, бившия шеф на националното разузнаване Джеймс Клапър, бившата съветничка по националната сигурност Сюзан Райс и Андрю Маккейб, който бе уволнен през март от поста заместник-директор на ФБР. Поне двама от тях, Коми и Маккейб, понастоящем нямат достъп до секретни данни, отбеляза АП.  Експерти казват, че действията на правителството в отговор на отправени публично критики ще бъдат безпрецедентно политизиране на достъпа до класифицирана информация. Бившите директори на ЦРУ и други високопоставени служители по сигурността обикновено получават позволение да запазят достъпа си, за да са в позиция да съветват своите приемници и да заемат определени длъжности. Бившият шеф на ФБР: Тръмп е лъжец и мафиот Бившият директор на ЦРУ Джон Бренан реагира остро и обяви, че решението на Белия дом да му отнеме достъпа до класифицирана информация е опит от страна на президента Тръмп да потисне свободата на словото и да накаже критиците си, предаде ДПА. Бившият шеф на ФБР: Тръмп е лъжец и мафиот", "date": "2018.08.16", "title": "Тръмп отне достъпа до секретна информация на бивш шеф на ЦРУ"}
{"url": "http://clubz.bg/71941-tqloto_na_ednoto_dete_e_otkrito_do_varna", "text": "Открито е тялото на едно от децата, които изчезнаха в морето край Варна. Това съобщи МВР. То е намерено в морето на около 50 м от мястото на изчезването. Издирването на двете деца, които на 15 август паднаха в морето в района на вълнолома във Варна, продължи в ранните часове на днешния ден. Става въпрос за момчета с имена Деян - на 14 г. и Мариян - на 13 г., който е и намереният.  В 5.50 ч. тази сутрин бе възобновена акцията по търсене на изчезналите в морето край Варна две деца. Това съобщи Валентин Енчев, директор на „Морска администрация“–Варна. Той поясни, че в началото на акцията е направен обход с плавателни средства, а сега са се включили и водолази. Енчев уточни, че водолазите ще търсят в района на тетраподите. Той обясни, че катерът ще обхване голям район, за да търси изплували тела. Група от 6 деца слезли вчера следобед на Морска гара, за да ходят по-късно вечерта на концерта на пристанището за Деня на Варна. Момчетата на възраст между 11 и 14 години били от различни квартали на Варна - от   Познавали се от няколко месеца и цяло лято се мотаели заедно. \"Подценяване на обстановката\". Така и.ф. районният прокурор Красимир Конов характеризира случилото се, въпреки че работната квалификация на разследването е за  \"склоняване към самоубийство\". Децата са били в края на вълнолома, когато ги залива голяма вълна. Съоръжението е укрепено с плътна стена от големи камъни и  Така двете момчета падат във водата - едното вълната изхвърля по-надалеч, направо в морето. Другото успява да се хване за един от последните тетраподи. Известно време детето се бори със стихията, но вълните продължават да го заливат и ръцете му изпускат хлъзгавото желязо. То също изчезва във водата. Когато на място идват първите хора, извикани от останалите момчета, всичко е било свършило. Затова и никой не се хвърля в силния прибой. Освен камъните, тук опасна е дълбочината - над 10 метра.  Никой не опитал да извади децата в Дуранкулак. Трите тела изплуваха Заради нещастния инцидент концертът и празничната заря за Деня на Варна снощи бяха отменени.", "date": "2018.08.16", "title": "Тялото на едното дете е открито до Варна"}
{"url": "http://clubz.bg/71929-zashto_rusnacite_gledat_bodro_na_spada_na_rublata", "text": "Алексей Николаев - един от над 56-те милиона руснаци, които преизбраха президента Владимир Путин през март - вече се опитва да пресметне какво вероятно ще му струва отслабването на рублата: по-малка покупателна способност в чужбина, по-високи цени в страната и поредно затягане на колана, разказва Андрю Озбърн от Ройтерс. 56-годишният Николаев - графичен дизайнер, който обича пътувания в чужбина и вносни вина - обаче обвинява Запада, а не Путин, за тези несгоди и не съжалява, че е гласувал за политик, който според него е правилният човек да преведе Русия през тези трудни времена.  Рублата продължава да пада Мнението на Николаев, че Путин не е виновен, се споделя масово от руснаците според Степан Гончаров - социолог в центъра за проучвания на общественото мнение \"Левада\". Преобладаващото мнение в Русия, че сривът на рублата е резултат от западен заговор, директно отеква в Турция - съюзник на Русия, чиято валута, лирата, спадна до рекордно ниско равнище в понеделник. Турският президент Реджеп Тайип Ердоган казва, че страната му е мишена на икономическа война и че Турция като ответна мярка ще бойкотира вноса на някои американски стоки.  Сриващата се рубла причинява негативи за някои в Русия. Цените на вносните стоки вероятно ще се повишат. Почивките в чужбина също поскъпват.  \"С песни и танци\" рублата ще стигне 500 за долар през 2019 г. Според Ирина Турина, говорителка на Съюза на руската туристическа индустрия, туроператорите са отчели през миналата седмица спад от 10-15 процента на търсенето на ваканционни пакети заради слабостта на рублата. Въпреки всичко налице са ранни и анекдотични признаци, че много руснаци, отдавна свикнали с колебанията на националната валута, понасят стоически и дори с предизвикателно пренебрежение срива на рублата.  Говорителката на руското министерство на външните работи Мария Захарова каза през миналата седмица, че санкциите срещу Русия нямат нищо общо с поведението на Москва на места като Украйна или Сирия, а са мотивирани от стремежа на САЩ да притискат икономическите си съперници. Това мнение се споделя от много руснаци, които от години гледат и слушат държавната телевизия и възприемат антизападната риторика на Кремъл.  Други руснаци просто гледат бодро на спада на рублата, който изненада мнозина, защото те знаят и по-лошо. Спадът на рублата далеч не е така тежък, както при валутната криза след 2014 г., когато икономическият спад съвпадна с последствията от руската анексия на украинския полуостров Крим. Русия сега е значително по-слабо уязвима от колебанията на рублата, отколкото преди 4 години.  Русия е изхарчила над $14 милиарда за Мондиала Оттогава руските компании понижиха чуждестранните си заеми, държавата намали сумите, които са й необходими от западните дългови пазари, а страната внася по-малко стоки, за които трябва да плаща в долари.  Все още високият рейтинг на одобрение на Путин бележи спад през последните няколко месеца, но социолозите свързват това с непопулярните предложения за пенсионна реформа, а не със слабостта на рублата. Те казват, че слабостта на рублата може да засили зараждащото се чувство на недоволство сред някои руснаци, породено от пенсионната реформа, но не е ясно дали това ще катализира протести и дали ще повлияе върху политическия пейзаж, в който Путин доминира от повече от 18 години.  Николаев, подкрепящият Путин графичен дизайнер, бе по-философски настроен: \"С песни и танци\" рублата ще стигне 500 за долар през 2019 г. Русия е изхарчила над $14 милиарда за Мондиала", "date": "2018.08.16", "title": "Защо руснаците гледат бодро на спада на рублата"}
