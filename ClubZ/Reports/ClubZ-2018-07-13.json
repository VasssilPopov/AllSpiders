{"url": "http://clubz.bg/70509-za_pryv_pyt_triizmerni_rengtenovi_snimki_video", "text": "Новозеландски учени направиха първата в света триизмерна радиография на човешко тяло с помощта на технология, която ще помогне за подобряването на медицинската диагностика, съобщи Франс прес. Новият способ използва традиционната черно-бяла ренгтенография, като към нея прибавя начините за проследяване на елементарните частици от Големия адронен колайдер на ЦЕРН /Европейската организация за ядрени изследвания/. Както е известно, с негова помощ стана възможно да бъде открит през 2012 година Хигс бозонът. Изкуствен интелект ще диагностицира счупване на китката Триизмерната цветна радиография показва отчетливо разликата между костта, мускула и хрущяла, а също така разположението и обемите на раковите тумори. Технологията на ЦЕРН, кръстена \"Медпикс\", функционира като фотоапарат, който открива и преброява отделните субатомни частици, които се сблъскат с пикселите, когато електронният затвор на камерата е в отворено положение. Така се постигат изображения с висока резолюция и контраст, недостижими с традиционните медицински апарати. С новия скенер, кръстен \"Spectral CT\", ще бъдат извършени през следващите месеци първите клинични тестове с пациенти от ортопедиите и ревматологиите в Нова Зеландия.  \n\t \n\t", "date": "2018.07.13", "title": "За пръв път - триизмерни ренгтенови снимки (ВИДЕО)"}
{"url": "http://clubz.bg/70508-ogromen_ajsberg_akostira_do_grenlandsko_selo", "text": "Айсберг колкото хълм се доближи до малко село на западния бряг на Гренландия и предизвика опасения, че може да го залее с цунами, съобщи Ройтерс. Айсбергът се издига много над къщите в селото Инарсуит, но е заседнал и през тази нощ е останал на мястото си. Както повечето ледени формирования в океана, по-голямата част от обема му е под водата. Руснак оцелява на айсберг, пъди полярни мечки с крясъци Зона около брега беше евакуирана. Хората са преместени на по-голяма височина на склона, на който е селото. В него живеят около 180 души. Миналото лято четирима души загинаха, когато вълни заляха селище в Северозападна Гренландия.", "date": "2018.07.13", "title": "Огромен айсберг \"акостира\" до гренландско село"}
{"url": "http://clubz.bg/70502-bebe_trymp_poletq_vyv_vyzduha", "text": "Британци, протестиращи срещу американския президент Доналд Тръмп, издигнаха тази сутрин близо до сградата на парламента шестметров надуваем балон с формата на \"бебе Тръмп\", предаде ДПА. Десетки поддръжници и журналисти проследиха как \"детегледачи\" в сигнални жилетки, наглеждаха и се суетяха около балона, докато той се надуваше. На сайта за набиране на средства за инициативата протестиращите посочиха, че са направили балона, за да покажат, че Тръмп е \"голямо, ядосано бебе с крехко его и малки ръчички\". Американският президент няма да се задържа дълго в британската столица. По-късно днес се очаква той да посети за кратко посолството на страната си, пред което се готвят да се съберат хиляди протестиращи. Инициаторите на протеста с балона казаха, че са просто няколко приятели и не се свързаха с нито една от няколкото големи протестни групи, които планират демонстрация. След като събраните дарения надхвърлиха 30 000 лири (40 000 долара), организаторите казаха, че ще използват излишъка за \"околосветска обиколка\" на надуваемото \"бебе\".      ", "date": "2018.07.13", "title": "\"Бебе Тръмп\" полетя във въздуха"}
{"url": "http://clubz.bg/70511-12_rusnaci_obvineni_ot_sasht_za_namesa_v_izborite", "text": "12 души от руското разузнаване са с обвинения за пробив на компютърните мрежи на демократите и тяхната кандидат-президентка Хилъри Клинтън, съобщи Ройтерс. Специалният прокурор Робърт Мълър е повдигнал обвиненията три дни преди срещата между американския президент Тръмп и руският му колега Владимир Путин в Хелзинки. За какво би трябвало да си говорят Тръмп и Путин? До момент това е най-детайлното обвинение от страна на САЩ по повод руската намеса в изборите, които вкараха Тръмп в Белия дом. Русия отрича подобна намеса. Тръмп е бил информиран по-рано тази седмица за обвиненията. 12-те агенти на ГРУ са проникнали в компютрите на демократите \"в своя официален капацитет\", съобщават от министерство на правосъдието. След това публикували имейлите от кампанията на Клинтън, които предизвикаха скандал по време на кампанията. Спецпрокурорът Мълър не може да обвини Тръмп Мълър разследва и дали кампанията на Тръмп е работила съвместно с руснаците, както и дали самият президент се е опитал да възпре разследването. Специалният прокурор готви и обвинения срещу няколко бивши кампанийни съветници на президента като Майкъл Флин и Пол Манафорт. Москва: САЩ могат да отвлекат обвинени руснаци През февруари Мълър повдигна обвинения срещу 13 руснаци и 3 руски компании за намеса в изборите, според която те са използвали анонимни интернет акаунти с пропагандна цел, пътували са до САЩ с цел шпионаж и са организирали политически митинги, преструвайки се за американци. Спецпрокурорът Мълър не може да обвини Тръмп Москва: САЩ могат да отвлекат обвинени руснаци", "date": "2018.07.13", "title": "12 руснаци обвинени от САЩ за намеса в изборите"}
{"url": "http://clubz.bg/70510-uil_smit_nejmar_e_superaktor_vqrvajte_mi_nali_i_az_sym_aktor_video", "text": "Актьорът и певец Уил Смит вече е в Москва, където в неделя ще участва в закриването на Световното с химна на турнира Live it up, който изпълнява заедно с косоварката Ера Истрефи и написалият парчето Ники Джем. Смит е сред популярните американци, които харесват футбола. Както призна сам пред медиите, запалил се е преди време и е оценил най-популярната игра. Президентът на ФИФА: Това е най-добрият Мондиал в историята  Ники Джем каза, че е мечтал да участва със своя песен на Световно. Парчето му е било готово доста преди руския Мондиал, но той е поискал да участва и Уил Смит.  Брифингът на тримата премина в шеги и закачки, Уил Смит беше в страхотно настроение и се шегуваше с журналистите. Роби Уилямс показа среден пръст. А на кого? (СНИМКИ) Не беше подминат и един от любимите въпроси на репортерите по време на Световното - играта на Неймар и симулациите му. Оказа се, че актьорът има отношение по темата. Роби Уилямс показа среден пръст. А на кого? (СНИМКИ)", "date": "2018.07.13", "title": "Уил Смит: Неймар е суперактьор. Вярвайте ми, нали и аз съм актьор (ВИДЕО)"}
{"url": "http://clubz.bg/70497-prezidentyt_na_fifa_tova_e_naj_dobriqt_mondial_v_istoriqta", "text": "Световното в Русия е най-доброто в историята, обяви президентът на ФИФА Джани Инфантино на пресконференция в Москва. Босът застана пред медиите и отговори на всякакви въпроси - от организацията на Мондиала, през качеството на футбола, политиците в ложите, съдийтвото, бъдещите първенства и т.н. Финалът на Световното Инфантино спомена  \"Ди Цайт\": Световното разби стереотипите за руската жена Шефът на футбола потвърди, че след четири години в Катар шампионатът ще е през ноември-декември - за първи път в историята. Решението за това вече бе взето. Според него и в Катар броят на отборите най-вероятно ще е 32, колкото е сега. За след 8 години обаче, когато домакини ще бъдат САЩ, Мексико и Канада, участниците ще нараснат на 48. Който тича много на Световното - отпада (статистика) Инфантино не вижда проблем в това, че на полуфиналите останаха само европейски състави. Шефът на ФИФА разказа за какво си говори с държавните глави и политиците, които присъстват на мачовете. Ще убие ли видеото футболната игра? Как според ФИФА работи VAR на Световното? Почти перфектно Световното в Русия е първото, на което се използва система за видеоповторения (VAR) в помощ на съдиите в определени ситуации. Джани Инфантино бе попитан и за проявите на симулация на една от големите звезди на футбола - Неймар. Той ще бъде запомнен най-вече с превиването си по терените в Русия. Отговорът на боса бе в съответствие с позицията му: смята Неймар за един от най-големите, прекланя се пред таланта му. Вярва, че бразилецът ще става още по-добър в бъдеще. \"Ди Цайт\": Световното разби стереотипите за руската жена Който тича много на Световното - отпада (статистика) Ще убие ли видеото футболната игра? Как според ФИФА работи VAR на Световното? Почти перфектно", "date": "2018.07.13", "title": "Президентът на ФИФА: Това е най-добрият Мондиал в историята "}
{"url": "http://clubz.bg/70507-kak_policiqta_otkri_tochno_polovin_lityr_rakiq_po_malko", "text": "В момента на територията на цялата страна тече \"Мащабна полицейска операция по противодействие на конвенционалната престъпност\". Съобщението с тази дефиниция е на МВР, наредител на акцията е самият главен секретар Младен Маринов, а акцията явно тече в петък, \"ден на майстора\". При това точно преди \"малкия\" и истинския финал на Световното. На фона на така изредените съвпадения блестят с неумението си   група контарбандисти на алкохол от с. Видраре, община Правец. Пресцентърът МВР ни запознава - явно цитирайки отчетеното в протоколите за изземване, - че: Разбира се, някой злоумишлен разследващ действията на разследващите винаги може да допусне, че неизвестен извършител е  едно шише - която конструкция би ни хвърлила в хипотезата, че ракията е била  . Но ние не сме такива. Само ще подчертаем, че уточнението, че са  почти изключва версията да се е счупило шише при конфискацията от силите на реда. Почти. Като пример нека дадем по-горния абзац на съобщението на МВР, според който \"на осем адреса в с. Костенец е установено съхранение на общо 30 кубика дърва за огрев без контролна горска марка\". Ама цял кубик дърва някак неудобно да отлипса... Ето и как завършва съответният пасаж от  за ракията: Да стискаме палци дотам да не се окажат 14.00 литра или по-лесните за помнене (и за делене!) 28 бр. половинлитрови пластмасови бутилки.", "date": "2018.07.13", "title": "Как полицията откри точно половин литър ракия по-малко"}
{"url": "http://clubz.bg/70506-trymp_za_putin_i_krim_shte_vidim", "text": "Президентът на САЩ Доналд Тръмп отказа днес да заеме категорична позиция по руската анексия на Крим, подчертавайки, че иска да развива добри отношения с Русия и Китай. Той отрече медийните съобщения, че е критикувал плана на британската министър-председателка Тереза Мей за \"Брекзит\" и обилно я похвали като \"много твърда, много умна, много способна\". Калфин: Тръмп си направи прекрасна подготовка за срещата с Путин Тръмп съобщи, че главна тема на срещата му с Путин насрочена за понеделник във финландската столица Хелзинки ще бъде разпространението на ядрените оръжия и ядреното разоръжаване.  Запитан с каква позиция за руската анексия на Крим отива при Путин, Тръм коментира: Той припомни, че американските санкции срещу Русия заради Крим още са в сила и обеща да се занимава с въпроса \"както с всеки друг провал, който съм наследил\". Оплака, се, че Обама му е оставил много \"лоши ръце\". Така Тръмп характеризира Мей пред журналистите, ден, след като британският таблоид \"Сън\" го цитира в интервю за казва, че планът й за \"Брекзит\" ще убие възможностите за бъдещо търговско споразумение със САЩ. В интервюто той бе цитиран да казва и че главният опонент на Мей, подалият оставка външен министър Борис Джонсън, би станал отличен министър-председател. Днес Тръмп поясни, че коментарите му са били извадени от контекста и че ласкавото му мнение за Джонсън не означава неодобрение за Мей, която се бори за оцеляване на поста си при силна вътрешна опозиция в нейната Консервативна партия. Днес британската опозиция и медии остро го критикуваха заради неуважителните бележки в интервюто му за \"Сън\". Тръмп не спести думи, за да заличи това впечатление: Тръмп припомни прогнозата си от деня на британския референдум, че \"Брекзит\" ще има и че основната причана за него е имиграцията. Темата за миграцията отприщи нова тирада критики на Тръмп към Европа и водещата й сила - Германия. Германия прие над 1 милион незаконно влезли в ЕС във върха на миграционната криза през 2015 година. Миграционният въпрос вся раздори в управляващия консервативен блок на Меркел и за малко не свали правителството й през юни. Тръмп нарече \"фалшиви новини\" коментарите, че разделя западните съюзници и така прави подарък на Русия. Той каза, че след вчерашната среща на върха на НАТО в Брюксел в алианса има много повече единство \"много повече пари и дух\".  Със заплахи за \"сериозни последици\", които някои изтълкуваха като предупреждение за оттегляне на САЩ от НАТО, Тръм принуди партньорите си на извънредно заседание вчера да обещаят допълнително увеличение на разходите си за отбрана от общо 34 милиарда долара. Тръмп каза, че други теми на разговора му с Путин ще бъдат Сирия и подозренията за руска намеса в американските президентсти избори.  ", "date": "2018.07.13", "title": "Тръмп за Путин и Крим: \"Ще видим\""}
{"url": "http://clubz.bg/70504-nightwish_idvat_sys_sobstvena_gigantska_videostena", "text": "Nightwish идват със собствена 3-тонна видеостена на \"Варна Мега рок\". Пред Клуб Z Цонко Цонев, който е съорганизатор на фестивала на 18 и 19 август, довери, че това ще наложи допълнително усилване на конструкцията на сцената за събитието край варненското пристанище Финландско меню на метъл гурмето \"Варна Мега рок\" Финландицте са маниаци на мащабното шоу, затова българската публика, ще се наслади и не  - същата, с която цяло лято ще обикалят Wacken и други подобни места. Общо екипът с бандата е 24 души. Nightwish към българските фенове: Ще бъде брилянтно! Nightwish са хедлайнер на първия \"Варна Мега рок\" 19 август, а на 18 август ги предшества Глен Хюз с Б.Т.Р. Както още в началото обявиха организаторите, билетите до сряда - 18 юли, Nightwish към българските фенове: Ще бъде брилянтно!", "date": "2018.07.13", "title": "Nightwish идват със собствена гигантска видеостена"}
{"url": "http://clubz.bg/70492-baba_hvyrlq_hilqdarki_i_se_krie_v_banqta_da_ne_q_uceli_prestrelkata", "text": "Полицаи от Шумен задържаха 34-годишен мъж минути след като извършил измама по класическа схема над възрастна жена. Сценарият е познат от безкрайните предупреждения на МВР, които явно не помагат вързастните хора да се вразумят: обаждане на стационарен телефон от непознат, който отправя   ако не бъде предадена определена парична сума. Следва   пак от непознат, който се представя за полицай и търси съдействие от граждани за залавяне на телефонни измамници. Ало-измамници тормозят леля Пенка, майката на Стоичков Жертвата този път била 68-годишна жена. С идеята, че помага на полицията да задържи групата от измамници, шуменката изпълнила указанията на „полицая“.  Добросъвестно опаковала всички налични парични средства във фолио, поставила  ги в торбички и ги хвърлила през терасата на 8-ия етаж на жилищен блок. Веднага след това се скрила в банята - пак според инструкциите, за да не пострада, ако има престрелка по време на задържане на групата, съобщават от МВР. Жена от София даде 400 хил. лв. и злато на телефонни измамници За късмет на жертвата в този момент пред блока ѝ били криминалисти от РУ-Шумен, които от известно време следели движението на „мулето“. Така 34-годишният местен жител бил задържан на място веднага след като взел пакета с парите –  Работата по документиране на престъплението продължава под надзор на Районната прокуратура. На този етап е установено, че мъжът е съпричастен като помагач в още няколко телефонни измами, извършени на територията на града. При последните случаи, по които се работи,  допълват от полицията. Жена от София даде 400 хил. лв. и злато на телефонни измамници", "date": "2018.07.13", "title": "Баба хвърля хилядарки и се крие в банята, да не я уцели \"престрелката\""}
{"url": "http://clubz.bg/70498-radev_i_ninova_v_edinen_stroj_s_trymp_i_s_italianskite_evrofobi", "text": "Споразумението за свободна търговия между ЕС и Канада (СЕТА) може да катастрофира. Италианският вицепремиер Луиджи ди Майо съобщи, че парламентарното мнозинство в страната му няма да го ратифицира. Италия заплашва да провали СЕТА СЕТА в момента се прилага временно, докато преминат задължителните ратификации във всички 28 държави членки. Ако една го отхвърли, то отива в небитието. СЕТА е най-голямата сделка за свободна търговия, която ЕС някога е сключвал. Българите не познават СЕТА и се страхуват При подписването му през януари 2017 година лидерите на ЕС и Канада обявиха, че то може да послужи за модел на бъдещи такива споразумения, докато президентът на САЩ Доналд Тръмп връща протекционизма и се опитва да разруши световната система на търговски отношения. Тази история заслужава внимание от българска гледна точка. Главните противници на СЕТА в България са президентът Румен Радев и БСП. Лидерката на БСП Корнелия Нинова, също като Ди Майо, обяви, че страната ни няма да ратифицира СЕТА, ако БСП е на власт. Радев поиска Конституционният съд да се произнесе за съвместимостта на споразумението с Българската конституция. Компанията на антисетистите е шарена. Освен Тръмп тук са и левите популисти на Ди Майо, и коалиционните им партньори от крайнодясната “Лига” на италианския вътрешен министър Матео Салвини. Тук е и левичарският лидер на белгийския регион Валония Пол Манет, който сам се определя като “ляв евроскептик”. Те всички са различни. Общото им е, че ги е страх от свободата. Включително в търговията – с различни мотиви, но с един краен резултат. Спомнете си това, драги читатели, колчем Радев и Нинова пак се опитат да ви излъжат, че са проевропейски политици. Не са такива. Отношението им към СЕТА е пробен камък. То ги нарежда сред най-отявлените популисти и еврофоби. По компанията ще ги познаете. Казано още по-кратко – те са против Европа, където мнозинството от българите виждат своя национален интерес. Българите не познават СЕТА и се страхуват", "date": "2018.07.13", "title": "Радев и Нинова - в единен строй с Тръмп и с италианските еврофоби"}
{"url": "http://clubz.bg/70494-kakvi_reformi_obeshta_bylgariq_za_da_se_dobliji_do_evroto", "text": "Не е пресилено да се каже, че след вчерашното заседание на Еврогрупата , България премина в нов етап на своята интеграция в ЕС, сравним с решението за започване на преговори за присъединяване към съюза през 1999 г. След вчерашното заседание стана известно, че България започва процес на присъединяване към банковия съюз (т.нар. „тясно сътрудничество с ЕЦБ”), което официално трябва да се случи със заявление от българска страна до ЕЦБ, изпратено на първия работен ден след положителния знак от Еврогрупата – т.е. вероятно още днес (13 юли). Официално: Еврозоната готова да приеме България в чакалнята след година Очакването е този процес да отнеме около година и в края му страната едновременно да се присъедини и към банковия съюз, и към чакалнята за еврозоната, ERM II. Преговорите до това положително решение не бяха никак леки, поне доколкото можеше да се съди от подхвърлените фрази и недомлъвки от премиера Борисов, министъра на финансите Горанов и председателя на бюджетната комисия в парламента Менда Стоянова. Предвид това, че формални критерии и процедура за присъединяване към ERM II няма, то преговорите са непублични и в полето на тайната дипломация на най-високо ниво. За да се присъедини към банковия съюз България поема редица ангажименти, както е видно от официално изпратеното писмо от българските власти в края на юни до Еврогрупата, президента на ЕЦБ и заместник председателя на ЕК Валдис Домбровскис (който отговаря за еврото). Тези „предварителни условия”, които България трябва да изпълни в следващата около година, явно са договорени в рамките на непубличните преговори последните месеци. Между другото, никоя друга страна-кандидат за членство в еврозоната до момента не е поемала ангажимент за изпълнение на предварителни условия за членство в ERM II, каквото България прави с това писмо и с неговото официализиране вчера. Трябва да се отбележи, обаче, че от времето на последните кандидатури за приемане на еврото (2004-2005 г.), ситуацията в еврозоната и цялостната ѝ архитектура се промениха значително, най-вече заради ефектите от кризата от 2008-2009 г. През 2004-2005 г. в еврозоната нямаше банков съюз, а в момента той вече функционира с два от трите си стълба – общ надзор над банките от страна на ЕЦБ и общ механизъм за преструктуриране (на проблемни банки).  Очевидно тези промени в самата еврозона, както и институционалните слабости на България, са наложили този нов, много по-внимателен подход към допускане в чакалнята на еврозоната. Договарянето на тези предварителни условия (известни също и като „пътна карта”) де факто цели да отговори на притесненията на тези страни членки на еврозоната, които имаха най-силни резерви към приемането на България. Не е тайна, че основните притеснения бяха и остават по линия на надзора над банковия сектор в страната. В един момент от преговорите това доведе и до поставянето на предварително условие към България за присъединяване към банковия съюз преди приемане в чакалнята на еврозоната. България до последно се противеше на това условие и заявяваше готовност да започне процес на присъединяване към банковия съюз веднага след като бъде допусната в чакалнята. В крайна сметка компромисното решение явно е било двата процеса да бъдат обвързани и присъединяването към банковия съюз и чакалнята да се случи едновременно – тогава и само тогава, когато България е готова за банковия съюз. Освен ангажимента за засилване на банковия надзор чрез „тясно сътрудничество” с ЕЦБ и други мерки за банковия сектор, в списъка от ангажименти, които България поема, присъстват и следните точки: Любопитно е, че в официалното съобщение на Еврогрупата след срещата присъства и още нещо, което не се вижда в писмото от Министерство на финансите и БНБ. Това е изричното споменаване на Механизма за сътрудничество и проверка в сферата на правосъдието, чрез който ЕК продължава да наблюдава България. Конкретно, съобщението на Еврогрупата завършва със следното:  Споменава се, че и при влизането в ERM II страната ще поеме и нови ангажименти, т.е. този списък тепърва ще бъде допълван в процеса на присъединяване към самата еврозона. В следващата около година българските власти ще трябва да свършат много. Отдавна страната не е имала такава висока цел, за която трябва да провежда сериозни реформи. Последната такава „котва” беше членството в ЕС, но оттогава външен натиск за по-дълбоки институционални промени не е имало. Ето че сега страната има златна възможност да си „оправи двора” или поне да започне да го прави, която в никакъв случай не трябва да се изпуска. Времето е изключително малко и макар и да се споменава „около година”, изпълнението на условията не е обвързано с ясен краен срок. Едната година е пожелателна и това означава, че накрая на нея страната или ще се успее да убеди своите европейски партньори в готовността си, или ще бъде изхвърлена от центробежните сили в периферията на съюза. Своеобразен краен срок за изпълнението на всички условия и положително решение е изтичането на мандата на Европейската комисия следващата година (на 31 октомври) и избора на нова такава, както и изтичането на мандата на Марио Драги също в края на октомври 2019 г. Време няма и сега топката е в нашия двор – дали ще вкараме гол или ще изпаднем от първенството зависи само от нас.", "date": "2018.07.13", "title": "Какви реформи обеща България, за да се доближи до еврото"}
{"url": "http://clubz.bg/70491-italiq_zaplashva_da_provali_seta", "text": "Италия заплашва да провали най-голямата сделка за свободна търговия, която ЕС е сключвал досега. Министър-председателят Луиджи ди Майо обяви, че парламентът на страната няма да ратифицира споразумението за свободна търговия с Канада, известно като СЕТА. ЕС и Канада подписаха СЕТА За да влезе в сила, CETA трябва да бъде рагифицирано от всички 28 държави членки. В края на 2016 година Белгия за малко да провали подписването на СЕТА, заради съпротивата на левичарското правителство на френскоезичния й регион Валония. Белгийците се договориха помежду си за СЕТА След преговори валонците приеха споразумението и ЕС и Канада го подписаха през януари 2017 година. Европейският парламент го ратифицира през февруари същата година. В България срещу СЕТА се обяви БСП, президентът Румен Радев през юли 2017 г. поиска Конституционният съд да се произнесе по споразумението.  Президентът Румен Радев сезира Конституционния съд за СЕТА Белгийците се договориха помежду си за СЕТА Президентът Румен Радев сезира Конституционния съд за СЕТА", "date": "2018.07.13", "title": "Италия заплашва да провали СЕТА"}
{"url": "http://clubz.bg/70495-spasqvaneto_na_tajlandskite_momcheta_vyprosi_i_otgovori", "text": "Докато 12-те деца и треньорът им, изведени от пещерния комплекс Там Луанг, продължават възстановяването си, изплуват нови и не винаги еднозначни подробности за случилото се във и около пещерата. Кореспондентът на   намери отговорите на някои от тези неудобни въпроси. Това могат да обяснят само момчетата и техният треньор Еккапол „Аке“ Чантавонг, но те все още не са разговаряли нито с приятели, нито с пресата. Въз основа на фактите, с които разполагаме, можем да правим само предположения. В събота, 23 юни, отборът е имал насрочен мач, който е бил отменен, казва Нопарат Кантавонг, главен треньор на клуба. Вместо мач, той е назначил тренировка. Всички момчета от отбора са големи любители на колоезденето, така че на Фейсбук страницата, чрез която треньорите споделят информация с родители и деца, най-младият треньор Аке пише, че отборът ще направи велосипедна екскурзия. И дума не става за ходене в пещерата. На този ден един от играчите е празнувал 16-ия си рожден ден и от местния магазин компанията е купила храна за празнуване за 700 бата   – доста голяма сума по местните стандарти. Капеща вода и снакс спасили децата в пещерата Старши треньорът Нопарат Кантавонг описва асистента си Ака като много мек човек, винаги приятелски настроен към децата – Кантавонг смята, че момчетата са убедили треньора да отиде с тях в пещерата. Това място е често посещавано, известно е в района, а децата вече са били там по-рано. Най-вероятно те са влезли навътре сами ( ), но са били застигнати от водата от пороя, която ги е принудила да избягат още по-навътре в планинския масив. Официалното обяснение е, че децата са все още слаби след невероятните изпитания и лесно могат да хванат инфекция. Тези деца са много ценни за Тайланд. Цялата страна се молеше за тях, беше организирана огромна операция за спасението им и е разбираемо, че тайландските власти не искат да ги излагат дори на най-малкия риск. Възможно е родителите им да не се допускат в болницата, за да не бъдат изложени децата на прекалено вълнение. Като цяло тайландците са склонни да изразяват емоциите си по-сдържано от хората от Запада, рядко демонстрират чувствата си физически и рядко прегръщат някого. Освен това родителите на тези момчета са обикновени хора от много бедни села; те са свикнали да се подчиняват на заповедите на своите началници и най-вероятно са много благодарни на правителството за това,  че в името на спасяването на техните деца са били направени такива жертви. Тези родители няма да се възмутят от факта, че не им е позволено да посещават децата си. Сега им е позволено да гледат момчетата си през прозорците на болничното отделение и понякога да постоят няколко минути вътре, носещи ръкавици и маски. На този етап изглежда малко вероятно. Родителите са му простили. Те са благодарни за грижите, които е полагал за момчетата по време на двуседмичното „ “, давал им е храната си и е подкрепял техния дух, главно като ги е учел да медитират – умение, усвоено от него по време на 12-годишния му престой в будистки манастир. Треньорът на момчетата от пещерата е бил будистки монах. Поддържа духа им с медитация Според старши треньор на футболния клуб, треньорът Аке може да бъде изпратен обратно в манастира за известно време – тайландците често ходят на временно послушание, за да изкупят прегрешенията си и за духовно пречистване. Освен това в Тайланд не е разпространен обичаят непременно да се търси виновник; те не са свикнали винаги да намират „козел опущение“ за всяко бедствие или неприятност. В техните възприятия за живота има повече фатализъм – и ако се случи нещо лошо, обществото не се старае веднага да намери отговорните за това. Допреди да бъдат открити момчетата, те са прекарали девет дни в пещерата. Вероятно са имали със себе си останки от храната, закупена по повод рождения ден. Всички те са дисциплинирани спортисти, в добра физическа форма. Това им е помагало да разпределят рационално запасите си и да поддържат висок отборен дух – възможно с песни. Треньорът Акe ги е научил да медитират, казват тайландски военни водолази, и им е давал по-голямата част от своята храна. Той също така ги научил да пият водата, която капела от стените на пещерата, прониквайки през камъните, а не мръсната вода в краката им. Последните шест осем дни те са били снабдявани с храна отвън: първо с гелове с високо съдържание на протеини, а след това вече с обикновена храна; ето защо някои от тях още преди излизането от пещерата са започнали да възстановяват теглото си. Тайландските официални лица старателно избягват отговора на този въпрос. Премиерът на страната Прают Чан-оча спомена, че са им инжектирали леки успокоителни лекарства. Но много от участвалите в спасителната операция са потвърдили пред  Би Би Си, че момчетата – или поне някои от тях – са били така натъпкани с лекарства, че практически са се намирали почти в безсъзнание. По логиката на спасителите, това може да е необходимо за предотвратяване на паника: за първи път в живота си да плуваш под водата в пълна тъмнина, с тежка техника през тесни и криволичещи каменни пътеки – това може да изплаши не само тийнейджър. Ако при тези обстоятелства детето се поддаде на паника, това би застрашило живота му. Бе съобщено, че Джон Волантен и Ричард Стантън, двамата британски водолази, ръководили извеждането на момчетата на повърхността, специално са поискали от  австралиеца Ричард Харис – водолаз и по професия анестезиолог – да подготви момчетата за извеждането им. На някои места водолазите са завързали децата за себе си. На други, в по-широки коридори, те са били поставяни на преносима носилка, окачена за кабел, прикрепен към тавана на пещерата. Цялата операция е била много мащабна, сложна, напълно нова като замисъл и смела като изпълнение. Никога досега в историята не е било предприемано подобно начинание. Някои от участниците в операцията нарекоха мисията, извършена от водолазите, които извадиха децата едно по едно, свръхчовешка. По-голямата част – правителството на Тайланд. Помощ имаше и от други държави, например участието на 30 офицери от военновъздушните сили на САЩ, най-вероятно е била платено от властите на тези страни като жест на добра воля. Тайландският народ също участва в операцията – компании осигуряваха безплатен транспорт, а фермерите носеха храна. „Тай Еруейс“ и „Бангкок Еруейс“ предоставиха безплатни билети за някои чуждестранни водолази, които дойдоха да помогнат. Не – и едва ли някоя страна би могла. Подводното плуване в пещери е много тясно специализирана и сложна област, в света има много малко опитни водолази с такъв профил. Тайланд имаше късмет, че опитен изследовател на пещери като Верн Арнсворт е разглеждал комплекса Там Луанг в детайли по-рано и че живее наблизо. Той се включи в спасяването в деня след изчезването на футболния отбор и предложи на тайландските власти да поканят опитни водолази от чужбина. Щастлив край: извадиха всички деца от пещерата в Тайланд (ВИДЕО) На военните водолази от подразделенията на „военноморските тюлени“ на тайландския флот гмуркането в пещерата отначало не им се получаваше много добре – те са обучени и разполагат с оборудване за гмуркане в морето, а там спецификата е съвсем друга. Бързо нарастващото ниво на водата в подземните тунели беше за тях непреодолимо препятствие и изглеждаше, че е почти невъзможно да се вмъкнат дълбоко и да намерят момчетата. Но когато пристигнаха чуждестранни водолази от много различни страни, тайландските власти им повериха ръководството за търсенето и спасяване на децата. Беше проведена огромна логистична операция, включваща стотици хора. Във вътрешността на пещерния комплекс бе изграден въжен път, бяха положени електрически и комуникационни кабели. Несъмнената заслуга на Тайланд е, че операцията премина гладко и бе добре организирана, както и че нямаше опити да се подценява или омаловажава стойността на чуждестранната помощ. Треньорът на момчетата от пещерата е бил будистки монах. Поддържа духа им с медитация Щастлив край: извадиха всички деца от пещерата в Тайланд (ВИДЕО)", "date": "2018.07.13", "title": "Спасяването на тайландските момчета: въпроси и отговори"}
{"url": "http://clubz.bg/70484-do_2022_g_sivata_ikonomika_se_sviva_do_13", "text": "Ако се запази тенденцията от периода 2010 - 2017 г., след една петилетка делът на сивия сектор в България ще достигне 13 на сто. През 2022 г. индексът \"Икономика на светло\", поддържан от Асоциацията на индустриалния капитал в България, ще стигне до 87 пункта, което значи, че приблизително ще остават в сивата икономика, каза на пресконференция проф. Стефан Петранов, ръководител на екипа, създал индекса. Сивата икономика в България = 25 000 000 000 лв.  Той посочи, че към момента приблизително толкова е делът на сивия сектор в ЕС - между 13 и 15 на сто. Получихме чакалня за чакалнята. Специално за нас я създадоха! Ученият посочи, че придвижването ни към Еврозоната ще доведе до изсветляване на икономиката ни. Получихме чакалня за чакалнята. Специално за нас я създадоха!", "date": "2018.07.13", "title": "До 2022 г. сивата икономика се свива до 13%"}
{"url": "http://clubz.bg/70487-populqrnite_v_twitter_gubqt_2_ot_posledovatelite_si", "text": "Промените в политиката на Туитър (Twitter), които компанията обяви вчера с цел подобряване на надеждността на услугата, са причина 100-те й най-известни потребители да загубят средно 2 процента от последователите си. Това посочва фирмата, следяща данните от социални медии Кийхоул (Кеyhole), цитирана от Ройтерс. Туитър вече не брои като последователи акуантите, които са блокирани поради съмнение в измама, обяви в четвъртък главният изпълнителен директор Джак Дорси. Блокираните акаунти вече не се отчитат в дневните и месечните данни за активните потребители на Туитър.  Те се блокират, ако социалната мрежа засече необичайно поведение като изблик на дейност след месеци на спящо състояние. Пишеш на кирилица в туитър, нарочват те за руски бот? Новата политика може да бъде от съществено значение за някои потребители на Туитър, защото общият брой на последователите служи като критерий, когато известните личности и хората, формиращи общественото мнение (така наречените инфлуенсъри) преговарят за рекламни договори. За други потребители на Туитър броят на последователите им е повод за гордост.  След като промяната влезе в сила акаунтът \"@Twitter\" на Туитър загуби 12,4 процента от последователите си спрямо сряда, което е най-сериозният спад сред топ 100 акаунтите по брой последователи, сочат данните на Кийхоул. Най-малък спад сред последователите си отбеляза американският изобретател Илън Мъск - едва 0,3 процента или около 71 000 последователи. Средното намаление в броя на последователите в топ 100 е около 734 000 души, според данните. Представител на Туитър заяви, че очакваният среден спад в услугата е бил от четирима последователи.  От компанията отказаха да предоставят повече данни.  Кийхоул е фирма, специализирана в събирането на данни от Туитър и Инстаграм (Instagram) и продажбата на доклади за това на бизнес сдружения. Поп певицата Кейти Пери, чийто акуант има най-много последователи, загуби над 2,8 милиона от тях вчера, което е спад с 2,6 процента спрямо предходния ден. Други музиканти, сред които Пинк, Марая Кери, Бритни Спиърс и Еминем, отчитат спад от 3 процента.  Един от най-известните туитъри - президентът на САЩ Доналд Тръмп, също пострада. В сряда той имаше 53,4 милиона последователи, а в четвъртък те намаляха до 53,1 милиона. Още по-сериозно е намалението при последователите на бившия президент на САЩ Барак Обама. Спадът при него е от 2,3 процента или 101,3 милиона последователи спрямо 103,6 милиона през предходния ден, според данни на списание \"Политико\". Финансовите анализатори приветстваха усилията на Туитър за ограничаване на злоупотребите, като посочват, че те могат да се изплатят с по-силна употреба на услугата в дългосрочен план.", "date": "2018.07.13", "title": "Популярните в Twitter губят 2% от последователите си"}
{"url": "http://clubz.bg/70478-mik_djagyr_slusha_cyrkoven_hor_v_moskva", "text": "Мик Джагър, фронтмен на легендарната британска група \"Ролинг стоунс\", посети храма \"Св. Василий Блажени\" на Червения площад в Москва и слуша изпълнение на църковен хор, предаде ТАСС. Музикантът пристигна в Русия за полуфиналните и финалните мачове на Световното първенство по футбол. За Джагър беше организирана специална екскурзия на английски език. Малко преди затварянето на храма, когато нямаше много посетители, там все още беше църковният хор. Хористите изпяха специално за рокмузиканта православно песнопение, като го предупредиха, че то \"не е много весело\". Изпълнението допадна на основателя на \"Ролинг Стоунс\" и той се снима за спомен с хористите. На въпроса как оценява Световното, вместо отговор Джагър само се усмихна и повдигна единия си палец във въздуха. А на изразено съчувствие за отпадането на анжлийския национален отбор на полуфиналите, Джагър отвърна:  По данни на медиите мачът с хърватите доставил голямо огорчение на Джагър, след като той бе забелязан в ложата на стадион \"Лужники\". БТА", "date": "2018.07.13", "title": "Мик Джагър слуша църковен хор в Москва"}
{"url": "http://clubz.bg/70481-cenata_na_petrola_na_opek%C2%A0_se_poniji_do_7215_za_barel%C2%A0", "text": "Средната цена на петрола на Организацията на страните износителки на петрол (ОПЕК) вчера се понижи значително до 72,15 долара за барел, информира днес на сайта си картелът. \n\tВ сряда един барел от кошницата на ОПЕК се търгуваше за 74,40 долара. Петролът \"Брент\" поскъпна до цената от 2014 година За определяне на цената на петрола на ОПЕК се използва т. нар. петролна кошница, включваща 14 сорта петрол за износ на страните членки на картела: Лек арабски (Саудитска Арабия), Басра лек (Ирак), Бони лек (Нигерия), Ес Сидер (Либия), Жирасол (Ангола), ирански тежък (Иран), Кувейт експорт (Кувейт), Мерей (Венецуела), Мурбан (ОАЕ), Ориенте (Еквадор), Катар марин (Катар), Шахаран бленд или \"Сахарска смес\" (Алжир), Раби лек (Габон) и Зафиро (Екваториална Гвинея). Историческият максимум за \"кошницата на ОПЕК\" е цената от 140,73 долара за барел, отчетена на 3 юли 2008 година. Цената на барел петрол се определя чрез извеждане на средна аритметична величина от котировките към момента на закриване на търговията с всички сортове от \"кошницата на ОПЕК\" предходния работен ден.", "date": "2018.07.13", "title": "Цената на петрола на ОПЕК  се понижи до $72,15 за барел "}
{"url": "http://clubz.bg/70480-miranda_e_gotova_za_nyu_jork", "text": "Петдесет и две годишната американска актриса и демократка Синтия Никсън, която изпълни ролята на амбициозната адвокатка Миранда в \"Сексът и градът\", съобщи, че е събрала необходимите подписи в своя подкрепа, за да се кандидатира за губернатор на щата Ню Йорк, предаде Франс прес. На актрисата й бяха нужни 15 000 подписа, а тя каза, че е събрала 65 000. Първичните избори в Демократическата партия са предвидени за 13 септември, два месеца преди самия вот за губернатор. На първичния вот Никсън ще се изправи срещу настоящия губернатор Андрю Куомо. Последните допитвания от средата на миналия месец дават малки шансове на Никсън пред Куомо, водещата фигура на Демократическата партия, който е начело на щата от осем години и за когото се говори, че може да се кандидатира на президентските избори през 2020 г. Според допитванията Куомо има 35 процентни пунка преднина пред Никсън. Но тези данни са отпреди мини земетресение да разтърси демократическата върхушка. В края на юни млада и никому неизвестна дотогава нюйоркчанка, която се определя като социалистка, спечели първичните избори на демократите за междинните избори за Конгрес наесен. Въплъщение на новата вълна в Демократическата партия, която се противопоставя на Тръмп и която критикува съучастничеството на партийния елит и Уолстрийт, младата Александра Окасио-Кортес победи в Ню Йорк една от водещите фигури на демократите Джо Кроули. Сега анализатори се питат дали тази победа, означаваща, че се надига вълна срещу върхушката в Демократическата партия, няма да е от полза и за Никсън. Според нея победата на Окасио-Лопес е увеличила нейните собствени шансове. Никсън вече се определя като социалистка и засили нападките срещу настоящия губернатор. Тя използва активно социалните мрежи и събира малки дарения за кампанията си. Така тя илюстрира това, че отхвърля на големите капитали.  Никсън обвинява Куомо, че е пренебрегнал електората на партията и че е приемал пари от бизнеса, в това число и от Доналд Тръмп, преди да стане президент, за да финансира кампаниите си. Никсън се представя за защитничка на правата хомосексуалните, на общественото образование, на бедните избиратели, на цветнокожите и латиносите, които, според нея, са изоставени от демократите. Тя иска легализиране на канабиса за развлекателни цели в Ню Йорк и модернизация на метрото в Голямата ябълка. В последно време настоява и за премахване на граничната полиция. Синтия Никсън има три деца. Първоначално бе омъжена, а после призна бисексуалността си и сега е женена. Андрю Куомо, който разполага с около 30 милиона долара за кампанията си, си дава сметка за опасностите, които крие разделението в Демократическата партия. Ето защо в последно време той стана все по-нападателен срещу администрацията на Тръмп по въпроса за правата на мигрантите, за равенството между мъжете и жените и за правото на аборт.", "date": "2018.07.13", "title": "Миранда е готова за Ню Йорк"}
{"url": "http://clubz.bg/70482-francuzite_podcenili_finala_predi_dve_godini_nqma_da_se_povtori", "text": "Французите са се помислили за шампиони преди финала на Европейското срещу Португалия на родна земя преди две години, призна Пол Погба, един от най-добрите играчи в тима на пресконференция. Франция е на финал на руския Мондиал срещу Хърватия в неделя от 18 часа на ст. \"Лужники\" в Москва. Франция не даде шанс на Белгия и ще спори за световната титла (СНИМКИ) На 10 юли 2016 г. \"петлите\" паднаха от Португалия с 0:1 на \"Стад дьо Франс\" с гол на Едер в 109-ата минута. И видяха отблизо как Кристиано Роналдо (контузи се в началото на срещата) и съотборниците му вдигат купата. Нападателят Оливие Жиру е на същото мнение: Много се коментират отношенията на Погба с треньора му Жозе Моуриньо в \"Манчестър Юнайтед\" и с Дидие Дешан в националния отбор Франция. Халфът имаше слаб сезон в \"Юнайтед\" и противоречия със Специалния. Точно обратното се случва, когато играе за тима на родината си. Франция срещу Тиери Анри. Малко е странно Тези дни Погба получи похвали от Моуриньо и играчът не скри, че е доволен от това. А той самият обяснява разликата в представянето си на двата фронта с факта, че за Франция играе като дефанзивен полузащитник, докато Жозе го използва по-напред. Същевременно Пол Погба изтъква ролята на Дешан за успехите на отбора. Според него световният шампион от 1998 г. е \"изключителен психолог\", има специално отношение към играчите, знае как да получи най-доброто от тях на терена. Франция срещу Тиери Анри. Малко е странно", "date": "2018.07.13", "title": "Французите подценили финала преди две години. Няма да се повтори"}
{"url": "http://clubz.bg/70489-govoritel_na_ek_predpolojeniqta_che_yunker_e_bil_piqn_sa_bezvkusica", "text": "Председателят на ЕК Жан-Клод Юнкер е имал спазми от ишиаса се, твърди говорител на комисията, съобщава БТА. Предположението, че Юнкер е бил пиян, било безвкусица. Говорител на Европейската комисия съобщи, че председателят на институцията Жан-Клод Юнкер е имал спазми от ишиаса си, когато се появи в сряда вечер на обществено събитие, неспособен да се държи на краката си. \"Юнкер е благодарен на премиерите на Холандия Марк Рюте и на Португалия Антониу Коща за оказаната подкрепа. Юнкер взима лекарства и се чувства по-добре\", увери още говорителят. Говорителят определи предположенията, че Юнкер е пиян в този момент, като \"безвкусица\", обидни и нечестни. Той поясни, че на вечерята болките на Юнкер отшумели. Председателят на ЕК не е смесвал алкохол с обезболяващи средства или поне на мен не ми е известно, честно казано, добави още той. Видео, което беше публикувано в четвъртък, от събитието, което се състоя ден по-рано, показва как 63-годишният Юнкер се опитва да запази равновесие, не винаги съвсем успешно, като непрекъснато някой от лидерите или съпругите им му помага и го крепи, за да не се стрололи, като сред най-активните са премиерът на Холандия и президентът на Украйна, отбелязва \"Политико\". През юни пред ирландския парламент Юнкер обясни, че страда от sciatica (или ишиас, болка от притискане на седалищния нерв, която причинява сериозен дискомфорт и трудности) и това му създавало проблеми, когато върви. Това се случи, след като с мъка изкачи няколко стъпала по пътя си към подиума на парламента в Дъблин. Тогава Юнкер обясни, че не е \"пиян\", но понякога има големи проблеми, когато върви. Темата за предполагаемата привързаност на председателя на ЕК към спиртните напитка не е нова. В интервю пред френски вестник през есента на 2016 г. бившият премиер на Люксембург реши да разсее съмненията. Но по време на обяда с журналиста на \"Либерасион\" Юнкер, докато обяснявал колко е натъжен от спекулациите около начина му на живот, успял да изпие четири чаши шампанско като хапнал само една салата. През 2014 г. висши представители на Брюксел изразиха притеснения, че председателят на ЕК има проблеми с алкохола. Свръхжизнерадостният Юнкер, който приветстваше доста фриволно европейските лидери по време на среща на върха през май 2015 г. отново повдигна въпроси. Той обаче винаги е отхвърлял предположенията, че обича твърде много спиртните напитки. В интервюто от 2016 г. той категорично отрича подобни предположения като казва, че единственият му проблем е с умората, която изпитва поякога след повече от 14 часа работа на ден.", "date": "2018.07.13", "title": "Говорител на ЕК: Предположенията, че Юнкер е бил пиян, са безвкусица"}
{"url": "http://clubz.bg/70485-bira_za_sreshtata_trymp_putin_sys_syvet_kym_prezidentite", "text": "Във финландските магазини бе пусната в продажба бира, произведена специално по повод срещата между президентите на САЩ и Русия, Доналд Тръмп и Владимир Путин, в понеделник в Хелзинки. На места тя вече е разпродадена, предаде ТАСС. За какво би трябвало да си говорят Тръмп и Путин? Финландската бирена фабрика RPS Brewing е изобразила на етикета двамата държавни глави, а по средата - надпис: Фирмата планирала първоначално да произведе партида от 10 хил. бутилки. Все още на места се среща по някоя останала бройка на цена 3,49 евро, като компанията е обещала да снабди и няколко ресторанта в различни градове, но на редица места в столицата тази бира вече е изчерпана. По случай срещата на върха RPS Brewing е пуснала на пазара и специална партида кафе в опаковки по 250 грама.  В интернет магазините се предлагат освен това тениски със същата рисунка.", "date": "2018.07.13", "title": "Бира за срещата \"Тръмп-Путин\" със съвет към президентите"}
{"url": "http://clubz.bg/70488-tajnata_na_hyrvatskiq_uspeh_semejna_lyubov_i_zdrava_psihika", "text": "Хърватските триумфи на Световното се дължат духа, изкован в нацията по време на войната с всички загуби, саможертви и неволи. Както и на любовта между родителите на играчите. Такова е обяснението на защитника Деян Ловрен от \"Ливърпул\", един от героите, извели \"ватрените\" на финал срещу Франция в неделя. 20 години след третото място на Мондиала във Франция Ловрен и съекипниците му задминаха постижението на славните си предшественици като Давор Шукер, Звонимир Бобан и т.н. Хърватия е на първи финал! Англия ще си отиде у дома без купата (СНИМКИ) В елиминациите Хърватия три пъти догонваше в резултата, два пъти спечели с дузпи, а на полуфинала отстрани Англия с победен гол на Марио Манджукич във второто продължение. Модрич мечтаел за върха като дете под сръбските бомби Ловрен стига по-далеч: Бранителят, който имаше труден в сезон в \"Ливърпул\", като в един момент дори загуби титулярното си място. Беше критикуван и дори подиграван от винаги хапливата и склонна към крайно противоположни оценки британска преса. Националите на Хърватия празнуваха по масите. Феновете им - по улиците (СНИМКИ, ВИДЕО) Той повтори думите на Лука Модрич, изречени пред медиите след победата над Англия, че липса на уважение и пренебрежение е мотивирало допълнително хърватите. Те чели и гледали в интернет прогнози на английски анализатори, според които \"ватрените\" щели да грохнат заради предишните си два тежки сблъсъка.  Ловрен помни 1998 г. И е щастлив, че името му стои до тези на неговите герои от детството. Треньорът на хърватите: Можем да си уредим сметките с Франция Ловрен не е забравил някои от тежките си моменти през сезона. Като например загубата на финала на Шампионската лига от \"Реал\" (Мадрид) с 1:3. Както и един мач с \"Тотнъм\", в който \"шпорите\" спечелиха с 4:1, националите на Англия Хари Кейн и Деле Али вкараха голове, съответно два и един. Ловрен сгреши няколко пъти. Модрич мечтаел за върха като дете под сръбските бомби Националите на Хърватия празнуваха по масите. Феновете им - по улиците (СНИМКИ, ВИДЕО) Треньорът на хърватите: Можем да си уредим сметките с Франция", "date": "2018.07.13", "title": "Тайната на хърватския успех - семейна любов и здрава психика"}
{"url": "http://clubz.bg/70479-bojko_borisov_naj_chista_mi_e_syvestta_za_migraciqta", "text": "Ако има нещо да ми е най-чиста съвестта, то това е миграцията. Това заяви премиерът Бойко Борисов в парламента по време на парламентарния контрол в отговор на въпрос на лидера на БСП Корнелия Нинова. Борисов изтъкна, че е предупредил европейсктие държави още през 2015 г., че действията им ще доведат до катастрофа. Според него истинският проблем не е в нелегалната, а в легалната миграция, защото на тези хора сме длъжни да дадем убежище и те стават \"наши\". Според него преди няколко години е имало \"хибридна война\", след като медиите са показвали \"бебета, деца, плуващи във водите\".  Той заяви, че България е отказала да подпише споразумение за мигрантите и дори е била най-твърда. Той смята, че държавите, които са имали колониално робство, са длъжни сега да подпомогнат бившите си колонии. И допълни: Според Нинова позицията на България по темата е непоследователна.", "date": "2018.07.13", "title": "Бойко Борисов: Най-чиста ми е съвестта за миграцията"}
{"url": "http://clubz.bg/70466-shte_pomagame_na_bednite_ot_nato_da_si_kupqt_oryjie_ot_sasht_obqvi_trymp", "text": "Президентът Доналд Тръмп заяви, че е готов да помага на малките страни в НАТО да купуват оръжия от САЩ в контекста на искането си те да харчат повече за отбраната си, предаде Ройтерс. В изказване след срещата на върха на НАТО, за която заяви, че са били поети нови ангажименти за военни разходи, Тръмп каза, че някои не толкова богати членки са питали на срещи в Брюксел дали би им помогнал да купят въоръжение от САЩ, но не ги назова поименно. НАТО маха съветското оръжие от страните членки (СНИМКИ) И добави: Тръмп не направи пряка връзка между продажбите на американско оръжие и усилията му да убеди другите натовски страни да постигнат заложените от НАТО цели за размер на военни разходи, но похвали предимствата на произведеното в САЩ отбранително оборудване. Повече от ясно е, че това засяга и България без тя да е спомената изрично, коментираха военни експерти и дипломати. Известно е, че нашата страна е най-бедна в Европа и има нужда да смени остарялото съветско оръжие с модерно и съответстващо на стандартите на НАТО.", "date": "2018.07.13", "title": "Ще помагаме на бедните от НАТО да си купят оръжие от САЩ, обяви Тръмп"}
{"url": "http://clubz.bg/70471-poluchihme_chakalnq_za_chakalnqta_specialno_za_nas_q_syzdadoha", "text": "Получихме чакалня за чакалнята. Специално за нас я създадоха! В самата чакалня ще ни пуснат веднага щом си изчистим  . И след нова оценка на банките, след като сами си направихме една (особено успешна). Но първо ще си изпълним ангажиментите по мониторинга и ще влезем в Шенген. Което е “скоро”. Вече единадесета година... Официално: Еврозоната готова да приеме България в чакалнята след година С една реч, имат доверие в държавата ни - почти колкото и ние самите. Погледнато позитивно, ЕС си създаде нов инструмент за натиск за реформи у нас. Остава само догодина да дойде състав на ЕК с воля да го прилага и с трезвен председател. Това е реалното постижение на председателството в частност и на Борисовото “европейско развитие на България” по принцип. А пред нас са нови постижения: точно в този период Борисов и Пеевски ще “си изберат” нов Цацаров, а Цацаров ще получи нов пост.... Изглежда, че с това управление, наистина ще се интегрираме със Западните Балкани. Или ще се присъединим окончателно и пълноценно към ядрото на ЕС заедно с тях, или заедно с тях ще си останем в Ешеров лабиринт от чакални. Истинската добра новина е, че ако на мястото на това управление дойде друго, което има свободата, волята и визията за реални реформи - пътят пред нас е отворен (засега). Да имаше как да си внесем Заев за премиер...", "date": "2018.07.13", "title": "Получихме чакалня за чакалнята. Специално за нас я създадоха!"}
{"url": "http://clubz.bg/70476-uspehite_na_predsedatelstvoto_ne_sa_piar_a_realnost_smqta_premieryt", "text": "Премиерът Бойко Борисов отчете пред парламента резултатите от българското председателство. Той заяви, че то е било изпитание за европейската ни идентичност, а България е показала отговорност и професионализъм. Той поясни, че 39 законодателни досиета са придвижени напред. И допълни, че българското председателство е осигурило плавен старт за преговорите за следващата Многогодишна финансова рамка. Той заяви, че България е обединила европейските партньори за продължаване на диалога с Турция, а напрежението е било намалено. Борисов визира срещата във Варна между ЕС и турския президент Реджеп Тайип Ердоган. Според него постигнатите резултати не са политически пи ар, а политическа реалност за развитие на региона и на Европа.", "date": "2018.07.13", "title": "Успехите на председателството не са пиар, а реалност, смята премиерът"}
{"url": "http://clubz.bg/70475-rabotnici_vyv_fiat_na_stachka_zaradi_transfera_na_ronaldo", "text": "Работници от един от заводите на ФИАТ в Италия обявиха стачка, която ще започне в 22 часа в неделя и ще продължи до вторник, 18:00 местно време, предават световните агенции, цитирайки синдиката USB. Служителите на завода в Мелфи, където се правят модели като \"Пунто\" и 500, негодуват срещу трансфера на Кристиано Роналдо от \"Реал\" (Мадрид) в \"Ювентус\" за над 100 милиона евро. Юве и автомобилният производител се управляват от холдинга Exor, който е собственост на фамилия Аниели. Официално: Кристиано Роналдо е играч на \"Ювентус\" Работниците от години търпели намаляване на заплатите, съкращения и влошаване на условията за труд. Босовете им останали глухи за техните призиви за нови инвестиции чрез лансиране на нови модели и им обяснявали че \"времената са тежки\". Същевременно решили да инвестират огромна сума за един футболист, се казва в позицията на USB. Роналдо се обърна срещу \"Реал\" и феновете на клуба (ВИДЕО) Такава политика е \"неприемлива\", хората, които работят за ФИАТ, трябва да правят \"големи икономически жертви\" и да живеят в мизерия, пише още синдикатът.  Кристиано Роналдо подписа 4-годишен договор с \"Ювентус\", а заплатата му ще бъде по 30 млн. на сезон - увеличение с 8 млн. спрямо възнаграждението му в \"Реал\". И докато едни стачкуват и негодуват, други буквално полудяха по Роналдо. Клубът не може да насмогне на поръчките от цял свят за фланелки с №7 и името на футболиста. Съответната секция на официалния сайт на \"бяло-черните\" блокира няколко пъти. \"Тифозите\" на Юве чакат появата на аса в Торино. В някои сладкарници се продава сладолед \"Роналдо\"   Роналдо се обърна срещу \"Реал\" и феновете на клуба (ВИДЕО)", "date": "2018.07.13", "title": "Работници във ФИАТ на стачка заради трансфера на Роналдо"}
{"url": "http://clubz.bg/70474-%E2%80%9Eigra_na_tronove%E2%80%9C_nachelo_v_nominaciite_za_%E2%80%9Eemi%E2%80%9C", "text": "„Игра на тронове“ е лидер в номинациите за наградите „Еми“ – сериалът на HBO очаква призове в 22 категории. Фентъзи сериалът е сред фаворитите в категорията „Най-добър драматичен сериал“, както и актьорите в поредицата Питър Динклидж, Лина Хийди, Даяна Риг и Николай Костер-Валдау, съобщава „Гардиън“. Седмият сезон на „Троновете“ е следван от още продукции на НВО. „Западен свят“ и дългогодишните комедийни серии „Saturday Night Live“ са с по 21 номинации. От актьорите в „Западен свят“ предложени за награда са Евън Рейчъл Уд, Джефри Райт, Ед Харис, Танди Нютън и Джими Симпсън. Сериалът се състезава в категорията за най-добра драма. \"Игра на тронове\" 8 - най-кървавият досега „Нетфликс“ прави голям пробив – стрийминг платформата събра 112 номинации в сравнение с 108-те на „НВО“. За пръв път от 18 години телевизията не можа да поведе в броя номинации. 12 от номинациите на „Нетфликс“ са за „Странни неща“, 10 отиват при първия сезон на комедийните серии „GLOW“. Антиутопичната драма „Историята на прислужницата“ събра 20 номинации с втория си сезон, включително с признания за актьорските умения на Елизабет Мос и Самира Уайли. В категорията „Главна женска роля“ Мос се изправя срещу Клеър Фой от „Короната“, Сандра О от „Убивайки Ийв“ и Кери Ръсел от „Американците“. Сериалът „Атланта“, който миналата година обра няколко награди, сега е с 16 номинации, сред които една и за Доналд Глоувър. В категорията „Най-добро ток шоу“ Стивън Колбърт ще премери сили за отличието с Джон Оливър, Тревър Ноа, Саманта Бий и Джеймс Кордън. Джими Фалън не получи номинация тази година. Успех отбелязаха и „Убийството на Джани Версаче“ с 18 номинации и „Това сме ние“ с 8. Церемонията по награждаването ще се състои на 17 септември. Като водещи ще дебютират Майкъл Че и Колин Джост, познати най-вече с участието си в „Saturday Night Live“. Миналата година на наградите триумфираха „Историята на прислужницата“ и „Големи малки лъжи“.", "date": "2018.07.13", "title": "„Игра на тронове“ начело в номинациите за „Еми“"}
{"url": "http://clubz.bg/70472-i_sme_po_krasivi_i_sme_po_dobri_snimki", "text": "Управляващи и опозиция размениха различни становища по повод отчета на българското председателство. Като най-отявлен защитник на успехите на правителството се прояви лидерът на \"Атака\" Волен Сидеров. Успехите на председателството не са пиар, а реалност, смята премиерът Сидеров поясни, че председателството е процедура, а не приказка с щастлив край. Според него управляващаа коалиция не само работи, а показва и европейско поведение. И допълни: Според Сидеров Европа се променя и в поведението на всяка държава трябва да има \"доза здрав национализъм\". Преди него лидерът на БСП Корнелия Нинова заяви, че председателството е било \"много добра форма и организация, но със слабо политическо съдържание и резултати\". Според нея са се възродили стари различия, но са се появили и нови разломи по ключови въпроси като миграция. бюджет и т.н. Според нея правителството не е успяло да приобщи съдебна власт, неправителствения сектор, а различия е имало дори между коалиционните партньори в мнозинството. Нинова припомни, че по време на председателството САЩ са вдигнали мита, което ще намали конкурентноспособността на европейската икономика. Тя допълни, че за Западните Балкани няма пътна карта, а приобщаването и присъединяването са отпандали дори като думи. С тези думи Нинова обобщи българското председателство. Джема Грозданова (ГЕРБ) прпомни, че няма институция на ЕС, която да не дава висока оценка на председателството. Според нея България е била  коректен посредник, партньор и балансьор.  Лидерът на ДПС Мустафа Карадайъ заяви, че правителството от една година се е фокусирало върху председателството и е загърбило вътрешните проблеми.    ", "date": "2018.07.13", "title": "\"И сме по-красиви, и сме по-добри\" (СНИМКИ)"}
{"url": "http://clubz.bg/70467-nato_ne_e_fitnes_klub_s_chlenski_vnoski", "text": "Само час по-късно обаче от това примирие нямаше вече и помен - в Туитър той отново нападна партньорите си от НАТО.     Диаметрално противоположните послания, които американският президент отправя в един-единствен ден, не се вместват в рамките на нормалното политическо общуване. На най-важната среща на западния отбранителен съюз видяхме един американски президент, който сякаш изпълняваше едновременно две различни роли - и на добрия, и на лошия герой в пиесата. Първо обижда Германия, а само няколко часа по-късно предава на канцлерката Меркел личните поздрави на своето семейство. На фона на всичко това е много трудно да не използваме термини от психиатрията, за да опишем подобно поведение. Но това не беше всичко. След края на официалните разговори Тръмп пусна следващия си Туит, в който той поднови атаката си срещу Германия заради вноса на руски газ, като обвърза тази тема с въпроса за НАТО. По същия невероятен начин той обвързва военната защита, която САЩ осигуряват на Европа, с твърдението, че американската търговия носела загуби за милиарди в резултат на европейското поведение. А накрая той ултимативно настоя двата процента за отбрана да бъдат платени незабавно, а не както е планирано чак през 2024 година. Тръмп изглежда не разбира, че НАТО не е фитнес-клуб, към който се плащат членски вноски. В случая няма обща каса, а всяка страна плаща за собствената си отбрана и при нужда предоставя на пакта своя военна сила и оборудване. Тръмп живее в своя паралелен свят и се държи по-скоро като мафиот, който върви от врата на врата, за да събира рекет за охрана и да плаши опърничавите с бой. Освен че се държи своенравно, непредвидимо и безкрайно променливо към съюзниците си, става ясно, че Тръмп гледа на отбраната като на стока, която има пазарна стойност, и следователно може да се купува и продава. Съвсем очевидно е, че настоява да му се плаща за разполагането на американските войски в Европа, които защитават източните граници на НАТО. Затова думата \"съюзници\" тук съвсем не е на място, тъй като тази концепция изглежда е напълно чужда на американския президент. За него значение имат само търговските партньори и парите, дрънкащи в неговата каса. Той вярва, че участва в някаква глобална битка на най-силните и поради това му е напълно безразлично кой от по-слабите ще попадне под колелата. Неслучайно балтийските държави и Норвегия са вече силно притеснени от изявленията на Тръмп.  До разрив все пак не се стигна на тази среща на върха - американският президент се въздържа да постави под съмнение отбранителния съюз, нито пък разкъса подписаната обща декларация на тръгване от форума. Не се потвърди апокалиптичният сценарий, при който Тръмп обявява края на НАТО. Което обаче съвсем не означава, че опасността е преминала, защото още утре той може да промени мнението си.    Хаотичните политически изяви на Доналд Тръмп оставят дълбоки следи в НАТО: Съюзниците едва сега започват да проумяват как американският президент гледа на Западния отбранителен съюз. Ценностите, традициите и общата история на този съюз очевидно нямат никакво значение за Тръмп. Той е винаги готов да се отметне от думите си, казани само ден по-рано, да обижда съюзниците си или да ги изнудва с икономически наказателни мерки. Зад този налудничав зигзагообразен курс на Тръмп обаче се крие определена методика: В Брюксел той показа още веднъж, че се стреми с всички средства да разруши съществуващата система от международни договори и организации. Засега явно му се струва още твърде рано да обръща гръб на НАТО, но може да се окаже, че краят на тази организация е само отложен за известно време. Независимо дали става дума за Световната търговска организация или за Обединените нации – повече от ясно е, че Тръмп се опитва да ги замени с двустранни споразумения, в които той да играе първа цигулка. Онова, което остава, е ужасът от този курс на американското правителство и дълбокото чувство на несигурност у всички, които досега са се смятали за негови съюзници и партньори.", "date": "2018.07.13", "title": "НАТО не е фитнес- клуб с членски вноски"}
{"url": "http://clubz.bg/70477-vsichki_vijdat_che_krasavicata_ima_brada_i_debel_vrat", "text": "Пътната карта към еврозоната е безспорен успех за България и правителството. Тя е максимумът, който може да бъде постигнат към момента поради проблеми, които до болка са ни известни. Пътната карта показва, че индулгенция за тези проблеми няма да получим: затова към нас има и \"допълнителни\", но напълно разбираеми условия. Тъй като проблемите са ни в дълбочината си политически и условията са политически - това не е \"двоен стандарт\", а логическа адекватност. Официално: Еврозоната готова да приеме България в чакалнята след година Фалитът на КТБ, например, беше резултат на цялостното срастване на държавния апарат с интересите на една икономическа група. Част от тази група беше ампутирана, а другата част - лошо дегизирана. И всички, които гледат този аматьорски спектакъл, виждат, че \"красавицата\" има брада и дебел врат. Като цяло, трябва да е ясно, че с медиен грим, пиар и удобно мълчание по въпроси като корупция, съдебна система, захванати регулатори от частни интереси ще си останем в чакалнята за чакалнята. Позитивно ще бъде присъединяването ни към банковия съюз, защото така шансът от второ КТБ ще намалее. Но ще имаме и домашна работа, която сами ще трябва да свършим, без помощ от европейските институции. Проблемът на ГЕРБ е, че нито те, а още по-малко коалиционните им партньори, са готови да влязат в конфликт с интересите, които ни спират към еврозоната. Напротив, ГЕРБ предпочитат да обслужват тези интереси: само през последните дни с 500 милиона за язовири, акциз върху \"неправилните\" цигари, законодателни атаки срещу \"неправилните\" медии и нови съдебни процедури срещу \"неправилните\" про-НАТОвски политици... Това е сегашната политика и с нея най-много да продължим да чакаме Годо. Получихме чакалня за чакалнята. Специално за нас я създадоха! Пътната карта обаче е и шанс за нова реформаторска мобилизация. Предприсъединителният период преди 2007 г. беше сред най-успешните в българската история. Трите години до евентуалното ни членство в еврозоната могат и трябва да се използват по подобен начин, още повече че и международната икономическа среда е благоприятна. Тук е отговорността и на \"Демократична България\", която трябва с ефективни действия да подпомага този процес - да стане фактор в него. Проблемите с управлението и ГЕРБ са ясни както у нас, така и в чужбина: неясно остава защо смислените му алтернативи не се мобилизират, а остават терена на димки и мюрета, които ласкаем с етикети като \"популисти\".       Получихме чакалня за чакалнята. Специално за нас я създадоха!", "date": "2018.07.13", "title": "Всички виждат, че \"красавицата\" има брада и дебел врат"}
{"url": "http://clubz.bg/70468-47_mlrd_obezshtetenie_za_azbest_v_pudra", "text": "Съдебно жури в Сейнт Луис в американския щат Мисури постанови, че компанията Джонсън енд Джонсън трябва да плати близо 4,7 милиарда долара като обезщетение на 22 жени и на техните семейства, които заявиха, че са се разболели от рак след използване на неин продукт. Тъжителките твърдяха, че азбест в талк пудра на Джонсън енд Джонсън е допринесъл за това те да се разболеят, предаде Асошиейтед прес. Процесът продължи шест седмици. Компанията определи присъдата като резултат от несправедливо дело и каза, че ще обжалва. Говорителката на компанията Каръл Гудрич каза, че \"Джонсън енд Джонсън остава уверен, че неговата продукция не съдържа азбест и не причинява рак на яйчниците\". По време на делото свидетелстваха медицински експерти. Шест от 22-те тъжителки вече са починали, пет са от щата Мисури, а другите са от щатите Аризона, Ню Йорк, Северна Дакота, Калифорния, Джорджия, двете Каролини и Тексас. Компанията е съдена от над 9000 жени, твърдящи, че нейната талк пудра е допринесла за техния рак на яйчниците. Сумата, която съдът постанови като обезщетение, е шестата в списъка на най-крупните компенсации, присъдени в САЩ заради некачествена продукция, отбелязва ТАСС.", "date": "2018.07.13", "title": "$4,7 млрд. обезщетение за азбест в пудра"}
{"url": "http://clubz.bg/70453-tozi_pyt_zvezdite_ne_igraqt_a_plachat_naistina_video", "text": "В различни стаи и различни градове повече от 30 холивудски звезди създават заедно с Американския съюз за граждански свободи (АСГС) емоционално видео, разказващо историята на един от хилядите родители емигранти, които бяха разделени от своите деца на мексиканската граница. Във видеото, създадено от актрисата Маги Джиленхол и озаглавено „ “, звезди като Джеф Бриджис, Райън Рейнолдс, Ема Томпсън, Мира Сорвино, Джеймс Франко, Оскар Айзък, Джулия Луис-Драйфус, Чадуик Боузман и много други четат откъси от писмо на Мириан, търсеща убежище бежанка от Хондурас, разделена от 17-месечния си син на границата с Тексас през февруари тази година. Докато гласовете на актьорите затихват и се усилват един след друг, писмото обяснява защо за Мириан и нейното бебе не е безопасно да останат в Хондурас. Писмото описва хаотичните мигове, когато синът на Мириан е взет от нея и нейните опити да се свърже с него, докато са били държани в различни правителствени обекти. Гласовете на някои от звездите треперят, други изтриват сълзите си. Джеймс Франко обяснява как представители на американските власти взимат обяснение от Мириан защо е дошла в страната. Актрисата Танди Нютън описва как Мириан „с “ какво се случва със сина ѝ. В публикация в Туитър във вторник Джиленхол сподели видеото с хаштаг    , за да повиши осведомеността за проблема с разделените на границата семейства. Видеоклипът беше споделен и от АСГС в YouTube, кадето насочва зрителите към уеб страницата му за кризата с разделените от администрацията на Тръмп семейства. През май самата Мириан написал текст за Си Ен Ен, в който  подробно описва личното си преживяване, пресичането на границата, отнемането на сина ѝ и как се чувства отделена от него повече от два месеца. Мириан описва как служителите никога не ѝ обяснили защо отнемат сина ѝ. Казва, че така и не са ѝ позволил да се сбогува с него – качили го в една кола и преди да успее да го утеши, служителят затворил вратата. Докато колата потегляла, тя чула детето ѝ да крещи. През април един имиграционен съдия преценил, че Мириан има право на молба за убежище и тя била  освободена. Месец по-късно се събрала отново със сина си. Казва, че когато най-после отново го държала в ръцете си, не можела да спре да го целува. Мириан е част от съдебния процес, заведен от АСГС, който оспорва правителствената практика да се отделят децата на имигранти от семействата им. Във вторник администрацията не успя да изпълни първия краен срок за събиране на семействата, като обедини по-малко от половината от мигрантските семейства, получили това право.", "date": "2018.07.13", "title": "Този път звездите не играят, а плачат наистина (ВИДЕО)"}
{"url": "http://clubz.bg/70464-nqkoga_helzinki_be_simvol_na_choveshkite_prava", "text": "Американците имат много причини да се притесняват от предстоящата среща между президента Доналд Тръмп и руския му колега Владимир Путин. Но най-вероятно няма да бъдат обсъждани последиците от Хелзинкския процес. Срещата \"тет а тет\" между Тръмп и Путин, която ще се състои в люлката на международното движение за човешки права на 16 юли, ще отбележи и 64-ия ден от гладната стачка на Олег Сенцов - украинския режисьор и активист, когото Путин прати като политзатворник в Сибир. Представител на Държавния департамент заяви, че Тръмп не смята да говори за Сенцов с Путин. Това може да се превърне в трагедия. То предвещава не само беди за самия Сенцов, но ще погребе и старата двупартийна традиция на американските президенти по въпроса за човешките права, фокусирана най-вече върху съветските и руските дисиденти и датираща от повече от 40 години. Хелзинки е мястото, където историята доведе до знаменателно  международно споразумение през 1975 г. През онази година лидерите на САЩ, Канада, Европа и СССР се срещнаха, за да подпишат Хелзинкските споразумения, като създадоха занапред правила за международно поведение, включително за човешките права. Споразуменията бяха опит за намаляване на напрежението между Съветите и Запада чрез потвърждаване на границите след Втората световна война и гарантиране на сътрудничество в контрола над оръжията, науката, търговията и други въпроси. За Съветите споразумението бе победа в смисъл, че отразяваше признаването от страна на Запада на съветското влияние в Източна Европа. В замяна западните страни гарантираха ангажимента на СССР и в ядрената деескалация, и в редица повели на човешките права. Сред тях бяха свободата на движение, свободата на идеи и приемане на Всеобщата декларация за човешките права на ООН от 1948 г., която обяви свободата на изразяването, религията и сдружаването за всеобщи права. Тръмп и Путин се срещат на 16 юли в Хелзинки Предпоставката бе, че контролът на оръжията, разширяването на търговията и спазването на правата са свързани помежду си. Макар че американците по-късно щяха да разглеждат Хелзинкските споразумения като ключова повратна точка в Студената война, по онова време пактът предизвика разногласия в САЩ. Недоволен, че САЩ предават балтийските страни, като признават съветското влияние там, в. \"Уолстрийт джърнъл\" умоляваше президента Джералд Форд да не присъства с уводна статия, озаглавена \"Джери, не отивай там.\" Гражданска кампания с писма на читатели носеше същото послание. Както се оказа, споразумението, които мнозина се опасяваха че ще засили съветския контрол върху Източна Европа, направи обратното. Малко след като съветският вестник \"Правда\" публикува документа, храбри московчани, предвождани от Юрий Орлов, създадоха Московската Хелзинкска група, която да наблюдава изпълнението му от страна на тяхното правителство. Активисти създадоха подобни хелзинкски групи за наблюдение в съветските републики Украйна, Литва и Грузия, както и в Полша и Чехословакия. Американският Конгрес създаде своя собствена Хелзинкска комисия, която съществува и до днес и сега се оглавява от сенатора Роджър Уокър от Мисисипи и конгресмена Крис Смит от Ню Джърси. 5 причини Хелзинки да бъде мястото на срещата Тръмп-Путин Пътят към по-голяма свобода не бе гладък. Мабксо след като Московската Хелзинкска група започна да съставя и разпространява доклади с тежки обвинения срещу правителството за нарушения на човешките права, Орлов бе арестуван заедно с Анатолий Шчарански (който днес се казва Натан Шчарански) и други хелзинкски наблюдатели. Съветите осъдиха Орлов на 7 години трудов лагер, а Шчарански - на 13. Бившият американски върховен съдия Артър Голдбърг оглавяваше американската делегация на първата международна конференция за преглед на Хелзинкските споразумения в Белград, където шокира правителствените делегати с назоваването на имената на хвърлените в затвора дисиденти. Голдбърг бе най-високопоставеният участник  в Белградската конференция, като само присъствието му показваше силния интерес на САЩ към процеса. Дори американските представители се уплашиха от неговия прям подход и се притесниха, че той може да предизвика оттеглянето на СССР и дори да доведе до дерайлиране на разведряването. но Голдбърг държеше на своето. Конференцията продължи месеци и когато завърши, твърдо бе установено правилото, че вътрешните въпроси с човешките права във всяка страна, включително индивидуалните случаи, са законен субект на международен интерес. Подходът на Голдбърг помогна Хелзинкският процес да получи сила, като катализира световно движение за съвестно изучаване на човешките права и документиране на международните съдебни дела. Хелзинкският процес накара и американските лидери да се фокусират върху човешките права, макар и понякога прибързано, в борбата срещу СССР. Президентът Джими Картър уреди освобождаването на петима знаменити дисиденти в замяна на двама заловени съветски шпиони през 1979 г. Когато сенаторът Тед Кенеди бе поканен на няколко посещения в СССР, той се съгласи само след като връчи списък със съветски дисиденти, от които се интересуваше. 18 такива дисиденти бяха освободени по искане на Кенеди през 1978 г. Президентът Роналд Рейгън също превърна човешките права в основно оръжие за дискредитирането на СССР пред целия свят и насърчаване на промяната отвътре. През 1986 г. Съветите освободиха Орлов, когото Рейгън веднага посрещна в белия дом. През 1988 г., преди среща в Москва, СССР нападна плана на Рейгън да се срещне с дисиденти, но президентът припомни за Хелзинки и свободата на словото, религия и пътуване. 30 години по-късно почти няма помен от ангажимента, пропагандиран от президентите и от Демократическата, и от Републиканската партия. При Путин ситуацията с човешките права в Русия рязко се влощи, като се атакуват правата на политическите дисиденти, ЛГБТ и етническите малцинства, а също така се затягат ограниченията върху правото на протест и пресата. 21 журналисти бяха убити, след като Путин дойде на власт. Руската правозащитна организация \"Мемориал\" преброи 117 известни политзатворници в края на 2017 г., като изтъкна, че в момента броят им вероятно е доста по-голям. Но делегация от 8 сенатори републиканци, прекарала 4 юли в Москва и Санкт Петербург, не спомена публично за човешките права, още по-малко се застъпи за някой политзатворник. Докато Тръмп и неговите симпатизанти републиканци бързо се маскират като Рейгън при легитимирането на своите войнственост и милитаризъм, те си затварят очите пред моралния елемент на призива на някогашния президент, който набляга върху личната свобода и, макар и избирателно, взема страната на подтиснатите. Ситуацията с дисидентите трудно се вписва в политиката на Вашингтон към Русия. Един от най-изтъкнатите дисиденти, хвърлени в затвора, е Сенцов. След като бе пленен, той бе лишен от украинското му гражданство, бит, измъчван и осъден на 20 години в сибирска трудова колония, без да му позволят да посочи адвокат, който да го защитава пред скалъпените обвинения в тероризъм. В момента той е обявил гладна стачка и иска свободата на други 64-ма украински политзатворници, като знаменателно изключва себе си. Случаят \"Сенцов\" привлече световното внимание, което някога би го направило главен въпрос за политиците и медиите преди някоя важна среща. През 2017 г. той получи наградата \"Свободата да пишеш\" на американския ПЕН-център \"Барбара Смит\", бе подкрепен от световни режисьори и процуденти и бе защитен от германската канцлерка Ангела Меркел и френския президент Еманюел Макрон в разговорите им с Путин. Американските дипломати също го подкрепят, а Държавният департамент и американското посолство в Киев настояват за неговото освобождаване. Такъв натиск може да бъде ефективен. Показа го тази седмица освобождаването от Китай на Лю Ся - съпругата на основателя на Независимия китайски ПЕН-център и лауреат на Нобеловата награда за мир през 2010 г. Лю Сяобо, който прекара под домашен арест близо 8 години.  Настойчивите молби на Меркел, ЕС, конгресмени и неправителствени организации в крайна сметка се наложиха над намерението на Пекин да накаже Лю Ся за приписваните на мъжа й престъпления и показаха, че дори най-силните правителства на света не са устойчиви срещу такива международни протести, свързани с един индивидуален случай. Няма обаче такава подкрепа от Белия дом или висши представители на администрацията на Тръмп. Президентът, държавният секретар Майк Помпео и съветникът по националната сигурност Джон Болтън, чийто публично изказани възгледи за Русия, изглежда, са се обърнали на 180 градуса към Путин, след като се присъедини към администрацията на Тръмп по-рано тази година, мълчат за Сенцов и изобщо за човешките права в Русия. 41-годишният Сенцов, баща на две малки деца, висок 1,90 метра, отслабна с над 15 килограма. Той е твърд човек. В писмо от затвора, публикувано през 2016 г., той писа: През 1975 г. някои американци, най-вече консерватори, се опасяваха от предаване на принципите, когато президентът Форд отпътува за Хелзинки. Днес републиканците и администрацията на Тръмп мълчат и избягват критика или натиск по въпроса за човешките права и видимата прегръдка на президента с предизвикателния, месещия се в чуждите дела и глухия към морала руски режим. Предпоставките за Хелзинкските споразумения бяха, че военното, икономическото и моралното лидерство бяха преплетени. Тази свързаност работеше в полза на САЩ с техните ангажименти към правата и свободите. 33 години по-късно това принципно американско лидерство се изпари. Но все още има време Тръмп да докаже, че критиците не са прави в това отношение. Хелзинкските споразумения предварително забиха пирон в ковчега на съветската тирания. Ако сега реши да използва срещата, за да поиска свобода за Олег Сенцов и другите, Тръмп може да спаси живота на режисьора дисидент и да съживи наследството на принципната морална и политическа сила, която републиканският му предшественик показа преди десетилетия на срещата в Хелзинки. 5 причини Хелзинки да бъде мястото на срещата Тръмп-Путин", "date": "2018.07.13", "title": "Някога Хелзинки бе символ на човешките права"}
{"url": "http://clubz.bg/70470-ruski_diabetici_stanaha_chujdestranni_agenti_diskreditirali_vlastta", "text": "Руското Министерство на правосъдието внесе движение на диабетици в списъка на организации, изпълняващи функциите на чуждестранни агенти, предаде Нюз.Ру. Новината е съобщена в сайта на ведомството. Става дума за общественото движение „Заедно“ от град Челябинск. Решението то да бъде обявено за чуждестранен агент е прието след разглеждане на постъпило от него заявление. Според откритите източници „Заедно“ е създадено с цел съдействие на медико-социалната адаптация и получаването на всестранна помощ, защита на на правата и законните интереси на хората, страдащи от захарен диабет, а също така информиране на населението за болестта. Путин подписа закона за \"чуждестранните агенти\" Подобен случай е имало и през пролетта, припомня Нюз.Ру. Тогава съдът обявил за чуждестранен агент обществената организация на инвалидите, страдащи т захарен диабет, от град Саратов. Тя била глобена и с 300 000 рубли (4132 евро). Глоба от 50 000 рубли (690 евро) била наложена и на бившата председателка на организацията Екатерина Рогаткина. Делото в Саратов започнало заради жалба до прокуратурата на студента от местния униерситет Никита Смирнов – организатор на регионалния щаб в подкрепа на президента Владимир Путин. Той прочел в интернет, че обществената организация на диабетиците, известна с абревиатурата  , получава финансова подкрепа от чуждестранни компании. Прокурорска проверка потвърдила за получени за период от няколко години общо 700 000 рубли (9643 евро) от Германия, Дания и Швейцария. Студентът заявил тогава, че счел за свой граждански дълг да подаде сигнал. Но искал „само проверка, нищо повече“. Той после дори искал да оттегли заявлението си, защото основната дейност на организацията била да подпомага хората. В прокуратурата обаче отговорили, че ще се занимават със случая независимо от желанието му. Критикуваш Кремъл! Значи си чужд агент Привлеченият по делото експерт Иван Коновалов обявил, че  . Така се оказало, че  СРООИБСД  . Самият Коновалов е активист на управляващата партия „Единна Русия“. Други експерти пък постановиха, че сведенията на  СРООИБСД били тиражирани от опозиционни медии. Критикуваш Кремъл! Значи си чужд агент", "date": "2018.07.13", "title": "Руски диабетици станаха чуждестранни агенти, дискредитирали властта"}
{"url": "http://clubz.bg/70469-deputat_ot_ataka_shte_oproshtava_zadyljeniq_ot_privatizaciqta", "text": "Депутат от \"Обединени патриоти\" е внесъл две законови изменения, с които задълженията по приватизационни сделки на братя Домусчиеви да бъдат опростени. Това пряко кореспондира със спечеленото дело за Български морски флот, в следствие от което собствениците на флота може да изплатят неустойка за близо 60 милиона лева. Това обяви снощи в предаването \"Още от деня\" по БНТ съпредседат на ОП, лидер на НФСБ и вицепремиер Валери Симеонов, за когото делото на държавата срещу \"Кей Джи Маритайм Шипинг\" на Кирил Домусчиев бе лична кауза. Проектът вече е внесен в деловодството на парламента - в деня, в който е станал ясен изходът от делото. Симеонов: Депутат \"с чест и достойнство\" опрощава дълг на Домусчиеви Симеонов не каза кой е този народен избраник, нито политическата му принадлежност, но препратката, която направи бе недвусмислена. Каза, че става въпрос за \"чест и достойнство\". Същите думи използва преди ден лидерът на \"Атака\" Волен Сидеров, за да обрисува колко е обиден, че от НФСБ са опровергали изявлението му, че в ОП са се разбрали по спорния закон за горивата.  Става въпрос за Николай Александров. На 9 юли той е внесъл  за изменения в Закона за приватизация и следприватизационен контрол, който в момента е \"отворен\" и се разглежда в комисии преди второто четене. Ето какво гласи предложението на Александров: Внесено било още едно предложение, касаещо предходното - че разпоредбите важат и за действащи договори, но то все още не е публикувано. Както Клуб Z писа, днес стана ясно, че Арбитражният съд към БТПП е прекратил производството по делото на \"Кей Джи Маритайм Шипинг\", собственик на по-голямата част от капитала на \"Параходство Български морски флот\", срещу Агенция за приватизация и следприватизационен контрол (АПСК) въз основа на липса на компетентност за разглеждане на спора. По този начин исканията на \"Кей Джи Маритайм Шипинг\" за промяна на приватизационния договор с \"Български морски флот\" са оставени без уважение и делото приключва окончателно в полза на държавата. Държавата спечели делото за морския флот На 30 юни 2017 г. Министерския съвет взе решение и АПСК представи във Върховния касационен съд иск за отмяна на това решение и четири месеца по-късно ВКС го отмени и върна на Арбитражния съд.  Компанията поиска условията на приватизационния договор да се изменят поради   те да бъдат изпълнени в договорения обем. Става дума за два ангажимента към държавата: изискването БМФ да разполага с определен тонаж кораби, както и да поддържа определен плавателен състав. Проблемът за новия собственик бе, че това ще му струва големи неустойки. Домусчиев: Горд съм, че спасихме морския флот, но злобарите са около нас На 21 декември 2018 г. се Приватизацията на 70% от капитала на БМФ приключи през август 2008 г. Сделка бе сключена с германско-българския консорциум \"Кей Джи Маритайм Шипинг\" за 440 млн. лв. Държавата спечели делото за морския флот Домусчиев: Горд съм, че спасихме морския флот, но злобарите са около нас", "date": "2018.07.13", "title": "Депутат от \"Атака\" ще опрощава задължения от приватизацията"}
{"url": "http://clubz.bg/70465-trymp_planyt_za_brekzit_na_mej_shte_ubie_sdelkata_sys_sasht_videosnimki", "text": "Проектът на британския премиер Тереза Мей да запази тесни икономически отношения с ЕС след Брекзит \"ще убие вероятно\" възможността за сключване на споразумение за свободна търговия със САЩ. Това казва президентът на САЩ Доналд Тръмп в интервю за британския таблоид \"Сън\", предадоха световните агенции. И допълва: Според него Мей е направила точно обратното на онова, което я е посъветвал. В интервюто Тръмп казва още, че бившият британски външен министър Борис Джонсън би бил страхотен премиер. Президентът заявява, че е много натъжен, че Джонсън е напуснал правителството и казва, че се надява, че той ще се върне в даден момент. \"Мисля, че той е страхотен представител на вашата страна\", допълва той. Двама министри напуснаха Мей, несъгласни с плана й за \"Брекзит\" В интервюто той описва Тереза Мей като \"хубав човек\" и подновява критиките си срещу кмета на Лондон Садик Хан, който, според него, върши \"ужасна\" работа при управлението на британската столица.  Тръмп казва още, че не се чувства добре дошъл в Лондон и че упреква за това Хан, предаде АП. Той споделя, че е бил информиран, че протестиращи ще пуснат над площада с парламента в Лондон огромен балон с бебе с лика на Тръмп. Пред таблоида Тръмп казва, че поради тази причина ще прекара толкова малко време в Лондон. Президентът упреква Садик Хан, който е мюсюлманин, за атмосферата и неотдавнашните терористични атаки в Лондон. Той казва, че Хан е свършил \"ужасна работа\" в противопоставянето на тероризма. Хан даде разрешението в небето на Лондон протестиращите да пусна огромен балон, представящ Тръмп като ядосано бебе с памперс. В интервюто Тръмп споделя, че не е нервен заради срещата с британската кралица Елизабет Втора, предаде АП. Той я нарича  и казва, че с нетърпение очаква срещата с нея.  , допълва Тръмп. Той признава, че една от причините да се възхищава на кралицата е, че през годините, през които тя е представлявала страната си, тя наистина не е допуснала никога грешка. Тръмп и съпругата му Мелания ще пият чай с кралицата днес в Уиндзорския замък, припомня АП. В интервюто Тръмп казва също, че миграцията е променила \"самата структура на Европа\", предаде ДПА. И добава: \"Сън\" вече пусна туит със снимка на заглавната си страница и обяви, че пълният текст на интервюто с Тръмп ще бъде качено онлайн в скоро време, предаде ДПА. На заглавната страница на \"Сън\" се чете  . \n\tСнимка на заглавната страница бе публикувана в Туитър малко след като Тръмп се срещна с Тереза Мей на гала вечеря в негова чест в дворец край Оксфорд. Американският президент Доналд Тръмп и съпругата му Мелания пристигнаха след кратко пътуване с хеликоптер в двореца Бленъм за гала вечеря в тяхна чест в първия ден от визитата на Тръмп във Великобритания, предадоха световните агенции. Тръмп, облечен в смокинг, и Мелания, в жълта вечерна рокля, бяха посрещнати от британския премиер Тереза Мей и съпруга й Филип. На церемонията по посрещането Тръмп и съпругата му се насладиха на музиката на голям британски военен оркестър. Сред изпълненията му беше и изпълнение с гайди на християнския химн \"Amazing Grace\". Посещението на Тръмп в двореца бе съпътствано от протести. Протестиращи се наредиха покрай пътя, водещ към двореца, но пристигането на Тръмп там с хеликоптер не му даде възможност да ги види, отбелязва Асошиейтед прес. Някои от протестиращите носеха голям плакат, на който се четеше: Този призив отразява опасенията на някои британци, че като част от търговска сделка между САЩ и Великобритания след Брекзит Тръмп може да поиска по-голям достъп до британския здраве сектор за американски фармацевтични и други фирми от бранша, отбелязва ДПА. В реч пред гостите на вечерята Тереза Мей изтъкна, че британски компании са създали стотици хиляди работни места и възможности за здраво работещите хора из Америка. Британският премиер цитира Уинстън Чърчил.  , каза тя, използвайки думите на Чърчил.   , каза Мей на Тръмп. На вечерята в двореца присъстваха министри и около 100 ръководители на водещи компании, допълва Ройтерс. Според агенцията Тереза Мей е подала с речта си решаваща топка на Тръмп за търговско споразумение между двете страни след Брекзит. Преди да потегли от Брюксел за Великобритания Тръмп каза: Тръмп неколкократно похвали Брекзит и изрази ентусиазъм за широкообхватно споразумение с Великобритания след излизането й от ЕС. Привърженици на Брекзит казват, че подобна сделка ще е една от големите ползи от Брекзит.  В социалните мрежи веднага се появи видео под заглавие \"Красавицата и звяра\" за пристигането на Мелания и Доналд на официалната вечеря. \n\t", "date": "2018.07.13", "title": "Тръмп: Планът за \"Брекзит\" на Мей ще убие сделката със САЩ (ВИДЕО+СНИМКИ)"}
