{"url": "http://clubz.bg/62209-valeri_simeonov_dyrjavata_beshe_mashteha_veche_e_i_bashta_i_majka", "text": "България винаги е била мащеха за българите в чужбина, но с нашето съдействие и с активната позиция на сегашното правителство, сегашното управление на България, мисля, че ставаме и баща, и майка. Това заяви пред \"Фокус\" вицепремиерът Валери Симеонов. Той допълва, че вече има два варианта на процедура за облекчено получване на българско гражданство, като ще има внесени законопроекти в първите месеци на следващта година. Това каза още Симеонов.", "date": "2017.12.23", "title": "Валери Симеонов: Държавата беше мащеха, вече е и баща, и майка"}
{"url": "http://clubz.bg/62192-bylgarskiqt_evrokomisar_blagodarq_na_choveka_borisov_napravi_me_politik", "text": "Тази изповед направи българският еврокомисар с ресор \"Цифровизация\" Мария Габриел в студиото на \"Тази Събота\" по бТВ. Тя използва и възможността преди Коледа да благодари и на кумата си Малина Едрева, председател на комисията по култура в Столичния общински съвет, която ѝ дала шанс да влезе в политиката. Мария Габриел: Взех апартамента на замазка, инвестирала съм много Еврокомисарят говори за работата си като евродепутат и европейски комисар, дейността си в защита на човешките права и равноправието между половете, както и за семейството си.  Първа битка на Мария Габриел - срещу фалшивите новини Тя разказа и за работата си в защита на човешките права и равноправието между половете. В Чад тя преживяла и друг важен момент, който бележи нейната битка за равноправието между половете и правата на жените. Първа битка на Мария Габриел - срещу фалшивите новини", "date": "2017.12.23", "title": "Българският еврокомисар: Благодаря на човека Борисов, направи ме политик"}
{"url": "http://clubz.bg/62075-da_prodavash_ochukani_bas_kitari_po_4000", "text": "Само преди дни басистът на \"Хелоуин\" Маркъс Гроскопф се  в \"Арена Армеец в изключително модния сред звездите тренд - бас китара  Той откровено наподобява \"древен\" Fender - все тая дали Jazz или Precision, но видял много турнета и арени. Описанието на тази екстра -   за която звездите (и не само) са готови да дават хиляди долари, говори само по себе си. Все едно да си вземете скъсани дънки, но хипер-ултрадизайнерски. \"Сандберг\" е германска бутикова фирма, от която се продават не серии, а само единични бройки в нета. Тяхната сигнатура е JM за адапторите, което изначава тип Jazz и Musicman - просто събираш най-доброто от всички. Доказателство, че когато си германски производител, умно решаваш, че няма как да измисляш топлата вода като нови форми и налагане на пазара.   Взимаш всичко от \"Фендер\", правиш го 10 пъти по-добро и накрая... жулиш с рашпилата! Тази синя \"антика\" горе струва 4860 щатски долара. Описанието на състаряването е  А на места феновете изпадат в транс, че има модели, имитиращи дори прогорено от цигара върху корпуса или грифа. Всъщност компанията предлага 4 степени на състаряване: SOFT AGED, HARDCORE AGED, HARDCORE AGED RESERVE и споменатата HARDCORE AGED MASTERPIECE. Другият тип освен \"фендерския\" модел California е  Той е също толкова винтидж - едно към едно с Gibson Thunderbird! Само да имате дебел портфейл... За по-\"бюджетно\" ви препоръчваме него - подобни на този горе стартират от $ 2000. Ето и как се състаряват:   Тази китара има невероятно плътен и богат, но и съвършено балансиран звук в ниските и високите честоти.     произвеждат и богата гама \"неочукани\" китари, но макар и с брилянтни характеристики, те са далеч по-ненабиващи се на очи.", "date": "2017.12.23", "title": "Да продаваш очукани бас китари по $ 4000"}
{"url": "http://clubz.bg/62194-putin_obqvi_strategiqta_za_nacionalna_sigurnost_na_trymp_za_agresivna", "text": "В свой първи коментар на новата американска стратегия за национална сигурност руският президент Владимир Путин я определи като \"агресивна\", съобщава БНР като се позовава на ТАСС. Той обвини САЩ, че нарушават ключов договор за контрол над ядрените оръжия. Стратегията на Тръмп: Русия и Китай са съперници на САЩ Що се отнася до събитията в Европа, става дума за настъпателна инфраструктура, смята руският президент. По думите му политиката на САЩ сериозно понижава равнището на сигурност в Европа и в света като цяло. Русия има суверенно право да реагира адекватно на заплахите от агресивното развитие на военна инфраструктура, в частност от САЩ в Европа, подчерта Владимир Путин. В първата си стратегия за национална сигурност американският президент Доналд Тръмп определи Русия и Китай като най-сериозната заплаха за Съединените щати.", "date": "2017.12.23", "title": "Путин обяви стратегията за национална сигурност на Тръмп за \"агресивна\""}
{"url": "http://clubz.bg/62189-stolichniqt_art_afish_po_koleda_i_nova_godina", "text": "Празниците са идеалното свободно време, в което преди да се отпуснем на трапезата можем да отидем на представление или на концерт. Културният афиш на столицата предлага някои от най-добрите театрални заглавия, както и една премиера: спектакъла „Чамкория“ на режисьора Явор Гъдев в Театър „199“. Писателят Милен Русков, по чийто роман е представлението, вече го е гледал и горещо го препоръчва. Можем да му вярваме, защото знаем, че той не пести критиките си. Празничен афиш на арт събитията в София: , диригент Найден Тодоров – Зала „България“ , диригент Адриана Благоева – Зала „България“ , постановка Явор Гърдев – Театър „199“ , постановка Андрей Аврамов – Театър „Зад канала“ , постановка Борислав Чакринов – „Сълза и смях“ , диригент Стефан Недялков – Софийска опера и балет , постановка Юрий Григорович, диригент Борис Спасов – Софийска опера , постановка Явор Гърдев – Театър „199“ , постановка Александър Морфов – Народен театър , постановка Явор Гърдев – Народен театър , постановка Румен Цонев – Театър „Зад канала“ , постановка Мариус Куркински – „Сълза и смях“ , постановка Малин Кръстев – Младежки театър , постановка Стефан Мавродиев – Младежки театър , постановка Лилия Абаджиева – Театър „Азарян“ , постановка Деляна Хаджиянкова, диригент Григор Паликаров – Национален музикален театър  – Софийска опера , постановка Мариус Куркински – Народен театър , постановка Маргарита Младенова – Народен театър , постановка Бойко Илиев – Народен театър , постановка Явор Гърдев – Театър „Зад канала“ , постановка Венцислав Кулев – Театър „199“ , постановка Ивайло Христов – „Сълза и смях“ , музикален спектакъл на Филип Аврамов и приятели – „Сълза и смях“ , постановка Георги Г. Георгиев – Театър „Възраждане“ , постановка Роберт Янакиев – Театър „Възраждане“ , постановка Светозар Донев, диригент Игор Богданов – Национален музикален театър  – Софийска опера , постановка Диана Добрева – Народен театър , постановка Бина Харалампиева – Народен театър  на Фестивалния симфоничен оркестър, диригент Емил Табаков – Зала 1 на НДК", "date": "2017.12.23", "title": "Столичният арт афиш по Коледа и Нова година"}
{"url": "http://clubz.bg/62126-golemiqt_flirt", "text": "Формално икономическият министър Емил Караниколов е предложение на „Атака”. Партийната телевизия „Алфа” отразява кажи-речи всяка публична изява на министъра. До скоро обаче той нямаше нищо общо с партията на Волен Сидеров. Караниколов е един от младите гербери, които разцъфтяха и направиха кариера под генералския мускул на Бойко Борисов. Първоначално той работи в Столичната община, а по време на първия кабинет на Борисов става шеф на Агенцията по приватизация и следприватизационен контрол. Такъв той беше, докато не стана министър, което ознaчава, че през това време се смениха няколко правителства от различни партии и коалиции. Оцеляването на Караниколов във всички тези времена, някои от които доста смутни за кадрите на ГЕРБ, е многозначителен факт. Приватизационните сделки, станали по времето на Караниколов като шеф на агенцията, не са много, но пък за сметка на това са интересни. Именно през неговото управление „Булгартабак” бе продадена за 100 млн. евро на „БТ Инвест” ООД, което е регистрирано в Австрия. Официално се твърдеше, че зад това ООД стои руската Внешторгбанк. След като напусна България обаче, бившият мажоритарен собственик на КТБ Цветан Василев не спира да говори, че „Булгартабак” е приватизиран от Делян Пеевски. По документи участието на Пеевски е едва 5%. Ирена Кръстева и Цветан Василев обаче съвсем официално закупиха за 20 млн. лв. недостроената сграда на ИПК „Родина” с терен от 15 дка в София. Това също стана, докато Караниколов управляваше агенцията. През миналата година пък бе продаден Дипломатическият клуб в „Бояна” за 8,5 млн. лв. Тази продажба беше много интересна, защото собственик на клуба формално стана фирма, регистрирана с 3 лв. капитал от трима младежи от Стара Загора. За тази сделка, както и за други сделки, наддаване нямаше. Източници на „Клуб Z“ тогава съобщиха, че зад сделката за ценния имот в „Бояна” стои именно Делян Пеевски. Официално обаче доказателства няма. Подозренията, че Караниколов зае страната на Пеевски в конфликта му с Цветан Василев по повод „Дунарит”, са твърде силни, за да бъдат пренебрегнати. Не са един или двама онези, които съзират в действията на Караниколов по въпроса откровено подпомагане на овладяването на предприятието от страна на офшорката „Виафот”, която е срещнала непреодолима преграда в лицето на българската съдебна система. Някои дори заподозряха Караниколов, че участва или съдейства на дейността на организирана група за пране на пари. Особено интересни бяха изявленията на Караниколов, че собствеността на „Дунарит” е неясна. Икономическият министър би трябвало да знае, че за доказване на собствеността не е необходимо вписване в Търговския регистър. Съмненията, че тези изявления също се правят в полза на определени интереси, продължават да съществуват. „Атака” обаче вече лансира и хора, свързвани с Пеевски и в съдебната власт. При това не къде да е, а в кадровия орган на тази власт – Висшия съдебен съвет. Лично Волен Сидеров предложи за член на Висшия съдебен съвет Йордан Стоев. Той е зам. апелативен прокурор на София и бе избран в прокурорската колегия на ВСС. Това е прокурорът, отказал да образува проверка срещу Делян Пеевски по сигнал на „Протестна мрежа”. Той беше за това, че Пеевски, Цветан Василев и Николай Бареков са организирана престъпна група. Стоев беше прокурорът, който на втора инстанция потвърди отказа на прокурор Боряна Бецова да образува проверка за разминавания между фактическото и декларираното имотно и финансово състояние на Пеевски. В кулоарите на парламента се говореше, че това е номинацията, която е срещнала най-сериозно неодобрение и най-трудно е събрала необходимите поне 160 гласа. В потвърждение на това са и резултатите от гласуването – Стоев бе с най-малка подкрепа от 184 гласа. Въпреки това обаче той в крайна сметка бе избран. Мнозина отдавна прогнозират, че „Атака” ще изчезне от политическия живот. Засега обаче хората на Сидеров оцеляват – било заради удобна за тях конюнктура, било заради своите политически ходове. На изборите през 2013 г. например Сидеров съвсем заслужено се качи на вълната на протестите срещу енергийните монополи, тъй като той бе първият политик, който заговори за проблемите, свързани с тях. През 2014 г. – случайно или не – комисията за енергийно и водно регулиране отново заговори за вдигане на цената на тока в същата седмица, в която се провеждаха извънредните парламентарни избори. Така „Атака” отново успя да прехвърли заветните 4%, макар и с малко. На последните парламентарни избори партията влезе в коалицията „Обединени патриоти” заедно с НФСБ и ВМРО. По този начин влизането й в парламента бе гарантирано, макар резултатът, който коалицията постигна, да бе по-нисък от очакваното. Как ще се отрази флиртът на „Атака” с Пеевски? Отговора на този въпрос ще получим на следващи избори. Дотук избирателите на формацията й простиха много прегрешения. Нищо чудно да й простят и това. А Сидеров най-вероятно ще продължи да обслужва различни партии и икономически кръгове, докато баламосва своя електорат с приказки за Русия, славянството, лошия Запад, добрата Евразия и т.н. ", "date": "2017.12.23", "title": "Големият флирт"}
{"url": "http://clubz.bg/62193-madrid_sam_si_zashlevi_katalunskiq_shamar", "text": "Звучен шамар за управниците. Това изтъркано и с пълно основание мразено клише е определението на резултатите от предсрочните регионални парламентарни избори в Каталуня от 21 декември. Шамар за испанския премиер Мариано Рахой, при когото иначе Испания успя да постигне икономически ръст и да тръгне към излизане от тежката рецесия. Но пък каталунците не можаха да преглътнат бруталността, с която по негова заповед полицията се разправи с привържениците на независимостта на референдума на 1 октомври. Който отгоре на всичко бе обявен за незаконен от Конституционния съд още преди провеждането му. Мнозинството испанци, включително привържениците на единната държава, смятат, че при това положение не е било необходимо такова надуване на мускули. А то само предизвика асоциация с годините на франкисткия режим. Тогава дори едно провикване на каталунски език на мач на \"Барселона\" можеше да струва прекалено скъпо. Сепаратистите отново с абсолютно мнозинство в Каталуня А през 2006 г. опозиционната тогава Народна партия на Рахой стана причина Конституционният съд да отмени редица членове от Автономния статут на Каталуня. Консерваторите изобщо или почти не се занимаваха с останалите 16 автономни области в Испания. Които впрочем също имат твърде голяма автономия. Разликата е, най-вече в това, че Каталуня, както и Валенсия, Галисия и Баския си имат свои езици. Но само Каталуня бе в ролята на лошото момче, което винаги трябва да бъде сочено с пръст. И логично си отмъсти. А Народната партия, макар да е управляваща в Испания, едва прескочи бариерата за влизане в каталунския парламент. Тя вече е най-слабо представената парламентарна сила там. Шамарът обаче не е само за Рахой. Той е за всички испански управници през последните около 30 години - и социалисти, и консерватори. Десетилетия наред Каталуня е в неблагоприятното положение на впрегатния добитък. Работата й е да прави пари за останалата част на Испания, а централната хазна да ги разпределя към по-бедните области, в някои от които професията \"безработен\" е масово явление. Кризата в Каталуня е само заради двама непреклонни лидери Така управниците печелят най-лесно гласове. Но популистите и сепаратистите - също. Как иначе да си обясним чутовната глупост, че сепаратистите - макар и три отделни партии - пак получиха абсолютно мнозинство в Каталуня? Защо хората гласуват за сили, които могат да извадят Испания от Европейския съюз и така да я докарат до невиждана катастрофа? Да не забравяме, че Еврокомисията още преди две години предупреди, че отцепване от Испания автоматично ще доведе до излизане на Каталуня от ЕС. А тази страна, включително Каталуня, дължат процъфтяването си не на друг, а на ЕС. Безработицата в областта вече скочи, след като 3000 компании я напуснаха от референдума до днес. Те се безпокоят именно от евентуално излизане от Европейския съюз. Бъдещето на Испания - нова конституция и adiós* на Пучдемон и Рахой Досега единствено Николас Мадуро, президентът на Венецуела, се е изказал открито в подкрепа на каталунските сепаратисти. На него ли ще разчитат те? Или на пари от Венецуела, където всички стоки от първа необходимост се получават с купони? ЕС и САЩ са категорични, че няма да признаят независима Каталуня. И въпреки това сепаратистите взеха абсолютно мнозинство. Властта в Мадрид трябва сериозно да се замисли защо се случи така. Кризата в Каталуня е само заради двама непреклонни лидери Бъдещето на Испания - нова конституция и adiós* на Пучдемон и Рахой", "date": "2017.12.23", "title": "Мадрид сам си зашлеви каталунския шамар"}
{"url": "http://clubz.bg/62188-predkoledna_sech_na_edna_ot_poslednite_krajrechni_gori", "text": "Продължават сечите на едни от най-застрашените типове гори не само в България, но и в Европа – крайречните. Поредният пример за унищожаване на такава гора е от Казанлък - сече се елшовата гора край Стара река, северно от града, алармират за WWF жители на Казанлък. \"Изсичането на крайречните гори нанася непоправими щети върху речните екосистеми и техните обитатели. Особено вредно е изсичането на големите здрави дървета по протежение на реките, с което се увеличава риска от наводнения при поройни води\", посочват природозащитниците. Бракониерство и незаконна сеч застрашават природата в България Казанлъчани вече са изпратили сигнал до районната дирекция по горите в Стара Загора, до РИОСВ и ИАГ и очакват компетентните органи да направят проверка на място и да вземат мерки за запазване на каквото е останало от гората.  Сечеш дърво - садиш ново . Всъщност е точно обратното, припомня WWF - подобни сечи създават много по-големи предпоставки за подобни бедствия. Ерозията на брега, която настъпва при липсата на укрепващи почвата корени, снижава бреговете на реката и улеснява разливането при ежегодното топене на снеговете. Липсата на дървета допринася и за ускоряване на водното течение при поройни дъждове, които зачестяват през последните години и всички сме свидетели на разрушителната им сила. Сечеш дърво - садиш ново", "date": "2017.12.23", "title": "Предколедна сеч на една от последните крайречни гори"}
{"url": "http://clubz.bg/62198-dogan_mydyr_peevski_deputat_borisov_na_vlast", "text": "Годината завършва с коалиционното обобщение, че г-н Доган е мъдър човек и затова правителството трябва да остане на власт. Също така г-н Пеевски продължава да е депутат и олигарх, с когото г-н Борисов няма нищо общо. Бойко Борисов: Ахмед Доган е мъдър човек. От 27 г. е в управлението Общото нищо и никакво се състои в това, че медиите на олигарха бранят правителството отвъд границите на приличието, а партията му ДПС го крепи на власт, като подмята сегиз-тогиз, че уж ще \"демонтира\" патриотите (а не Борисов). А напоследък започнаха и комисионно-прокурорска разправа с опонентите си, с която и двамата имат (гореспоменатото) нищо общо. Тази ситуация беше мъдро и предколедно синтезирана от г-н Доган, а по-късно официално потвърдена от премиера. Ако кабинетът падне, какво правим? Няма кой да поеме управлението Но да живее международното положение, че да отвлича вниманието от домашната мъдрост, правовата държава, КТБ, АЕЦ \"Белене\" и качеството на медиите!   Ако кабинетът падне, какво правим? Няма кой да поеме управлението", "date": "2017.12.23", "title": "Доган - мъдър, Пеевски - депутат, Борисов - на власт"}
{"url": "http://clubz.bg/62191-istoricheski_den_otvoriha_humanitaren_koridor_libiq_italiq", "text": "За пръв път група от 162 \"уязвими\" бежанци излетяха директно от Либия за Италия. Вътрешният министър Марко Минити окачестви събитието като \"историческо\", предава БГНЕС.  Акцията бе организирана от агенцията на ООН за бежанците. Италия разследва смъртта на 26 африканки в морето Евакуираните са от Еритрея, Етиопия, Сомалия и Йемен. Групата включва семейства, самотни майки, безпризорни деца и хора с белезници. Всички те излетяха с военен самолет. Франция, Италия се заемат с либийския проблем Винсен Кошетел, който е специален пратеник на агенцията на ООН за бежанците, сподели: Франция, Италия се заемат с либийския проблем", "date": "2017.12.23", "title": "Исторически ден. Отвориха хуманитарен коридор Либия-Италия"}
{"url": "http://clubz.bg/62200-g_n_kachinski_da_vi_obqsnim_kak_stavat_tezi_raboti_ej_tyj_izotzad", "text": "Европейската комисия предлага суспендиране на гласа на Полша в ЕС заради законодателство, регламентиращо политическа намеса в работата на съдебната власт. Така е, който си има независима съдебна власт, той може да планира политическа намеса в работата й. Ние нямаме такъв проблем. Да оставим настрани, че у нас политически институции на изпълнителната и законодателната власт пряко избират съществена част от магистратите в различните институции на съдебната власт. Това, което е най-вече за отбелязване обаче е, че българската олигархия контролира съдебната власт - както и останалите институции на държавата - чрез пряк контрол върху номинирането и избирането на ключовите фигури в съдебната йерархия. Политическата намеса в правосъдната система у нас никога не е била прекратявана, дори и ограничавана. С политически мотиви бяха избрани главни прокурори като Татарчев и Филчев, след като с политически мотиви на прокуратурата бе отреден конституционен статут \"над мен - само Бог\". Експанзията на олигархичния контрол върху правосъдието продължи при всички управления през този век и достигна до пълно подчинение на системата през последните 5-7 години. Опитът за съдебна реформа, която да изведе решенията във висшите съдебни институции от политически контрол бе осуетен. Но подчиняването на съдебната власт у нас далеч не върви единствено и само през публичната институционална конструкция на политическо влияние. Контролът на олигархията е всеобхватен, защото тя успешно поставя свои послушни служители чрез всички механизми и по цялата йерархия на правосъдието чрез шантаж с компромати, корупция и директно кадруване през подчинените й държавни институции. Е-ех, г-н Качински! Имате прекалено легитимистко мислене - искате всичко да постигнете с открити мерки на институционална законодателна промяна. Я пратете няколко ваши хора тука, да им обясним как стават тези работи ей тъй, изотзад... Както казва Щастливецът - да им покажем \"начинът, по който конституцията може хепидже да се покътне, даже съвсем да се разглоби и пак да си бъде непокътната...\" Тогава хем вълкът сит, хем агнето цяло - защо Полша ще й взимат гласа, а нашият глас образцово си стои цял целеничък. Ха де!  ", "date": "2017.12.23", "title": "Г-н Качински, да ви обясним как стават тези работи ей тъй, изотзад"}
{"url": "http://clubz.bg/62199-kak_zagrabiha_ikonomikata_na_bylgariq", "text": "Тези редове от тайното решение на Политбюро на ЦК на БРП (комунисти) от 22 декември 1947 г. разкриват замисъла на управляващия режим да изненада и постави пред свършен факт сoбствениците и персонала на повече от 7000 все още съществуващи частни предприятия, мини, мелници, мандри и занаятчийски работилници. Целта е да се осуети каквато и да е защитна реакция на потърпевшите. В 6 часа сутринта под дулата на пистолети и шмайзери те трябва да предадат ключовете и шифрите на фирмените сейфове с наличните пари и ценните книжа и да напуснат бившите си предприятия, вземайки единствено палтата си, гласи инструкцията на Политбюро към сформираните за всяко предприятие групи по завземането му. Шефът на Държавна агенция \"Архиви\" Михаил Груев коментира: Според Груев, заграбването започва още с присъдите на \"Народния съд\", където редом с постановените съдебни убийства и дълги години тъмничен затвор за политици и индустриалци се прибягва до пълна конфискация на имуществото им. Известни предприемачи и банкери като Губиделников, Буров, Балабанов, Димитър Савов и много други се разделят със свободата, с цялата си собственост, а в крайна сметка и с живота си. Още преди масовите убийства в края на 1944 г. и началото на 1945 г. над 200 от най-големите и печеливши индустриални предприятия вече са конфискувани от окупационната Червена армия като \"военни трофеи\", защото част от акциите им били притежание на предприемачи от Германия и Унгария. Към поредицата от грабителски актове Груев добавя Закона за конфискация на имущество, придобито чрез спекула, който веднага е превърнат в политическа бухалка срещу все още съществуващата парламентарна опозиция. А Законът за отчуждаване на едрата градска покрита недвижима собственост, приет през април 1948 г., довежда до края пълното обсебване на собствеността в градовете от комунистическия режим. С него тоталитарната държава конфискува не само хотелите и болниците, но и вилите, много частни жилища, магазини, бакалници, пекарни и ателиета, от които зависи прехраната на работещите в тях семейства. Историците Михаил Груев и Даниел Вачков са категорични, че марионетният режим в София, който е изцяло подчинен на Москва, дори се престарава в изпълнението на указанията. Първоначално той обсебва само частната собственост в градовете, но през 50-те години одържавява и собствеността в селата. Указанията за това дава московското Коминформбюро по време на среща между ръководствата на „братските“ партии през септември 1947  г. Незабавно по линия на казионните профсъюзи започва подготовка на подбраните от всяко предприятие другари, които ще заместят отстранените собственици и технолози след планирания за края на декември грабеж. Там, където подготвени кадри не са намерени, компартията изпраща свои апаратчици, които по правило нямат никакви професионални умения и често са полуграмотни, свидетелства Михаил Груев. Отнемането на средствата за производство и стопанската инициатива е част от плана за пълно закрепостяване на българите от комунистическата номенклатура. Даниел Вачков посочва, че национализацията променя изцяло социалната структура на българското общество, като целта на новите властници е да не остане нито една независима социална прослойка. С изключение на СССР, в нито една страна от съветския лагер национализацията не е толкова масова, колкото в България. Само в НРБ се стига до конфискуването на много малки фирми и работни помещения, от които зависи хлябът на работещите в тях техни притежатели. В същото време в страни като Полша и Унгария малките предприятия продължават съществуването си през целия комунистически период. В Полша прокомунистическият режим не посмява да посегне на земята, което е сред причините за жизнеспособността на съвременните полски села в сравнение със селата в България или Румъния.  С национализацията комунистическата номенклатура установява контрол над големи парични и стокови потоци, които ѝ развързват ръцете и за осъществяването на една от ключовите догми на марксизма-ленинизма – ударното изграждане на тежка индустрия, която не е съобразена с никакви пазарни правила, механизми и елементарно счетоводство. Тя е базирана върху остарели съветски технологии от 30-те години на миналия век. Финансовото и трудовото обезпечаване на силно замърсяващите природата мегаломански проекти в металургията, енергетиката, тежката химия, машиностроенето и минното дело е за сметка на безогледното изземване на средства и човешки капитал от леката промишленост и селското стопанство. \"Евтините\" съветски кредити водят до първия фалит на НРБ в края на 50-те години. Тогава целият златен резерв на страната отива в трезора на съветската Госбанк като обезпечение, и то завинаги. Но БКП продължава с политиката да строи абсурдни като икономическа логика предприятия. Стига се дотам, че лично съветският премиер Алексей Косигин през 1978 г. предупреждава ЦК на БКП да \"не се строят повече заводи, за чиято продукция няма купувачи\", пише в \"История на външния дълг на НРБ\" Даниел Вачков. Неспособна да продава срещу твърда валута некачествените си машини и оборудване, \"плановата\" българска икономика на дефицита бързо възприема колониалния монокултурен модел на съветската икономика, разчитаща почти изключително на валутата от износа на нефт и газ. Така през 70-те години платежният баланс на НРБ успява да се крепи единствено благодарение на реекспорта на съветски нефт, твърди Вачков. И добавя, че тъкмо това всъщност е в основата на подготвяното присъединяване на НРБ към СССР през периода 1963-1973 г. Защото тази българска икономика, изцяло контролирана от номенклатурата, не е в състояние да оцелее самостоятелно поради тоталната си зависимост от съветските кредити и суровини.", "date": "2017.12.23", "title": "Как заграбиха икономиката на България"}
{"url": "http://clubz.bg/62201-g_n_premier_kakvo_kazahte_vsyshtnost", "text": "Премиерът Бойко Борисов не обича думите му да бъдат тълкувани. Но на интерпретации подлежат думи, които някак са останали неясни, или са предизвикали въпроси. Посланията на министър-председателя в интервюто му за \"Панорама\" по БНТ от 22 декември за приоритетите и отговорностите на Председателството, Западните Балкани, отношенията с Турция, отношенията Турция-ЕС, важните срещи, на които България ще е домакин, посланието, че през 2018-а \"ще продължим да градим\" са ясни.  Щом стана дума за някои вътрешнополитически въпроси обаче - посланията сякаш не бяха така ясни. Ако не тълкуваме - защото премиерът се сърди, ако е неправилно разбран, сигурно е добра идея да питаме какво е имал предвид авторът им, за да се разсеят евентуални недоразумения.  Депутатът Делян Пеевски има медии. Това, освен че е факт на страниците на тези медии, които всекидневно, както казва г-н Борисов, защитават издателя си, е факт и в Търговския регистър. Следва ли от думите на премиера, че ролята на г-н Пеевски в държавата е колкото на един депутат от ДПС (което официално се води опозиционна партия), но в същото време е и олигарх? Ако не следва - то тогава кои медии и кои олигарси воюват помежду си? Как в демократичната държава, която управлява г-н Борисов, се оказа, че има и олигарси? Че и воювали. Обикновено подобни констатации на въоръжение в своя полза взима опозицията, която най-често твърди, че страната не се управлява демократично. Олигархията не беше ли форма на управление, която е различна от демокрацията? Или у нас си съжителстват някак? Или пък премиерът е в опозиция, а не сме разбрали? Така г-н Борисов описа решението да бъде отменен въведеният от управляващите, по убеждения и с аргументи, мораториум за плащане на иновативни лекарства от НЗОК през 2018 г. В защитата на забраната за плащане на тези лекарства депутати и министри от ГЕРБ обясняваха правилността на мораториума, ползите от него, намекваха за зависимости на представителите на БСП (не и на тези от ДПС, въпреки че те първи в парламента поискаха мораториумът да отпадне), заради което не подкрепят рестрикцията за въпросните лекарства. Добре, ако мораториумът би бил правилен, как така той има потенциал да предизвиква криза в държавата, която даже трябва да бъде предотвратявана? Верните мерки на управляващите не са ли с цел разрешаване на кризи и проблеми, а не създаването им? Признание ли беше това, че управлението сбърка? Или пък добавката, че ГЕРБ си промени мнението, защото \"щели да намерят\" двама-трима недоволни и да ги разходят по медиите е признание, че става дума не за поправяне на грешка, а за контрол на потенциални щети над имиджа? А че самата хрумка за въвеждане на мораториум бе признание, че контролните органи, които трябва да следят как се харчат парите ни от здравни осигуровски, не работят - това е повече от очевидно. Наистина ли Ахмед Доган е в управлението от 27 години? Та нали той напусна оперативната политика преди години - сам го заяви. Не трябва да му вярваме ли? Защо? През януари 2016 г. Борисов заяви за кой ли път: \"С ДПС в управление няма да ме видите\". Казвал е подобни неща много пъти във времето. Че Доган е мъдър - също. Обаче ГЕРБ управлява от 2009 г. насам с едно кратко парламентарно прекъсване и няколко още по-кратки по време на служебни правителства. През това време ДПС са били в опозиция, но г-н Доган е бил в управлението ли? Или става дума за друго управление, не държавното? Разбира се, може да говорим за лапсус - Борисов да няма предвид \"управлението\", а \"политиката\" - по-общо понятие. Знае ли човек... Между другото, Доган може и да е прав, че в момента опозицията не е подготвена и да поеме управлението, ако свали властта. По-скоро изглежда прав. Само че и неговите думи обраснаха с интерпретации, в това число и от Бойко Борисов. Например - каза ли Доган, че не трябва да има вот на недоверие срещу правителството през януари? Каза ли Доган, че Борисов е подготвен да управлява, а опозицията няма такъв подготвен човек. Или не стигна по-далеч от констатацията, че точно в този момент - с вот или без, кабинетът \"Борисов\" 3 не бива да бъде свалян.  И ако премиерът смята, че Доган е мъдър, то защо част от думите му останаха подминати. Например, че най-големият проблем на правителството е  . Или че  ,   и  ? А може би Доган за Бойко Борисов е мъдър, когато, след като беше призован от него, излезе с реч, която може да се тълкува като рамо на управлението и шамар за \"безотговорната\", но пък останала самотна опозиция от БСП? ", "date": "2017.12.23", "title": "Г-н премиер, какво казахте всъщност?"}
{"url": "http://clubz.bg/62202-zadkulisieto_e_v_moskva_borisov_cacarov_i_peevski_sa_na_scenata", "text": "Лидерът на \"Движение\" 21 Татяна Дончева коментира пред телевизия BiT актуалната политическа обстановка. Според Дончева Бойко Борисов, Сотир Цацаров и Делян Пеевски \"не са задкулисието, те са фигурите, инсталирани на сцената\". А \"задкулисието в България трябва да бъде търсено в Москва и в кръговете около бившата комунистическа партия\". Според нея задкулисието е в старите партийни фамилии, като в ГЕРБ също има среди, свързани с Тодор Живков. Според нея в България се наблюдава \"фашизация\", защото държавни органи изземват собственост на различни хора. А опозицията, в лицето на БСП, не се интересува от тези въпроси.", "date": "2017.12.23", "title": "\"Задкулисието е в Москва, Борисов, Цацаров и Пеевски са на сцената\""}
{"url": "http://clubz.bg/62190-izbirat_naslednik_na_gruevski_sred_edin_kandidat", "text": "Наследникът в партията на подалия оставка малко по-рано този месец Никола Груевски ще се избере вероятно между един единствен кандидат, пишат македонските медии. Генералният секретар на македонската консервативна ВМРО-ДПМНЕ Християн Мицковски е единственият готов да поеме поста председател на партията. Бившият македонски премиер Груевски подаде оставка като лидер на опозиционната дясна партия ВМРО-ДПМНЕ заради тежкото поражение на местните избори, когато партията на настоящия премиер Зоран Заев постигна убедителна победа и спечели във всички големи градове на страната - Скопие, Битоля, Охрид, Струмица, Прилеп. Груевски подаде оставка като лидер на ВМРО-ДПМНЕ 47-годишният Груевски беше начело на Македония от десетилетие и ръководеше собствената си партия от 2003 г. През януари 2016 г. след скандал с подслушване  на висши функционери управляващият блок падна от власт. На предсрочни избори през декември 2016 г. партията на Груевски спечели най-много гласове, но получи само с 2 депутатски мандата повече от СДСМ на Зоран Заев. Зоран Заев спечели десет пъти повече общини от Никола Груевски Изборът на нов председател трябва да започне тази вечер на 16-ия конгрес на формацията. Въпреки че номинациите бяха държани в тайна, все пак бе обявено, че Мицковски е решил да се бори за мястото. Смята се обаче, че той е личният избраник на Никола Груевски.  Зоран Заев спечели десет пъти повече общини от Никола Груевски", "date": "2017.12.23", "title": "Избират наследник на Груевски сред един кандидат"}
{"url": "http://clubz.bg/62207-nazad_nazad_dragi_milanisti_shte_igraem_na_final_nij_sme_ludogorec_video", "text": "Ивайло Иванов-Матеуса, фен на \"Лудогорец\" от Попово посвети песен на предстоящите мачове на отбора от Разград с \"Милан\". Матеуса е автор на стиховете, като е използвал музиката на популярната народна песен \"Назад, назад моме Калино\". Текстът му е повече от оптимистичен. Според Матеуса Лудогорец не само ще победи \"Милан\", но ще играе и на финал в Лига Европа през май. Ето част от стиховете на колоритния фен на \"Лудогорец\" \"Лудогорец\" се изправя срещу \"Милан\" през февруари в 1/16 финал на Лига Европа. Домакинският мач ще бъде на стадиона в Разград.    ", "date": "2017.12.23", "title": "\"Назад, назад, драги миланисти. Ще играем на финал. Ний сме Лудогорец\" (ВИДЕО)"}
{"url": "http://clubz.bg/62206-top_10_na_sajtovete_na_2017_g_i_kakvo_ni_kazvat_te_za_mrejata", "text": "Светът свикна до такава степен с Интернет през последните години, че повечето хора в развитите страни не осъзнават колко той расте. Но за последните години Световната мрежа буквално избухна. Потребителите са се увеличили с 82% от януари 2012 г. Или 1,7 милиарда души. Това означава 1 милион нови потребители всеки ден, или над 10 души всяка секунда. Дали един поглед върху най-популярните сайтове ще ни даде отговор на въпроса - какво става с Интернет? Ето ги и топ 10-те най-посещавани уебсайта за 2017 г. според Alexa.com: Наличието на не един, а три китайски сайта в топ 10 би трябвало да е ясен знак - Интернет, противно на очакванията, става огромен в Китай. Да, комунистическата държава ограничава сериозно достъпа на китайците до външния интернет - но има толкова много потребители, че дори само локалните компании растат главоломно и са сравними с шампионите в целия останал свят. Затова и виждаме търсачката  , порталът  и китайският клон на Alibaba -  - в челната десятка. Поевтиняването на смартфоните и достъпността до мобилен интернет е ключова за това - само за 2016 г. над 46 млн. души се включиха в Мрежата в Поднебесната империя.  Китай пък усети, че ако затегне прекалено много хватката около Интернет, големите им компании могат да загубят много пари - дори само ако броим китайскоговорящите потребители извън страната.  Първенството на  е стабилно от години - но е важно да отбележим, че гигантът не лежи на стари лаври и постоянно обновява множеството си услуги. Подобрения имаше в класически приложения като Maps, Docs, Earth. Компанията влага все повече средства и време в мобилната операционна система Android, като същевременно я държи достатъчно отворена, за да бъде коренно различна от вече слабата конкуренция в Apple-ската iOS. също е първенец от доста време - и по-бързият достъп, по-добрите камерафони и общата популярност на видеосподелянето ясно показват защо е така. Сайтът се посещава от 30 милиона души всеки ден. Те гледат близо 5 милиарда видеа. Всяка минута се качват 300 часа видео, а всеки месец се гледат общо 3,25 милиарда часа. Третото място на  е учудва никого - социалните мрежи заемат все по-важно място в живота ни. 1 3 млрд. ги използват днес - 88% увеличение от 2012 г. Не трябва да се отричат ии успехите на компанията на Зукърбърг - въпреки свежите идеи и конкуренцията, те успяваха да предлагат все повече нови неща за множеството си потребители, разпръснати по света. е 5-та - впечатляващото е, че безплатната енциклопедия е единствения сайт, който е некомерсиален и е ръководен от фондация. Въпреки критиките и финансовите проблеми, хората помогнаха на Уикипедия и тази година и тя оцелява и расте. Никога в историята на човечеството досега не е имало толкова лесен достъп до толкова много информация - и това е факт, който не просто няма да се промени, а ще се потвърждава всяка минута. Въпреки множеството смъртни присъди, порталът  все още съществува и все още е на върха - или поне близо до него. Най-старият сайт в класацията - основан през 1994 г, да, преди Google, видно успява да задоволи стотици милиони потребители всеки месец. Много в САЩ обаче се притесняват от факта, че порталът сега е собственост на Verizon, основен доставчик на интернет в САЩ, който след премахването на мрежовата неутралност има потенциала да контролира с каква скорост американците ще отварят един сайт или друг.. - американският агрегатор за новини, дискусионен форум и портал за споделяне на линкове и снимки стана изключително популярен в последните години. Сравнително леката цензура в сайта (в сравнение с други популярни форуми) е част от причината за популярността му, както и семплия дизайн и усещането за контрол от страна на потребителите, които могат да оценяват и преподреждат всички коментари. влиза в топ 10 без проблем - пазаруването онлайн се увеличава все повече. А китайската конкуренция все още не може да пробие на западните пазари. В бъдеще американската компания планира десетки иновации, като доставка с дронове, чието тестване вече започва. Видно тя ще остане един от лидерите в интернет пазаруването и през следващите години. Не трябва да се пропуска и факта, че  - домейнът на търсачката в Индия - всъщност заема 7-мо място. Премахнахме го от класацията за по-голяма пълнота на картинката. Индия, подобно на Китай, е огромен пазар, в който бавно, но сигурно се увеличават интернет потребителите и покупателната им способност. И за разлика от китайците те не са ограничени и имат стари връзки с англоговорящия свят. Какъв е Интернет през 2017-та? Все по-голям, все по-интересен. Интернет, който може да бъде просто инструмент, или книга, или социална мрежа. Но и Интернет, който може да е място за дискусия, за връзка с целия свят. Какъв ще е Интернет през 2018 година? Предстои да видим.", "date": "2017.12.23", "title": "Топ 10 на сайтовете на 2017 г. и какво ни казват те за Мрежата"}
{"url": "http://clubz.bg/62208-hristo_ivanov_es_da_se_sybudi_vsichki_imperii_se_razpadat_ot_balkanite", "text": "Лидерът на Движение \"Да, България\" Христо Иванов коментира пред телевизия BiT актуалната политическа обстановка. Според него ЕС трябва да осъзнае, че неговата сигурност започва от нашите граници. Това, според Иванов, минава през изграждане на здрави институции у нас, което от своя страна ще доведе до падането на Бойко Борисов от власт. Според него обаче европейският политически елит е дезориентиран. Според него Брюксел трябва да разбере, че трябва да отстоява тук своя периметър на сигурност. Според него ако Брюксел настоява за реални реформи ще стане ясно, че \"Пеевски не може да играе тази роля, която има в България\". Той обаче смятам че реформите трябва да бъдат поискани от ЕС и НАТО.", "date": "2017.12.23", "title": "Христо Иванов: ЕС да се събуди, всички империи се разпадат от Балканите"}
{"url": "http://clubz.bg/62196-za_58_na_sto_ot_bylgarite_2017_a_e_bila_dobra_godina", "text": "Всеки десети българин ще отдели под 20 лв. за коледни подаръци. Огромното мнозинство . от около 80 на сто от хората нямат да бъдат свръхщедри - ще дадат за подаръци до 100 лв. Това показват данните от изследване на \"Тренд\".* 100 лв. е и най.честият отговор на въпрос с колко пари ще празнуват коледните и новогодишните празници. 36 на сто отговарят, че това е сумата, която ще отделят за празничните дни. Между 100 и 200 лв. са планирали да дадат 28 на сто. Няма голямо разнообразие в мястото, където българите ще празнуват - няма да пътуват и ще си стоят вкъщи. Едва 1 на сто ще са в чужбина, поне така сочат данните. Оценките за отиващата си 2017 г. са преобладаващо положителни.  47 на сто оценяват годината като добра за България. 36 на сто от анкетираните смятат, че годината е била лоша. Цели 58 на сто твърдят, че 2017-а е била добра за самите тях, като лоша я оценяват 31 на сто. Българите са скромни - искат преобладаващо здраве. Финансовото благополучие и късметът са следващите две пожелания, но едва с 15 на сто. ", "date": "2017.12.23", "title": "За 58 на сто от българите 2017-а е била добра година"}
{"url": "http://clubz.bg/62197-okonchatelno_trymp_podpisa_zakona_za_danychnata_reforma", "text": "Американският президент Доналд Тръмп подписа вчера приетия от републиканците закон за намаляването на данъците на стойност 1,5 трилиона долара, предаде Ройтерс. Така бе бетонирана най-голямата му законодателна победа от неговото встъпване в длъжност на 20 януари. Тръмп заяви, че иска да подпише закона, преди да напусне днес Вашингтон по посока на имението си \"Мар-а-Лаго\" във Флорида, вместо да организира формална церемония през януари 2018 г., за да може да изпълни обещанието си да свърши тази работа преди Коледа. Така бе окончателно узаконено най-голямото от 80-те г на ХХ век насам намаляване на данъците в САЩ. Корпоративният налог пада от 35 на 21 процента. Също така временно се намалява данъчната тежест за повечето индивидуални лица. Най-голямото намаляване на данъци в САЩ за последните 30 години Тръмп похвали редица компании, които обявиха бонуси за служителите си, след като законът мина пред Сенага и Конгреса. Това са \"Ей ти енд Ти\", \"Боинг\", \"Уелс Фарго\", \"Комкаст\" и \"Синклеър броудкаст\". Тези промени засягат федералните данъци. Американците плащат още местни и щатски данъци. В тези случаи обаче федералните власти не могат да влияят.", "date": "2017.12.23", "title": "Окончателно - Тръмп подписа закона за данъчната реформа"}
{"url": "http://clubz.bg/62204-doping_sagata_na_shtangistite_priklyuchi_s_chastichen_uspeh", "text": "Продължилата близо 3 години сага с националните отбори по вдигане на тежести за мъже и жени с положителните 11 допинг проби за забранения анаболен стероид станозолол приключи. Арбитражният спортен съд в Лозана (КАС) постанови Българската федерация по вдигане на тежести да заплати половината от наложената от международната федерация глоба - 125 000 долара, вместо 250 000. Решението е окончателно и не подлежи на обжалване. Всичко започна през март 2015 г. След това Международната федерация два пъти налагаше глоби в размер на $500 000, а КАС ги отменяше. Третата санкция бе за $250 000. По-рано тази година руската агенция ТАСС обяви, че нашите щангисти са спрени от участие на световното в САЩ, но това се оказа невярно. Нашите участваха, друг е въпросът, че не спечелиха нищо.", "date": "2017.12.23", "title": "Допинг сагата на щангистите приключи с частичен успех"}
{"url": "http://clubz.bg/62203-koledata_e_vyzmojna_za_barsa_ne_i_za_real_madrid", "text": "Предколедното \"Ел класико\" между \"Реал\" (Мадрид) и \"Барселона\" донесе огромна радост за каталунците, които спечелиха с 3:0 в дома на вечния си съперник \"Сантяго Бернабеу\" в мач от 17-ия кръг на Ла Лига.  И ще са в доста по-добро настроение на празниците за сметка на Кристино Роналдо и компания. А и преднината им в класирането вече е цели 14 точки повече пред \"Реал\", който в момента се намира на четвърто място. Пред \"лос меренгес\" са още \"Атлетико\" (Мадрид) и \"Валенсия\". \"Блаугранас\" нанесоха удар за десетина минути след почивката. В 54-ата Луис Суарес откри резултата, а в 64-ата Лео Меси направи 2:0 от дузпа, отсъдена за игра с ръка. Директен червен картон при ситуацията получи Дани Карвахал, така домакините доиграха срещата с човек по-малко. В 90-ата Алейш Видал оформи класиката в испанската столица - 3:0 за Барса. А двубоят започна по-добре за \"белите\". Гол на Кристиано Роналдо в самото начало правилно не бе зачетен заради засада. Нататък носителят на \"Златната топка\" имаше добри възможности да открие резултата или поне да даде завършващ пас за свой съотборник, но не го направи. Най-чистата ситуация за гостите в тези минути се откри пред Паулиньо. В 42-ата пък Карим Бензема удари греда. Барса пое инициативата след почивката. И това бързо се отплати. В 54-ата домакините позволиха на Иван Ракитич необезпокояван да преодолее половината терен, преди да да подаде на Сержи Роберто, който поднесе кълбото на Суарес - 1:0 за лидера в шампионата. \"Реал\" видимо се стъписа и \"Барселона\" бързо се възползва - Меси не трепна при 11-метровия удар. Преди това топката дори бе преминала голлинията, но съдията спря играта, даде дузпа и изгони Карвахал. Тук всичко свърши за Мадрид. Може би свърши и битката за титлата. Малко след 0:2 играчите на \"Реал\" имаха претенции за дузпа за игра с ръка на Сержи Роберто, а в края опитаха да върнат поне един гол, но вместо това получиха трети, дело на Видал. Дербито премина при завишени мерки за сигурност, предвид и сложната политическа обстановка в Испания. Преди два дни сепаратистките партии спечелиха абсолютно мнозинство на парламентарните избори в Каталуня. Поне преди и след мача обаче нямаше инциденти между запалянковци.", "date": "2017.12.23", "title": "Коледата е възможна за Барса, не и за \"Реал\" (Мадрид)"}
{"url": "http://clubz.bg/62205-pojar_v_london_gorq_naj_stariqt_zoopark_v_sveta", "text": "Един африкански мравояд загина, а четири суриката изчезнаха в събота след като в кафе и в магазина в Лондонския зоопарк избухна пожар. Няколко души от персонала на зоопарка получиха лекарска помощ заради натравяне с дим, съобщава АФП. Огънят избухнал около 6 часа сутринта местно време в едно от кафетата. 72-ма пожарникари го гасиха повече от три часа. \"За съжаление нашите ветеринари потвърдиха смъртта на деветгодишния мравояд Миша\", съобщиха от зоопарка, който се намира в Риджънтс парк. Това е Миша, загиналият в пожара женски седемгодишен мравояд. Снимка www.zsl.org Оттам обясниха и че все още не са намерили четири суриката и те не са върнати в клетките им. \"Всички останали животни са наблюдавани отблизо от ветеринарите ни, но засега няма признаци, че са били засегнати от пожара. Ще продължим да ги наблюдаваме и през следващите дни\", увериха от управата на зоологическата градина. Зоопаркът беше затворен цял ден, като ще отвори, когато вече е напълно безопасно за животните, персонала и посетителите. Той съществува от 1828 г. и е най-старият в света научен зоопарк, както и важна туристическа атракция. По данни от 2017 г. в него живеят 20 166 животни.", "date": "2017.12.23", "title": "Пожар в Лондон: горя най-старият зоопарк в света"}
