{"url": "http://clubz.bg/65942-nagradi_ikar_studentite_denis_shahin_pavel_i_antoan_sys_statuetki_za_debyut", "text": "Четирима актьори от  , заглавие от афиша на Сатирата, спечелиха първия „Икар“ от наградите на Съюза на артистите на церемония във вторник вечерта в Народния театър.   бяха отличени за играта си в спектакъла на Нина Димитрова. Благодарностите на четиримата, все още студенти в НАТФИЗ, протекоха като малък етюд, в който бяха посочени Съюза на артистите, професора им Здравко Митков, публиката и… режисьорката им Нина Димитрова. Четиримата извикаха на сцената и останалите участници в спектакъла, „защото наградата е за всички“. Васил Михайлов отказва наградата „Икар“ В спортен дух продължи церемонията, донесла икари последователно на   по мотиви на Шел Силвърстийн, режисьор Веселин Бойдев, Държавен куклен театър – Бургас – за куклен спектакъл, и на   на режисьорите Уест Хайлър (САЩ) и Петър Кауков, Столичен куклен театър – за постижение в кукленото изкуство. Наградата за поддържаща женска роля отиде у   – за Зина в  “ от Максим Горки, реж. Красимир Спасов, и за Медицинската сестра в „  от Иван Вирипаев, реж. Галин Стоев, Народен театър „Иван Вазов“. получи статуетката за поддържаща мъжка роля – за образа на Микеле в  , спектакъл на Теди Москов, Драматичен театър „Сава Огнянов“ – Русе. Бахаров благодари на колегите си…, на Народния театър… – сцена, на която никога не бил стъпвал – на брат си Захари, на спектакъла „Чамкория“… изброи и още случайно или не имена и заглавия на спектакли, докато не пожела на публиката „приятна вечер“. Наградата за авторска музика получи композиторът  – за Програма Достоевски   по Фьодор Достоевски, режисьор Иван Добчев, на Театрална работилница „Сфумато“. За сценография бе отличен   – за сценографиите на  , режисьор Явор Гърдев, Малък градски театър „Зад канала“, и за  , режисьор Галин Стоев, Народен театър „Иван Вазов“.  получи икара за майсторско техническо осъществяване, присъден за   грабнаха статуетката за   на „Брейн Стор Проджект“ и ДНК, Национален дворец на културата. Икарът за   при жените отиде у  , озвучила Маргарет Тачър във филма , а при мъжете – у  , за Фома в сериала  . И Узунов, и Йорданова признаха, че също за първи път стъпват на сцената на Народния. Узунов сподели и че това е от малкото случаи в живота му, когато се е чувствал толкова специален. Сценографът   получи икара за критически текст – за книгата си  , издадена от Националната художествена академия. Най-успешните театрални сезони бяха отличени с грамоти от министъра на културата Боил Банов –   и  спечели икара за водеща женска роля – за ролата на Екатерина в , спектакъл на Галин Стоев, Народен театър „Иван Вазов“. Кърджилова благодари на целия екип, на партньора си в живота Деян Донков, а той не се удържа и изскочи на сцената, за да ѝ благодари, че го е дарила със сина им Христо.", "date": "2018.03.27", "title": "Награди \"Икар\": Студентите Денис, Шахин, Павел и Антоан със статуетки за дебют"}
{"url": "http://clubz.bg/65938-koj_shte_se_okaje_vinoven_za_tragediqta_v_kemerovo", "text": "Години наред развлекателният комплекс \"Зимна вишна\" работел в руския град Кемерово, макар и без съответните разрешения за пускане в експлоатация. Това стана ясно след пожара в комплекса на 25 март, при който загинаха 64-има души, от които 41 деца, в Русия бе обявен траур, а в града стотици хора се събраха на спонтанен протест срещу местната управа и огромната корупция. Петима са задържани. Бунт в Кемерово: Путин да излезе и каже истината за пожара (ВИДЕО) Министерството на извънредните ситуации в Русия (МЧС) не е съгласувало специалните технически условия, необходими за въвеждане в експлоатация след това реконструкция на търговския център \"Зимна вишна\" в Кемерово, заяви главният държавен инспектор по пожарен надзор към министерството Ринат Еникеев. Излиза, че макар и несъгласувани, пет години превърнатата в подобие на мол бивша сладкарска фабрика си е работила и печелила, без никой да й попречи.  Проверка на \"Зимна вишна\" трябвало да има през 2016 г., но заради ваканцията за малкия бизнес не се случила, казва по-рано Еникеев. Данъчната ваканция не освобождава частните предприемачи от задължението им да осигурят безопасността на хората, заяви президентът Владимир Путин, който пристигна на посещение в Кемерово. \"Ваканцията си е ваканция и няма отношение към безопасността. Какво общо има тук данъчната ваканция?\", цитира ТАСС думите му. През 2013 г. администрацията на Кемерово разрешава бившата фабрика за сладкарски изделия да се преобразува в търговски център - \"видимо, с големи нарушения, в това число и строителни\", заяви на съвещанието при Путин председателят на Следствения комитет Александър Бастрикин. Той обеща да провери действията на местната управа, ангажирана с пускането на обекта. На територията на \"Зимна вишна\" са се намирали 27 различни фирми и организации, които никой не е контролирал. До момента причината за пожара не е установена, тече експертиза. \"Или е проблем с електрическата инсталация, или запален огън, но втората версия е малковероятна\", казват от следствието.  По време на пожара вратите на киносалона, където имало много деца, били блокирани, а системата за безопасност в цялата сграда на практика не е функционирала, посочва шефът на Следствения комитет. Системата за оповестяване след получаване на сигнал за пожар е била отключена от частен охранител. \"Повечето хора от персонала, в т.ч. и гардовете, са избягали, като са оставили на произвола родителите и децата. Първи са избягали тези, които е трябвало да отговарят за сигурността, за организацията на евакуацията. На практика няма жертви от страна на персонала на търговския център\", заяви Александър Бастрикин. По думите му, в момента следствието не може да установи кой от администрацията на \"Зимна вишна\" е отговарял за осигуряване на реда в игралната зала, \"кой е затворил вратите\". Пристигналият в Кемерово Путин разпореди на Бастрикин да изготви юридическа оценка на действията на всяко длъжностно лице, причастно към трагедията. \"Без пари справка няма как да се получи, а срещу пари ще подпишат всичко\", заяви руският президент. Трагедията в Кемерово може да застраши реформата на контролно-надзорната дейност, съобщава \"Ведомости\", като цитира двама правителствени чиновници. \"Ще направим сериозни изводи след детайлен анализ на случилото се\", обеща министърът, който надзирава реформата, Михаил Абизов.     Акции в памет на загиналите в Кемерово се провеждат в цяла Русия.      ", "date": "2018.03.27", "title": "Кой ще се окаже виновен за трагедията в Кемерово"}
{"url": "http://clubz.bg/65918-vypreki_natiska_na_es_grycki_voenni_ostavat_v_zatvor_v_turciq", "text": "Турски прокурор отхвърли днес поредната жалба от двамата гръцки войници, задържани в турски затвор, след като преминаха границата на 2 март, съобщи гръцкото издание \"Катимерини\". Над 5000 гърци на протест заради арестуваните от Турция граничари Съдът в Одрин реши, че двамата, обвинени в шпионаж и незаконно навлизане в страната, ще останат в затвора, въпреки натиска на Европейския съюз за освобождаването им. Военните бяха арестувани при навлизане във военна зона в северната турска провинция Одрин, която граничи с Гърция, съобщи турската агенция Доган нюз. Адвокатите на двамата гръцки военнослужещи изискаха освобождаването им. След ареста им, двамата гръцки войници разказаха пред прокурорите, че са прекосили границата неволно, тъй като се изгубили в мъглата. Според турската държавна Анадолска агенция те са обвинени в \"опит за военен шпионаж\" и влизане в забранена военна зона. Твърди се, че са влезли на турска територия, проследявайки стъпки в снега, и заснели изображения на мобилните си телефони. Адвокатите им поискаха да бъдат освободени с мярка \"домашен арест\", но съдът отхвърли искането с мотива, че няма адреси, които да представят. САЩ пратиха военна флота край Кипър заради ExxonMobil Арестът им изостри напрежението между Анкара и Атина, повишено и заради военният натиск на Турция в Егейско море заради проучванията за въглеводороди в изключителната икономическа зона на Кипър. Ердоган предупреди: Нито кубик газ в Кипър без санкция на Анкара Продължителното задържане на гръцките военни бе тема и на срещата на високо равнище между ЕС и Турция във Варна на 26 март, когато председателите на Европейската комисия и на Европейския съвет Жан-Клод Юнкер и Доналд Туск призоваха Анкара да освободи войниците преди гръцкия Великден (т.е. до 6-8 април). На пресконференцията след срещата президентът на Турция Реджеп Тайип Ердоган заяви, че те са в ръцете на \"независимият турски съд\". Междувременно на 16 март т.г. апелативен съд в Гърция отхвърли трето поред искане за екстрадицията на осемте турски военни, избягали от страната с хеликоптер след неуспелия опит за преврат. Случаят с военнослужещите, които Турция смята за \"предатели\" и \"заговорници\", обтегна още повече двустранните отношения. На срещата във Варна Ердоган отказа да коментира въпроси, свързани с Гърция, като отбеляза само, че кипърските турци трябва да имат еднакви права, когато става въпрос за експлоатацията на въглеводороди в Източното Средиземноморие. Туск и Юнкер призоваха Анкара да подобри отношенията си с Кипър и Гърция и да спре с нарушенията в Източното Средиземноморие. САЩ пратиха военна флота край Кипър заради ExxonMobil Ердоган предупреди: Нито кубик газ в Кипър без санкция на Анкара", "date": "2018.03.27", "title": "Въпреки натиска на ЕС, гръцки военни остават в затвор в Турция"}
{"url": "http://clubz.bg/65926-39_miliona_leva_za_sofijskite_dupki_i_trotoari", "text": "Столичната община е заделила около 39 млн. лева за кърпене на дупки по улиците, ремонти на тротоарите и квартални улички. Това съобщи днес заместник-кметът по транспорта Евгени Крусев. По думите му, \"общината постоянно получава сигнали за проблеми с нови дупки, отнася се сериозно към всеки един от тях и реагира по най-бързия начин според ситуацията\". Няколко часа по-рано, на форум за пътната безопасност, министърът на регионалното развитие и благоустройството Николай Нанков заяви, че практиката с кърпене на дупки по пътищата трябва да спре, а да се премине към рехабилитацията им. Николай Нанков: Кърпежът на дупки трябва да спре", "date": "2018.03.27", "title": "39 милиона лева за софийските дупки и тротоари"}
{"url": "http://clubz.bg/65922-shtom_nqma_istanbulska_konvenciq_5_iskaniq_kym_dyrjavata_sreshtu_domashnoto_nasilie", "text": "Домашното насилие струва по 265 млрд. евро на европейската икономика всяка година, а една от всеки три жени в България е била негова жертва. Държавата трябва да вземе мерки, подчертаха организаторите на кампанията \"Не си сама – Заедно срещу насилието\" на пресконференция в София днес. Европарламентът: Всички да ратифицират Истанбулската конвенция Причината за това е, че в България домашното насилие дори не е криминално престъпление, посочи тя. Според българския закон полицията може да третира такива случаи като криминално престъпление само ако има наличие на тежка телесна повреда. Това е и първото от 5-те искания на кампанията, организирана от сайта „Момичетата от града“ и подкрепена от няколко независими медии, сред които: \"Площад Славейков\", \"Мама Нинджа\", \"Интервюто\", \"Майко Мила\", както и от над 20 неправителствени организации. Всички форми на насилие срещу жените трябва да бъдат изрично включени в Наказателния кодекс и да бъдат определени разнообразни и по-тежки наказания за тях, настояват от кампанията. Става дума не само за домашното насилие, но и за сексуалното, за сексуалния тормоз, преследването, системното психическо насилие. И за да бъде възможно следенето на тези престъпления, е нужна единна база в МВР за жертви и извършители, с която да разполагат всички в системата. В момента законът на практика не позволява на пазителите на реда да водят официално подобна статистика. Дерменджиева разказа как отделни съвестни полицаи в страната попълват екселски таблици за собствена употреба с подобни сигнали и отбеляза, че това все пак е някаква добра практика. Прокуратурата да разследва домашното насилие безапелационно, предлага БСП От кампанията искат още да се финансират ефективно и адекватно всички програми, свързани както с обучение на психолози, полицаи, съдии, социални работници по работа с жертви на насилие, така и тези за цялостна превенция на домашното насилие. В момента Министерството на правосъдието всяка година е длъжно да отпуска средства по Закона за защита от домашно насилие за проекти за борба и превенция на насилието. Почти всяка година неправителствените организации, работещи по проблема, срещат трудности. Най-скъпата и важна мярка е да се създадат поне 28 кризисни центъра в страната - по един във всяка област, които да са на разположение с помощ, осигуряване на  закрила, убежище, както и 28 консултативни центрове, които да работят с жертвите на насилие и извършителите. Нужни са и още поне 6 центъра за възстановяване на насилени жени. Това ще струва общо 5 млн. лева годишно - голяма сума, но постижима за бюджета на една държава. Прокуратурата да разследва домашното насилие безапелационно, предлага БСП", "date": "2018.03.27", "title": "Щом няма Истанбулска конвенция: 5 искания към държавата срещу домашното насилие"}
{"url": "http://clubz.bg/65935-sydyt_otrqza_vsichki_advokati_po_ktb_deloto_trygva_na_9_maj", "text": "Съдебен състав с председател Виржиния Петрова остави без уважение всяко едно от десетките искания на адвокатите на 18-те обиняеми по КТБ, не откликна на призивите за спиране, прекратяване или връщане на прокуратурата, както и отряза защитниците за събиране на нови доказателства. Тя отказа да облекчи мерките за неотклонение и насрочи същинския старт на делото за 9 май. Днес финишира т. нар. разпоредително заседание в Специализирания наказателен съд, на което страните обсъждат именно въпроси по хода на делото преди същинското начало. Дадоха старт на делото \"КТБ\" без Цветан Василев Изразени в два поредни дни в края на февруари, исканията на защитниците бяха много и разнообразни: като се започне от това, че главният обвиняем така и не е разпитан, а декларира готовност за това, мине се през всички твърдения, че обвинителният акт (от 5000 стр.!) е неясен и в него няма факти и се стигне до исканията да се прекрати делото, докато не мине екстрадиционната процедура в Сърбия, както и с много други мотиви.   Искането да ни върнат Цветан Василев вече е спънка... да ни го върнат Както Клуб Z писа, парадоксално, Цветан Василев вече сочи в призовките си, че процедурата по екстрадиция е пречка да дойде на делото - нещо, за което имал желание. От адвокатите постъпиха и наистина забавни искания - като например това, че всички следователи, извършвали процесуалните действия (от столичния следствен отдел) трябва си направят отвод, защото практически в онези години са били колеги на Делян Пеевски. Или по-сериозни: че прокуратурата не е разпитала такива важни - според защитата - лица като депутата от ДПС или Николай Бареков. Съдия Петрова обаче днес ги отряза - че нищо не пречи на защитата да си иска свидетели по време на същинското дело и че това са въпроси по същество. Още по-рано единият от адвокатите на Цветан Василев поиска отвод на водещия прокурор - а вече и шеф на Спецпрокуратурта Иван Гешев с идеята, че е предубеден, че в множество интервюта посочва пред обществото - без да има съдебно решение кои са \"лошите\" и кой е \"виновен\". Днес адвокат Лазар Карадалиев приложи копия от вестникарски материали, както и изтъкна, че делото се е преместило от СГП ив Спецпрокуратурата, но продължило да се води от същите прокурори - в лицето на Гешев. Това карало защитника да си мисли, че е нарушен принципът за случайно разпределение на преписките в прокуратурата. Съдийката остави искането за отвод без уважеие - защото е несвоевременно. Просто не бивало да се прави на този етап. Иначе Георги Христов - един от бившите изпълнителни директори на банката, единствен от подсъдимите взе думата и постави въпрос: къде са документите от фирмата на Вероника Лазова. Това е съпругата на Бисер Лазов - главният коз на прокуратурата по делото (между другото, обгрижван с много любов в дописките на определени медиите), и е била  Съдия Петрова обаче не уважи и това искане. Неговият адвокат пък - Антон Бората, посочи, че може да помислят да викат и Сотир Цацаров за свидетел, защото и той изразявал пред медиите мнение по документите по делото: че назначил някаква проверка, която никой не я е виждал и че тя установила, че няма нарушения.  Така или иначе определението на СпНС подлежи на обжалване в седемдневен срок. Ако Апелативната инстаниця се произнесе същото, то тръгва на 9 май. Искането да ни върнат Цветан Василев вече е спънка... да ни го върнат", "date": "2018.03.27", "title": "Съдът отряза всички адвокати по \"КТБ\": делото тръгва на 9 май"}
{"url": "http://clubz.bg/65941-deputati_prepitvat_bojko_borisov_za_chez_sled_sedmica", "text": "Премиерът Бойко Борисов ще бъде повикан на изслушване във временната парламентарна комисия за установяване на всички факти и обстоятелства при приватизацията и планираната продажба на дружествата на \"ЧЕЗ Груп\" в България. Това трябва да стане на следващото заседание - поне такова ще е съдържанието на писмото, което ще бъде изпратено до министър-председателя. Народните представители ще искат Борисов да разясни защо и как е взето решението държавата да иска да участва в сделката между ЧЕЗ-Груп и купувача на българския им бизнес - \"Инерком\" на Гинка Върбакова. И как точно държавата възнамерява да реализира евентуалното си участие. Това се разбра след сбирката на депутатите от комисията днес. Тя беше на закрити врата, защото бяха изслушани представители на Министерството на финансите - те трябваше да отговарят по темата как върви арбитражното дело, заведено от ЧЕЗ срещу България. За разговор бяха поканени още шефовете на ДАНС и Държавна агенция \"Разузнаване\", но на тяхно ясто дойдоха заместници и началници на дирекции - заради провеждаща се по същото време среща в Министерския съвет, както обясни председателят на комисията Жельо Бойчев (БСП). Депутатите не са останали доволни от отговорите на изслушаните днес институции затова са поискали допълнителна информация. Причината  - от ДАНС отново не са представили данни откъде би дошло финансирането на покупката на ЧЕЗ-България от \"Инерком\" на Върбакова. От финансовото ведомство пък не е била предоставена информация на какъв етап е арбитражното дело, което е на стойност от около 1 млрд. лв. На следващата сбирка на комисията във вторник освен премиера, ще бъдат поканени и членовете на Комисията за енергийно и водно регулиране. Бойчев е изплатил писмо до председателя на КЕВР Иван Иванов още миналата седмица. Ще се очаква да бъде представена информация за извършените регулаторни проверки в дружества на ЧЕЗ в България, издадените констатирани нарушения и наказателни постановления, както и за старата процедура по отнемане на лиценз на едно от дружествата на ЧЕЗ.", "date": "2018.03.27", "title": "Депутати препитват Бойко Борисов за ЧЕЗ след седмица"}
{"url": "http://clubz.bg/65939-dans_i_antikorupciq_razsledvali_slujitelkata_govorila_za_tyrgoviq_s_bg_pasporti", "text": "Бившата служителка на Министерството на правосъдието Катя Матева (Трифонова) първо е отстранена от работа на 2 пъти на базата на дисциплинарни производства срещу нея, отнет й е достъпът до класифицирана информация, а на поканата да даде обяснения не е откликнала. Вместо това е представяла дълги болнични в продължение на близо година. Това отговарят от Министерството на правосъдието на запитване на Клуб Z, засягащо бившата служителка, цитирана от френското издание \"Нувел обсерватьор\".  \"Нувел обсерватьор\": Как България фабрикува фалшиви и опасни европейци Както съобщихме вчера, \"Нувел обсерватьор\" пише, че в България процъфтява търговия с незаконно издавани български - и съответно европейски, документи за самоличност на лица, които не отговарят на изискванията. И дори заради ширещата се корупция те отиват и в ръцете на терористи. В аферите били замесени един министър и вицепремиер. Като източник е цитирана именно Катя Матева - \"юристка по образование, експерт по правото за гражданство, шеф на Дирекцията за българско гражданство към Министерството на правосъдието... уволнена през октомври 2017 година, защото е разкрила разпространението.\" Пред журналиста Жан-Батист Ноде тя казва: От МП отговориха днес на въпроса ни за трудовата история на Матева, че първото дисциплинарно поизводство срещу служителката е още от 2016 г  На базата на горните и други факти тя била уволнена от работа през септември 2017 г., като така и не се е явила поне да се \"защити\", става ясно още от отговора на МП. На въпроса ни за коментар на твърденията в \"Нувел обсерватьор\", както и какво се прави по не малкото други сигнали за търговия с български лични документи, от МП отговарят:  Ето и пълния текст на отговорите на МП на двата въпроса:  Съгласно заповед на министъра на правосъдието Дисциплинарния съвет образува на 16.08.2016 г. дисциплинарно производство срещу г-жа Катя Матева-Трифонова, като тя е временно отстранена от работа на 19.08.2016 г. От същия ден, 19.08.2016 г. г-жа Матева-Трифонова представя болничен лист. Заповедта за отстраняване е връчена на г-жа Матева-Трифонова с нотариална покана на 26.09.2016 г. след многократни опити да й бъде връчена лично. Временното отстраняване от работа на служителката е прекратено на 15.02.2017 г. във връзка с приключване работата на Дисциплинарния съвет по случая, като г-жа Матева-Трифонова е поканена да се запознае с всички материали по дисциплинарното производство и да даде обяснения по случая. Такива обаче не са получени, а служителката продължава да представя болнични листове. На 08.06.2017 г. в Министерство на правосъдието е получено писмо от ДАНС, с което МП е уведомено, че на г-жа Матева-Трифонова разрешението за достъп до класифицирана информация е отнето. След писмо от Софийска градска прокуратура, Специализирано звено „Антикорупция“, с което информират Министерство на правосъдието за образувано срещу Катя Матева-Трифонова досъдебно производство по чл. 282, ал.1, пр.2 НК, със заповед на министъра от 07.08.2017 г. е сезиран Дисциплинарният съвет, който на същата дата образува дисциплинарно производство. Считано от 08.08.2017 г. г-жа Матева-Трифонова отново е отстранена временно от работа. Със заповед на министъра от 01.09.2017 г. двете дисциплинарни производства срещу г-жа Матева-Трифонова са обединени. От 29.09.2017 г. временното отстраняване от работа на служителката е прекратено, след като Дисциплинарният съвет е приключил работата си със становище до министъра. На 29.09.2017 г. със заповед на министъра на г-жа Матева-Трифонова е наложено дисциплинарно наказание „уволнение“ и служебното й правоотношение е прекратено. От 19.08.2016 г. до 11.08.2017 г. г-жа Матева-Трифонова представя без прекъсване редица болнични листове. Всички кандидати за българско гражданство биват включвани за разглеждане в Съвета по гражданство след обстойна проверка и положителни становища от ДАНС и МВР. При съмнение, че кандидатът би представлявал опасност за националната сигурност, при наличие на данни за негова незаконна дейност или при данни за негово осъждане Съветът по гражданство дава отрицателно становище. При всяко съмнение за автентичност на документите, удостоверяващи български произход, същите се изпращат за проверка в НИКК.", "date": "2018.03.27", "title": "ДАНС и \"Антикорупция\" разследвали служителката, говорила за търговия с BG паспорти"}
{"url": "http://clubz.bg/65930-shte_padne_li_pravitelstvoto_v_prishtina_sled_aresta_na_djurich", "text": "Арестът на директора на сръбската правителствена служба за Косово Марко Джурич в Косовска Митровица отново покачи градуса на напрежението между Белград и Прищина, съобщава \"Фокус\". Въпреки забраната на косовските власти Джурич пристигна в най-младата държава на Балканите за участие в панел от вътрешния диалог за Косово и Метохия, който Белград стартира по-рано. Веднага след пресичането на границата обаче той бе задържан зрелищно от спецчасти на косовската полиция. В последвалите часове в Косовска Митровцица се стигна до спонтанни протести, сблъсъци с полицията, употреба на сълзотворен газ и шокови гранати, в резултат на което пострадаха 32-ма косовски сърби. Часове по-късно Джурич бе експулсиран в Сърбия, но с това ситуацията не стана по- спокойна. Прищина извърши брутален акт на безумие, като арестува ръководителя на сръбската Служба за Косово и Метохия - очевидно с подкрепата на някои страни. Това заяви сръбският президент Александър Вучич в рамките на извънредно заседание на Съвета за национална сигурност, свикано във връзка с ареста на Джурич. Вучич увери, че всички участвали в задържането на Джурич ще бъдат привлечени под отговорност, а също така обеща, че Белград няма да позволи никому да гони косовските сърби от домовете им. Вучич избухна: Косово е терористична бандитска държава На фона на напрежението в северната част на Косово след ареста на ръководителя на сръбската Служба за Косово и Метохия, държавният глава на най-младата държава на Балканите Хашим Тачи призова гражданите да запазят спокойствие. Тачи подчерта, че сръбският политик е влязъл незаконно на територията на страната. Същевременно косовският президент бе категоричен: Посланикът на Русия в Белград Александър Чепурнин изрази възмущение от ареста на Джурич. Реакция имаше и от страна на Брюксел, който призова Белград и Прищина към спокойствие. По-късно бе обявено, че Върховният представител на Европейския съюз по въпросите за външните работи и политиката на сигурност Федерика Могерини ще пристигне във вторник вечерта в Белград, за да разговаря с Вучич и да насърчи диалога между двете съседни страни. В Прищина също настъпиха промени. Председателят на „Сръбска листа“ Горан Ракич изпълни заканите си и обяви оттеглянето на партията от косовското правителство, като допълни, че 10-те общини с преобладаващо сръбско население в Косово ще пристъпят към формирането на Общност на сръбските общини – нещо, което бе заложено в Брюкселския договор преди пет години. Съответното решение е взето след консултации с държавния глава на Сърбия Александър Вучич във връзка с напрежението в Косовска Митровица, поясни Ракич. Създалата се ситуация може да се окаже сложна за управляващия кабинет на министър-председателя Рамуш Харадинай. „Сръбска листа“ има 10 депутати в 120-местния парламент на Косово и е част от управляващото крехко мнозинство от 63-ма народни избраници. То бе формирано през септември миналата година, три месеца след изборите, като в него влизат Демократичната партия на Косово на президента Хашим Тачи, „Алианс за бъдещето на Косово“ на премиера Рамуш Харадинай, „Нов алианс за Косово“ на външния министър и вицепремиер Беджет Пацоли и партии на малцинствата в страната. Редица анализатори предупреждават, че инцидентът може да доведе до падането на правителството на Харадинай. И все пак - ситуацията в Косовска Митровица след ареста на ръководителя на сръбската Служба за Косово и Метохия Марко Джурич е спокойна. Съгласно разпространената информация, нощта е преминала без инциденти. Спецчасти на полицията са били разположени в близост до главния мост на река Ибър, която разделя града на две части.  ", "date": "2018.03.27", "title": "Ще падне ли правителството в Прищина след ареста на Джурич?"}
{"url": "http://clubz.bg/65940-likvidirat_li_uchilishteto_za_it_specialisti_kym_tehnicheskiq_universitet", "text": "Едно от най-добрите училища у нас заплашва с протести, защото държавата променя статута му. Става дума за Технологично училище „Електронни системи“, което внезапно се оказа оковано в законови ограничения, които могат коренно да променят модела на обучение там. ТУЕС, което е четвъртото поред желано школо в столицата, е част от Техническия университет в София. На децата преподават професори и доценти от ТУ и работодател на директора е ректорът на университета. Дванадесетокласниците завършват с дипломна работа, която се защитава пред академична комисия, учат специализирани предмети на много високо ниво и още на финала на завършването си започват работа на стартова заплата 3000 лева. Образователният модел е коренно различен от стандартния – децата учат по най-авангардните информационни технологии, които се променят през половин година. Ако тийнейджърите трябва да учат по общите учебници на МОН, вероятно и ИТ-секторът няма да ги търси, посочват от Обществения съвет на МОН. На практика в момента те стават висшисти още в 12 клас, разказва Станислав Сотиров, председател на Обществения съвет на школото. В момента в училището преподават и практици от ИТ – сектора. В края на август миналата година обаче на директорката на ТУЕС Стела Стефанова, е съобщено, че тя вече има нов работодател – Регионалното управление на образованието в столицата, и трябва да сключи нов договор. Парадоксалното решение е в резултат на това, че авторите на новия училищен закон са пропуснали да впишат ТУЕС като училище - част от университет. В закона са предвидени изключения само за спортни училища и такива, които са към Министерството на културата. Както и за Американския колеж, който е създаден по международна спогодба.  От ТУЕС настояват за специални законодателни промени, които да позволят техните ученици да учат по специални учебни програми. В противен случай ще се наложи професорите да отпаднат като преподаватели и децата да учат по задължителните програми на МОН по информатика, които драстично ще свалят нивото им.  Според родители, учители и възпитаници вече има 70 писма от браншови организации моделът на ТУЕС да бъде запазен. Според тях това би станало много лесно с промени в Закона за училищното и предучилищното образование. МОН кани утре в 15 часа ръководството на обществения съвет на училището на среща, но министър Красимир Вълчев бе категоричен, че няма да отстъпи от това Регионалното управление на образованието да се води основен работодател на директора. Неговото лично мнение е, че това ще доведе до по-голяма самостоятелност на директора, но представители на обществения съвет посочиха, че е възможно някой да е проявил интерес към обществените поръчки, които се правят. До момента те се задават от ректора на Техническия университет и се подписват поне от петима ръководители на катедри, а след промяната ще се съгласуват с един-единствен човек в РУО, подчерта Светослав Сотиров. Министър Вълчев категорично отрече да има съсредоточени интереси във въпросните обществени поръчки. В същото време преподаватели от ТУ посочиха, че университетът в последните години е превел 1,6 милиона на школото и е бил неговият основен финансов донор. Министерството плаща много по-ниски суми и те основно стигат за ремонти. Ректорът на Техническия университет проф. Георги Михов бе категоричен, че след като училището е било създадено преди 30 години към вуза, никой ректор не би си сторил грях на душата да ликвидира собствената си рожба и би продължил да води обучения в рамките на това, което МОН ще позволи, независимо дали новият модел ще усложни системата. ", "date": "2018.03.27", "title": "Ликвидират ли училището за ИТ-специалисти към Техническия университет?"}
{"url": "http://clubz.bg/65929-gdbop_pribra_20_danychni_na_razpit_zaradi_reket", "text": "Около 20 служители на НАП - София са на разпит по сигнали за корупционни действия. Това съобщиха от Спецпрокуратурата и ГДБОП, които разследват случая, предава БНР. Групата е следена от шест месеца, като според първоначална информация - става дума за притискане на търговци на дребно.  По-късно през деня ще стане ясно колко от привиканите, в чиито домове в София, Рила и Ботевград текат обиски, ще останат за 24 часа в ареста. В сряда, след анализ на доказателствата, Спецпрокуратурата ще прецени на колко души да повдигне обвинения по текст за участие в организирана престъпна група за корупционни престъпления. Шефът на спецпрокуратурата Иван Гешев заяви, че разследването се води от отдел Първи, който разследва така наречената „висока корупция“. Въпреки че конкретни обвиняеми няма, имало подозрение за участие в схемата и на лице, което, по силата на последните промени в НПК, вече е от компетентността на спецпрокуратурите. Иван Гешев и директорът на ГДБОП Ивайло Спиридонов бяха лаконични в подробностите за заподозрените. За самата схема те казаха само, че става дума за изнудване на мнозина собственици на малки търговски обекти, които са плащали, за да не бъдат проверявани или да не бъдат санкционирани, ако бъдат установени нарушения. Наскоро пък разследване на предаването \"Господари на ефира\" по Нова тв показа как данъчен служител от столичната НАП е рекетирал месеци наред бизнесмен с обещанието да бъде вдигнат наложен му запор. Въпреки че тогава от НАП заявиха, че това е по-скоро солова акция, все пак назначиха проверка в целия отдел по събиранията.", "date": "2018.03.27", "title": "ГДБОП прибра 20 данъчни на разпит заради рекет"}
{"url": "http://clubz.bg/65932-i_bez_aec_belene_bylgariq_nqma_da_ima_problemi_s_toka", "text": "И без АЕЦ \"Белене\" на България със сигурност няма да й липсва електроенергия в следващите 10 години. Това става ясно от прогнозата на Електроенергийния системен оператор (ЕСО) за периода 2017-2027 година. Според ЕСО има достатъчно производствени мощности до 2027 г. и не се очаква затруднение в електроснабдяването на страната при нормални метеорологични условия и аварийност. При продължителни лоши метеорологични условия и аварии е развитието на регионални пазари, включително на балансираща и на резервна мощност. Мартин Димитров: Възкресението на АЕЦ \"Белене\" е тайна договорка с Москва В следващите десет години в България ще бъдат изградени 647 мегавата нови енергийни мощности, като близо 2/3 от тях - 401 мегавата, ще бъдат от възобновяеми енергийни източници (ВЕИ).  Към края на 2017 г. у нас са изградени фотоволтаици с мощност от 1043 мегавата и вятърни централи с мощност от 701 мегавата. В последните 2 години няма нови заявления за присъединяване на нови ВЕИ-мощности към мрежата, съобщават от ЕСО. Според прогнозата на ЕСО енергийното потребление към 2027 г. ще се движи в диапазона между 37.9 млн. мегаватчаса и 40.5 млн. мегаватчаса в зависимост от това дали мерките за енергийна ефективност се прилагат по-интензивно, или се забавят. Според изчисленията в страната ще има остатъчна разполагаемост за производство от 6 500 000 до 7 900 000 мегавата годишно или около 15% от разполагаемите мощности, което се дължи на ВЕИ. Шефът на КЕВР призова да спре истерията с цените на тока В анализа на ЕСО по отношение на новите мощности са включени проектите за удължаване на експлоатацията на пети и шести блок на АЕЦ \"Козлодуй\" с постепенно увеличаване на максималните мощности, икономически ефективни малки ВЕИ централи, както и заявени когенериращи мощности - на площадката на \"Топлофикация София\" например. Втора атомна, както и проектите за хидроенергийни комплекси по Дунав, които са в групата на възобновяемите, и ТЕЦ Варна не са в сметката поради неяснотите около тях. При АЕЦ \"Белене\" причината е в неяснотите относно използването на оборудването на централата и липсата на стратегически инвеститор. От ЕСО посочват, че вариантът с нова ядрена мощност ще бъде взет предвид при следващи обновявания на плана за развитие на електропреносната мрежа. Енергийната компания на Китай заявява интерес към АЕЦ \"Белене\" Според анализа на държавната компания, ВЕИ-ата затрудняват балансирането на системата. Фотоволтаиците например не могат да бъдат използвани за покриване на пика на потреблението през зимните месеци (между 19 и 21 часа), а вятърните централи произвеждат най-много електроенергия в часовия диапазон между 2 и 6 часа, когато и потреблението е най-ниско и има излишък в системата. Но тези централи помагат при покриване на върховото потребление, когато ниските температури са съчетани и със силен вятър. ЕСО прогнозира инвестиции за 1.29 милиарда лева в следващите 10 години, от които 148 млн. лева са привлечени европейски средства.  Шефът на КЕВР призова да спре истерията с цените на тока Енергийната компания на Китай заявява интерес към АЕЦ \"Белене\"", "date": "2018.03.27", "title": "И без АЕЦ \"Белене\" България няма да има проблеми с тока"}
{"url": "http://clubz.bg/65934-i_nato_goni_ruski_diplomati", "text": "НАТО отнема акредитациите на седем руски дипломати, съобщи генералният секретар на организацията Йенс Столтенберг. Молбите за акредитиране на трима други няма да бъдат разгледани и така руската мисия в пакта се ограничава до 20 души. Ето кои държави изгониха дипломати на Русия (ПЪЛЕН СПИСЪК) Освен Великобритания, още 17 страни от Европейския съюз изгониха руски дипломати. Това направиха и САЩ, както и няколко страни извън блока. Българският посланик в Москва пък беше извикан в София \"за консултации\". България прибира посланика от Москва. За \"консултации\" Това стана след като Лондон обяви, че Русия най-вероятно стои зад отравянето на бившия руски шпионин Сергей Скрипал и дъщеря му, поразени този месец със смъртоносното вещество \"Новичок\". Великобритания постави улиматум на Москва да отговори  България прибира посланика от Москва. За \"консултации\"", "date": "2018.03.27", "title": "И НАТО гони руски дипломати"}
{"url": "http://clubz.bg/65933-televiziq_evropa_kupuva_radio", "text": "\"Телевизия Европа\" купува радио \"105,6 Новините сега\", съобщиха от медията. Това е последният проект на радио група \"Оберон\" и ще има 24-часова програма, състояща се от новини и информационни предавания. Новото име на радиото е \"Радио Европа – Новините сега\" Сливането ще осигури на радио аудиторията достъп в реално време до новините и публицистиката на \"Телевизия Европа\". Този вид сътрудничество между телевизия и радио в последните няколко години безспорно показа, че е успешен подход за увеличаване обхвата на публиките както на радио, така и на телевизионните канали. Слушането на радио програми в автомобилите в София е увеличено в пъти и подобен вид симбиоза на излъчване достига до много слушатели в трафика на големия град. Водещи и анализатори на радиото ще бъдат Ива Дойчинова, Елена Розберг, Евелина Павлова, Георги Коритаров, Николай Лефеджиев, Ани Балджиян, Димитър Вучев, Кузман Илиев, Владимир Сиркаров, Антон Тодоров и др. Очаква се стартът на проекта да бъде в средата на месец април тази година. Плановете на двете медийни групи са за разширяване на покритието на \"Радио Европа – Новините сега\" чрез участие в конкурси за лицензии и придобиване на съществуващи радио канали в страната. Новинарските емисии на \"Радио Европа - Новините сега\" ще продължат да се излъчват във всички градове, покривани от сигнала на радиостанциите Фреш, ФМ+, Зи Рок и Мелоди. Те са с над 40 предавателя в страната.", "date": "2018.03.27", "title": "\"Телевизия Европа\" купува радио"}
{"url": "http://clubz.bg/65921-lyvyt_asen_posledva_terez_i_masud_v_holandiq_snimki", "text": "Лъвът Асен последва малките Терез и Масуд в спасителния център за големи котки в Холандия. Асен, който заедно с двете малки лъвчета бедстваше в зоопарка в Разград, е пристигнал днес във  ELIDA Big Cat Centre. За щастлиявия развой на събитията у нас съобщиха от фондация \"Четири лапи\", която се грижи и за трите животни и уреди транспортирането им до спасителния център. От FELIDA също публикуваха информация: Както е известно, заминаването на болните лъвове, продукт на кръвосмешения (а Масуд и Терез бяха и стъпкани в клетката още при раждането си) не беше никак лесна задача заради упорството на общинския съвет в Разград да ги изпрати вместо в спасителния център в Холандия, от където в последствие ще бъдат пуснати в естествена среда в Африка - в зоопарка в Пазарджик, от където пък признаха, че нямат експертиза да се грижат за големи котки и то с такива заболявания. Паралелно течеше и кампания на депутата от ДПС Делян Пеевски (често издиган от пазарджишкия избирателен район), водена от неговите медии, за оставане на лъвовете в България. Министърът на околната среда и водите Нено Димов зае позиция, че животните остават тук, но тя бе \"отменена\" от премиера Бойко Борисов. Така, със санкцията на Борисов, Масуд и Терез заминаха преди около месец за Холандия, а сега ги последва и Асен.", "date": "2018.03.27", "title": "Лъвът Асен последва Терез и Масуд в Холандия (СНИМКИ)"}
{"url": "http://clubz.bg/65914-v_sveta_na_plashta_i_kinjala", "text": "Нареждайки най-голямото експулсиране на руски дипломати досега, САЩ и техните съюзници вдигнаха мизата в шпионския дуел Изток-Запад, датиращ от времето на Студената война, и хвърлиха светлина върху премълчаваната, но ширеща се практика в света на плаща и кинжала: изпращането на шпиони под дипломатическо прикритие.  Числата, посочени в понеделник от високопоставени американски служители, са шокиращи: много повече от 100 руски шпиони се подвизават на американска земя, маскирани като дипломати. САЩ обявиха, че гонят 60, така че дори и след като те си отидат, ще останат още най-малко 40, които на воля ще шетат из Вашингтон и други големи американски градове под официалната закрила на външното министерство на тяхната страна.  Ето кои държави изгониха дипломати на Русия (ПЪЛЕН СПИСЪК) Тогава, ако те наистина са шпиони и САЩ знаят това, защо да не ги изгоним всичките? Отговорът, казват експертите, е, че шпионажът, макар и забулен в мрак, потенциално отблъскващ и често незаконен, е възприета международна практика. Всички страни шпионират и повечето, ако не всички, пращат шпиони в чужбина, маскирани като дипломати, включително и САЩ.  Той добави, че дори когато шпионите бъдат разкрити, често е по-полезно те да бъдат дискретно следени, отколкото изгонвани. Има и друга причина САЩ да не прекаляват с изгонването на известните руски агенти, прикрепени към дипломатическите мисии: Америка също е в играта. Когато една страна гони представители на друга, очаква се и е прието наказаната страна да отвърне с реципрочни мерки. Когато през 2016 г. администрацията на Обама изгони 35 руски дипломати, Москва бързо изгони 35 американци. По подобен начин \"зъб за зъб\" този месец Великобритания изгони 23-ма руснаци, а Кремъл нареди на 23-ма британци да си ходят.  Полша арестува Марек В. - предполагаем руски шпионин Това означава, че колкото повече руски шпиони САЩ изгонят, толкова повече американски шпиони се очаква да изгони и Русия, каза Коста.  Когато една страна праща шпиони в посолството си в приятелска страна, тя обикновено ги \"обявява\" - казва на страната домакин кои са те. Тези шпиони продължават да се водят за дипломати, но служат и като хора за връзка с разузнавателните служби на страната домакин, установявайки полезен дискретен канал.  При страни с враждебни отношения, като САЩ и Русия, правителствата не си казват едно на друго кои са шпионите. Тогава тръгва високорискова игра за лов на шпиони. Всеки нов руски дипломат, аташиран към някоя мисия в САЩ, като посолството във Вашингтон, консулството в Сиатъл (което САЩ наредиха да бъде затворено), се проучва от ФБР и от други служители в контраразузнаването, каза Джон Шиндлър, бивш контраразузнавач и анализатор в Агенцията за национална сигурност.  Някои могат бързо да бъдат идентифицирани възоснова на това къде са работили преди и на какви длъжности - налична стара информация, която е много по-лесно да бъде проследена в модерната епоха на Гугъл, Линкедин и ЛексисНексис. Някои длъжности в посолствата са особено подходящи да се заемат от шпиони, като например служители по сигурността, политически секретари и специалисти по комуникациите, които често са тайно ангажирани с електронно разузнаване - техническо събиране на т.нар. сигнална информация: прехващане на телефонни разговори или на електронни комуникации.  САЩ отдавна твърдят, че по принцип не използват някои длъжности като прикритие за агенти на разузнаването, като служители в Американската агенция за международно развитие и доброволци на Корпуса на мира. Смята се, че всяко допускане, че хора от тези служби може да са шпиони, би изложило на сериозни рискове истинските хуманитарни работници. По време на Студената война някои столици по света си спечелиха репутация на места, които гъмжат от хиляди агенти, работещи за съперничещи си разузнавателни служби под дипломатическо прикритие. От Азия през Близкия изток до Европа, за такива шпионски гнезда бяха смятани градове като Атина, Банкок, Бейрут, Белград, Берлин, Кайро, Техеран и Виена, и шпионските игри в тях често се разиграваха открито пред нещо неподозиращите минувачи.  Нова Зеландия не е открила руски шпиони, които да експулсира След рухването на Съветския съюз тази дейност затихна, но никога не престана съвсем. Сега тя се връща, заредена с мъст.  Всъщност, едва миналата година Русия гневно се оплака, че смята много американски дипломати, изпратени в Москва и други градове в Русия, за шпиони.  \"Твърде много служители на ЦРУ и разузнавателния отдел на Пентагона, работещи под прикритието на американската дипломатическа мисия, се занимават с дейност, която никак не съответства на техния статут\", каза говорителката на руското външно министерство Мария Захарова. Полша арестува Марек В. - предполагаем руски шпионин Нова Зеландия не е открила руски шпиони, които да експулсира", "date": "2018.03.27", "title": "В света на плаща и кинжала"}
{"url": "http://clubz.bg/65931-resheniq_s_misyl_za_horata_prirodata_biznesa", "text": "На 27 март стартират изложенията и конференциите EE и ВЕ, Smart Cities и Save the Planet, които се организират от Виа Експо в ИЕЦ, София и ще продължат до 29 март. Тази година участват водещи компании от 17 държави. Събитията са място за представяне на редица иновации, обмяна на идеи и създаване на нови контакти. Посетителите ще бъдат посрещнати от санбот – хуманоиден робот, който успешно може да работи в различни области – търговия, охрана,  образование, здравеопазване, банки. Те ще се запознаят с  първия в света кондензационен котел на пелети  – той има температурна модулация от 28 до 85 °C и постига 107,3% рекордна ефективност. Термопомпи от ново поколение намаляват разхода на енергия с до 80%. Първият по рода си проект у нас за инсталация/котел за производство на топлина и топлинна енергия изцяло на слама се презентира в рамките на изложенията. Интерес предизвикват системи за енергийна ефективност, които работят, без да консумират енергия през голямата част от годината. Те постигат средносезонна норма на енергийна ефективност от 24. Системите оптимизират производство на енергия от различни източници – природен газ, отпадна топлина, слънчева енергия, биомаса, биогаз и др. намират приложение в производствени помещения, хотели и административни сгради. Инвестицията се изплаща между 3 и 4 години, а оборудването има полезен живот от 13-14 г. Изложител акцентира освен върху технологичните характеристики на произвежданите от него бойлери за биомаса, но и върху екологичните ползи – те щадят годишно околната среда от приблизително 435 000 тона емисии на CO2. Друг иновативен продукт е система за прогнозиране, балансиране и управление на небаланси, производствени графици и отчети в производството и потреблението на ел. енергия, която намаля разходите за небаланси с 300%.  Изложител представя софтуер, чрез който  отпадъците се управляват рентабилно и  екологично. Той позволява взимането на стратегически решения, базирани на данни.  Производител популяризира иновативни контейнери, които се заравят на около 1,5 м под земята. Те спестяват място и са чисто, безопасно и икономично решение за ефективно и природосъобразно сметосъбиране, намаляват разходите за извозване на отпадъците с 30%.  Посетителите ще се запознаят и с възможностите на рециклиращи машини за пластмасови, електронни, метални и др. видове отпадъци. Компании от 16 държави предлагат решения за енергията, отпадъците и градовете Сред продуктовите експонати присъстват системи за домашна и сградна автоматизация – решения за интелигентно осветление, отопление, слънцезащита, аудио/видео приложения, системи за мониторинг на температурата, устройства за отчитане на потреблението на ел. енергия, управление на охранителната система, видеонаблюдение и др. Участва и световен лидер, който разкрива и комбинира големи количества фрагментирани данни и ги преобразува в ценни услуги и решения, които коренно подобряват начина, по който хората живеят, се движат и взаимодействат. Той предлага Отворена платформа за локализационни услуги и пространствени данни. На официалното откриване присъстваха: Йоана Христова - заместник-кмет по направление “Зелена система, екология и земеползване”, Софийска община; Красимир Живков - заместник-министър на околната среда и водите на Република България; Н. Пр. Алберто А. М. Труеба - посланик на Аржентина в България; Улрике Щрака - търговски съветник, Advantage Austria София; Траян Кебелеу - заместник-генерален секретар на Организация за Черноморско икономическо сътрудничество и Дидие Кулон - генерален директор, Международен хладилен институт (със седалище в Париж). Изключително широко е приложението на технологиите и решения, представени на ЕЕ и ВЕ, Save the Planet, Smart Cities. Те са от интерес за общините, ютилити и фасилити сектора, енергетиката, ОВК, строителството, архитектурата, ЕСКО компании, земеделие и животновъдство, дървообработваща, мебелна, химическа, фармацевтична промишленост, екология, управление на отпадъци и други индустрии, които целят да подобрят своята ресурсна ефективност. За повече информация  .", "date": "2018.03.27", "title": "Решения с мисъл за хората, природата, бизнеса"}
{"url": "http://clubz.bg/65920-bos_na_koza_nostra_si_napravil_plastichna_operaciq_v_bylgariq", "text": "Сицилианският мафиотски бос Матео Месина Денаро си е направил пластична операция в България. Това разкрива разследване на италианското списание L'Espresso. Кръстникът на Коза Ностра е заличил и пръстовите си отпечатъци, пише изданието. През 2014 г. италианската полиция за последно публикува снимка на Денаро, който е обявен за издирване. Това се случва няколко месеца след като сестра му, Патриция Месина Денаро, е арестувана заедно други съучастници на мафиотския бос. Италиански мафиотски кланове са като у дома си в България и Румъния 45-годишния тосканец, чиито свидетелства публикува изданието, не казва кога е направена операцията - преди или след 2014 г., нито в коя клиника. Той е срещнал Денаро за пръв път на пристанището в Палермо, а по-късно и в Тоскана, където мафиотският бос е подпомаган от Ндрагентата. Свидетелят разкрива също и нови моменти от криминалния живот на боса, обвинен в убийства и атентати. Той е в тежко здравословно състояние - не вижда и е на диализа. Много от твърденията на сведетелят са проверени от антимафиотите във Флоренция, изтъква L'Espresso. Местната прокуратура разполага и със снимки, документиращи тайни срещи на Матео Денаро с негови съучастници. В разследването участва и финансовата полиция. Умря последният \"бос на босовете\" на италианската мафия В италиански медии се твърди, че Денаро е определен за наследник на \"босът на босовете\" на сицилианската мафия Салваторе (Тото) Риина. Той почина на 87-годишна възраст през ноември миналата година в затвора. Той е лидерът на клана Корлеоне от едноименното сицилианско градче, прочуло се след издаването на романа на Марио Пузо \"Кръстникът\". Денаро е сред най-издирваните хора в Италия. На 13 март тази година бе арестуван съдружникът на Денаро Вито Никастри, известен още като \"царят на вятъра\" заради неговите инвестиции във възобновяеми енергийни източници. Според италианската прокуратура, парите за инвестициите идват именно от мафиотския бос. Умря последният \"бос на босовете\" на италианската мафия", "date": "2018.03.27", "title": "Бос на Коза ностра си направил пластична операция в България"}
{"url": "http://clubz.bg/65909-ot_1_april_gledame_lyubimiq_serial_ot_vsqka_tochka_v_es", "text": "От 1 април европейците ще имат достъп до онлайн съдържанието, за което са се абонирали у дома, където и да се намират в Европейския съюз - по работа или на почивка. Когато пътуваме в ЕС, вече няма да пропускаме любимите си филми, телевизионни сериали и спортни предавания, нито игрите, музикалните услуги или електронните книги, за които имаме цифров абонамент. Това припомниха днес в съвместно изявление заместник-председателят на Европейската комисия Андрус Ансип, комисарят по въпросите на цифровата икономика Мария Габриел, българският министър на транспорта и информационните технологии Ивайло Московски и членовете на Европейския парламент Павел Свобода и Жан-Мари Кавада. От тази дата се привежда в действие Регламентът за трансграничната преносимост на услугите за онлайн съдържание на вътрешния пазар, приет през юни 2017-а. Правилата ще се прилагат за платени услуги, но доставчиците на безплатно съдържание също могат да се възползват от тях. Полза от тези разпоредби ще имат и доставчиците на онлайн съдържание, тъй като вече няма да им се налага да придобиват лицензи за държавите, в които пътуват техните абонати. Така например абонатите на HBO Go, Netflix, Spotify, Google Music и пр. в България вече ще могат да ползват услугите им и по време на командировка или почивка в Испания, Франция, Гърция и навсякъде в ЕС. Отмяната на ограниченията, които не позволяваха на европейците да ползват при пътуване абонаментите си за цифрови медии и съдържание, е нов успех на цифровия единен пазар след ефективното премахване на таксите за роуминг, от което се ползват потребителите в цяла Европа от юни 2017 г. насам. Новите правила са директен отговор на промените в поведението и навиците на европейските граждани, които използват нови технологии, посочват от евроинституциите.. Така например между 2010 г. и 2014 г. разходите на потребителите за видео абонаменти са се увеличили със 113% годишно, а между 2014 г. и 2015 г. броят на потребителите се е увеличил с 56%. Счита се, че  . Наред с това почти 60% от младите европейци заявяват, че възможността да ползват абонаментите си по време на пътуване е важен фактор при избора на онлайн услуги. Преносимостта на тези услуги дава отговор на предпочитанията на потребителите, като същевременно ще помогне на доставчиците да увеличат броя на абонатите си. Постигането на споразумение относно преносимостта е забележителен резултат от тясното сътрудничество между институциите на ЕС и европейските предприятия и заинтересовани страни и ние сме напълно уверени, че радио- и телевизионните оператори и платформи ще възприемат това като възможност за подобряване на предоставяните от тях услуги. Днес правим поредната конкретна стъпка към изграждането на истински цифров единен пазар и обединено европейско цифрово общество, които да са достъпни за всички граждани и да са рентабилни за бизнеса, заявиха политиците.", "date": "2018.03.27", "title": "От 1 април: гледаме любимия сериал от всяка точка в ЕС"}
{"url": "http://clubz.bg/65915-ne_vqrvajte_na_erdogan_che_turciq_prodyljava_da_gleda_kym_es", "text": "Единственото нещо, за което Анкара и Европа се съгласяват тези дни, е това, че между тях липсва съгласие по много неща, пише днес влиятелният американски сайт \"Политико\" в коментар за вчерашната среща на лидерите на ЕС и Турция във Варна, съобщава БТА. От разграждането на турските демократични институции, последвало проваления опит за свалянето на Ердоган през 2016 г., до неотдавнашното нападение срещу кюрдските сили в Сирия, лидерите на ЕС се безпокоят, че Анкара се е превърнала по-скоро в дългосрочен проблем вместо партньор, отбелязва сайтът.  След срещата във Варна: ЕС ще преведе и останалите €1.2 млрд. за бежанците Въпреки това двете страни са свързани с взаимна зависимост, от която не могат да избягат. Европа се нуждае от Турция заради сключеното преди две години споразумение, което сне миграционния натиск върху ЕС. Във време, когато популисти от Палермо до Стокхолм трупат популярност по бежанския въпрос, европейските лидери и особено Ангела Меркел в Германия искат Брюксел да прави всичко възможно, за да запази това споразумение, пише авторът. А въпреки пламенната риторика на Ердоган срещу Европа и обвиненията му, че Германия и други страни подслоняват терористи, Ердоган е наясно, че Турция е почти изцяло зависима от ЕС, за да не затъне турската икономика, подчертава \"Политико\". Припомня се, че около половината от турския износ е за ЕС, а на Евросъюза се падат и две трети от външните инвестиции в страната.  Систематичните атаки на Ердоган срещу турската правосъдна система и репресиите му срещу гражданското общество водят дотам, че Европа не желае да обсъжда дори промени в митническия съюз с Анкара, камо ли да вдъхне нов живот отлежаващата вече 55 г. нейна кандидатура за членство в ЕС. Евролидерите дори не пожелаха мероприятието във Варна да се нарича съмит, а само \"лидерска среща\", добавя сайтът.  Ердоган обаче като че ли успя да получи онова, което очакваше от това упражнение. Преди да отпътува за България, той заяви, че \"членството в ЕС остава нашата стратегическа цел\". Подобни изявления, които са напълно несъвместими с действията на Анкара през последните години, имат за цел да вдъхнат на турските елити и на финансовите пазари глътка надежда, че въпреки последните бъркотии страната остава свързана със Запада. \"Не вярвайте обаче на това\", пише американският сайт. \"Това бе едно показно упражнение, което не е в състояние да реши фундаменталните различия в отношенията между Турция и ЕС\", заключава Хакура, цитиран от \"Политико\".", "date": "2018.03.27", "title": "\"Не вярвайте на Ердоган, че Турция продължава да гледа към ЕС\""}
{"url": "http://clubz.bg/65916-bylgariq_pribira_poslanika_ot_moskva_za_konsultacii", "text": "Премиерът Бойко Борисов разпореди на посланика ни в Русия Бойко Коцев да се прибере в София - \"за консултации\". А шефовете на ДАР и ДАНС - Драгомир Димитров и Димитър Георгиев, са на спешна среща с представители на партньорски служби в Министерския съвет. Ето кои държави изгониха дипломати на Русия (ПЪЛЕН СПИСЪК) Самият Борисов заяви неотдавна, че България няма достатъчно доказателства за вина на Москва по случая с отравянето на бившия шпионин Сергей Скрипал и дъщеря му Юлия. Оттогава обаче вече 17 държави от ЕС последваха примера на Великобритания и отпратиха руски дипломати у дома. Че България няма да предприема таква мярка бе обявено и от Министерството на външните работи преди ден, а днес бе повторено от вицепремиера Екатерина Захариева. Секретар на президента става посланик в Москва Очаква се посланикът ни в Москва Бойко Коцев скоро да бъде заменен от секретаря по външна политика на президента Румен Радев - Атанас Кръстин. За това са се договорили премиерът Борисов и държавният глава. Издаден указ обаче засега няма. Мандатът на Коцев отдавна е изтекъл, оглавява мисията ни в Москва от 2012 г., но доскоро нямаше съгласие между \"Дондуков\" 1 и \"Дондуков\" 2 за смяната му. Неофициално начело на посолството в Русия се спрягаше посланичката ни в Швейцария и бивш вицепремиер Меглена Плугчиева. Но в името на междуинституционалното разбирателство е било възприето предложението Кръстин да оглави мисията. Междувременно в Министерския съвет и в президентството се провеждат срещи на шефовете на българското разузнаване (ДАР) и контраразузнаване (ДАНС) с представители на партньорски служби. Това е и причината шефовете им - Драгомир Димитров и Димитър Георгиев, да изпратят заместниците си на изслушване от парламентарната временна комисия за сделката за ЧЕЗ. Секретар на президента става посланик в Москва", "date": "2018.03.27", "title": "България прибира посланика от Москва. За \"консултации\""}
{"url": "http://clubz.bg/65917-korneliq_ninova_iska_stenogramata_ot_razgovora_borisov_erdogan", "text": "Лидерът на БСП Корнелия Нинова заяви в Пазарджик, че срещата между ЕС и Турция във Варна вчера не е нещо изключително. Тя обаче настоя да получи стенограма от разговорите между премиера Бойко Борисов и президента на Турция Реджеп Ердоган. Нинова посочи, че няма конкретен резултат и напредък по нито един от спорните въпроси след проведената среща. Тя каза, че не е ясно какво е отговорил Ердоган на въпроса за душевните граници на Турция, които включват и Кърджали. По отношение на въпроса с тракийските бежанци, Нинова посочи, че това не е въпрос на двустранни отношения, а към него има и европейси ангажименти. Тя обърна внимание, че само за 2017 г. има 6 различни срещи.", "date": "2018.03.27", "title": "Корнелия Нинова иска стенограмата от разговора Борисов - Ердоган"}
{"url": "http://clubz.bg/65923-yuliq_krysteva_agent_sabina_na_dyrjavna_sigurnost", "text": "Юлия Кръстева - световно известна като психоаналитик, лингвист, семиотик, философ - се оказа агент на Държавна сигурност. Това обяви комисията по досиетата в свое решение след проверка на сътрудниците и членовете на редакционния съвет на \"Литературен вестник\". Сред 32-рата проверени души, работили в изданието, Кръстева е единственото обявено име. За още един човек от вестника не са предоставили информация. От решението на комисията става ясно, че са открити документи, изготвени от щатни служители на ДС, които се съдържат в личното й дело, което е два тома, и работното й дело, което е запазено. Юлия Кръстева е била регистрирана като сътрудник през юни 1971 г. Според биографията й това е 5 години след като заминава да следва в Париж със стипендия на френското правителство. Тя е била регистрирана от ст. лейт. Иван Божиков и е сътрудничела на отдели в Първо главно управление III (европейски страни) и IV (САЩ, Англия и Канада). Юлия Кръстева е родена през 1941 г. в Сливен. През 1966 г., две години след като завършва френска филология в София, заминава за Франция, където става част от водещите философски и литературни кръгове. Прави докторантури по семиология и лингвистика и преподава в Парижкия университет \"Дени Дидро\". Тя има и частна практика като психоаналитик. Преподава в Колумбийския университет в Ню Йорк като гост-професор, където дели професорския стол по семиология с Умберто Еко и Цветан Тодоров. Лекции чете и в Университета на Торонто, както и в други висши учебни заведения в Европа и САЩ. Тя е и изпълнителен секретар на Международната асоциация по семиология и член на много редакторски съвети. Юлия Кръстева е също член на Британската академия. През 1997 г. получава Ордена на Почетния легион на Франция. През 2004 г. й е присъдена Холбергова награда.", "date": "2018.03.27", "title": "Юлия Кръстева - агент \"Сабина\" на Държавна сигурност"}
{"url": "http://clubz.bg/65925-ek_dava_na_facebook_2_sedmici_da_se_opravi_sys_skandala", "text": "Европейската комисия дава на Facebook срок от две седмици, за да реши въпросите, възникнали покрай скандала с изтичане на 50 милиона потребителски профила от социалната мрежа и ползването им за политически кампании, съобщи Франс прес, цитирана от БТА. Скандалът Cambridge Analytica - Зукърбърг обедня с $6 милиарда Трябва да стане ясно дали и данните на европейски граждани са били засегнати, смятат от европейската институция. ЕК иска и подробно да бъде информирана за мерките, които се предвиждат за преодоляване на подобни течове в бъдеще. Това пише еврокомисарката по правосъдието Вера Йоурова до главната изпълнителна директорка на социалната мрежа Шерил Сандбърг. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) И отбелязва, че досегашните отговори на основателя и собственик на компанията Марк Зукърбърг не са задоволителни. Той обяви, че дупките в сигурността, позволили теча на данни, са запълнени още преди години, но и обяви, че Facebook ще вземе нови мерки. Самият създател на социалната мрежа обаче избягва да говори публично след първоначалните си интервюта след първите дни на скандала с Cambridge Analytica. Макар да бе поканен да говори по въпроса лично пред британските депутати (тъй като компанията работи на Острова), той ще изпрати в Лондон главния си технологичен директор Майк Шрьопфер или главния си директор по продуктите на компанията Крис Кокс. Те били по-компетентни да отговарят на въпросите на депутатите. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ)", "date": "2018.03.27", "title": "ЕК дава на Facebook 2 седмици да се оправи със скандала"}
{"url": "http://clubz.bg/65913-uefa_vyvejda_pravo_na_chetvyrta_smqna_v_evroturnirite", "text": "УЕФА утвърди промени за турнирите Шампионска лига и Лига Европа от следващия сезон, съобщава официалният сайт на централата. Отборите ще имат право на четвърта смяна, която ще може да се извършва в елиминационната фаза напролет. Това се отнася в случаите, в които даден мач стигне до продължения. Припомняме, че на същия принцип четири смени ще има и на световното в Русия. На световното по футбол - по 4 смени и видеоповторения за съдиите Друга интересна новост е, че стигналите до финалите в двата турнира, а също така съперниците за Суперкупата, ще могат да впишат сред резервите по 12 футболисти, а не както досега 7. Така в групата за мача ще се вписват по 23-ма състезатели. УЕФА потвърди и намерението да промени началния час на всички мачове в Шампионската лига. Двубоите вече ще започват в 22:00, а не както досега в 21:45. Някои срещи в груповата фаза може да стартират и в 19:55. Това със сигурност се отнася за местата, където зимата е по-сурова и настъпва по-рано, като например в Русия и Украйна. Там и сега първият съдийски сигнал прозвучава по-рано. Но в елиминационната фаза всички двубои ще са от 22:00. Горното се отнася и за Лига Европа.  Важна промяна за отборите: след груповата фаза участниците в плейофите ще могат да картотекират по трима нови. Сега те нямат това право, записването за  евротурнирите се прави само в началото на сезона.", "date": "2018.03.27", "title": "УЕФА въвежда право на четвърта смяна в евротурнирите"}
{"url": "http://clubz.bg/65903-maq_manolova_predstavi_zakon_za_lichniq_falit", "text": "Омбудсманът Мая Манолова рестартира идеята за законодателство за личния фалит, което да облекчи свръхзадлъжнялостта на над 600 000 души у нас, срещу които има заведени искове. България е последната държава от Европейския съюз, в която няма такъв закон, след като и Румъния вече има отпреди няколко години. 81% от българските граждани искат такъв закон, 800 милиона лева са потребителските кредити, които имат проблем с обслужването и са отчетени като \"лоши\", обясни Манолова.  Социален форсмажор - например болест или загуба на близък, може да доведе до това и добросъвестен човек да изпадне в положението на фалит, затова задлъжнялостта не е частен проблем, каза омбудсманът. 35% от българите - 2 милиона и половина от населението, живеят в тежки ограничения, обяви Манолова. В подготвения от нея и група експерти проект е ясно разписано в кои случаи човек трябва да бъде освободен от дълговете, които не може да плаща.  Мая Манолова взема на прицел \"свръхпривилегиите\" на банките В края на 2017 г. по данни на Европейската комисия просрочените заеми у нас са за над 4.7 милиарда евро, сред които тези, по които не е плащано над 90 дни, са за 3.4 милиарда евро. На 800 милиона лева възлизат необслужваните потребителски кредити. По данни на БНБ от средата на 2017 г. кредитополучателите у нас са 2 330 000, изтеглили 4 991 000 заема. Тук не са включени дълговете към доставчици на обществени услуги. Над 600 000 са необлужваните кредити на физически лица. Мая Манолова: Разбунтувайте се заради правата си Ние сме в топ 4 на страните от ЕС -12.1% от всички заеми в България са лоши при средно 4.6% за ЕС, припомни Мая Манолова.  Справедливо споделяне на тежестта чрез частично погасяване на задължения и справедливо обезщетение на кредитора, даване на втори шанс за длъжника, принцип на добросъвестност - това са основните принципи в законопроекта. За личен фалит ще се минава през съдебна процедура в окръжен съд - една спрямо дълга към всички кредитори. Право на такава процедура ще имат лица, живели поне 6 месеца у нас - уседналостта се въвежда, за да се предотврати \"туризмът\" на банкрута от граждани от други страни членки на ЕС. Мая Манолова: Всяка година сразявам по един противник От специалната защита на закона ще могат да се възползват само добросъвестни длъжници - хора, активно търсещи работа, неосъждани заради липса на надеждност или укриване на средства, стана ясно от изявлението на Манолова. Процедурата може да бъде стартирана при размер на дълга от минимум 5 минимални работни заплати.  Информация за длъжниците и производството ще се качва в регистър към Търговския, който ще играе и ролята на призовка към кредитора, когато не може да бъде открит.  Гражданинът, който иска започване на такова производство, ще е длъжен да посочи освен цялото си налично имущество, но и всичките си задължения, както и всичките си кредитори, които ще имат едномесечен срок след започване на производството, всички останали да се включат в тази процедура, обясни Манолова.  В проекта са разписани три различни процедури - според ситуацията на длъжника. Първата ще е за лица с доход над несеквестируемия, като в този случай в период 3 до 5 години ще трябва да се платят поне 50% от задълженията. При втория случай ще има ликвидация (разпродаване) на имущество, без несеквестируемото. Третият ще се задейства, когато длъжникът няма каквито и да било доходи и имущество. При третия тип процедура длъжникът ще трябва в разстояние на десет години да уведомява съда при постъпващи доходи, за да стартира някоя от предвидените две процедури, след което съдът ще постановява опрощаване, ако той е бил добросъвестен. В случай че в този период придобие имущество или получи доходи, които не предложи за удовлетворяване на кредиторите, губи привилегиите от процедурата и кредиторите могат да започнат да си търсят дължимото, обясни омбудсманът.  Омбудсманът иска и гражданите да съдят КЕВР В производствата ще участва синдик, а със стартирането им се спират висящите задължения и начисляването на лихви. Експертите предлагат оздравителен план и пакет последващи мерки като несеквестируем минимум, запазване на единствено жилище и доходи в размер на минималната заплата, преструктуриране на задълженията с презумпция, че длъжникът ще укрепне финансово, ограничение за ползване на нов кредит за период от 3 до 7 години. През 2012 г. депутатът от ГЕРБ Емил Радев, понастоящем евродепутат, предложи промяна в Закона за задълженията и договорите, която въвеждаше 10-годишен давностен срок за всички необезпечени вземания срещу физически лица. Това беше първата стъпка към законодателство, което да урежда личния фалит. Предложението така и не мина. Мая Манолова: Разбунтувайте се заради правата си Мая Манолова: Всяка година сразявам по един противник Омбудсманът иска и гражданите да съдят КЕВР", "date": "2018.03.27", "title": "Мая Манолова представи закон за личния фалит"}
{"url": "http://clubz.bg/65906-turciq_ne_dejstva_sreshtu_rusiq_nqma_da_goni_ruski_diplomati", "text": "Турция не планира действия срещу Русия и няма да гони руски дипломати. Това заяви вицепремиерът Бекир Боздаг, след като над сто руски дипломатически представители бяха експулсирани от Европа, САЩ и Канада в отговор на отравянето на шпионина Скрипал във Великобритания. Акцията започна Лондон с експулсирането на 23-ма руски дипломати. Най-малко 45 руски дипломати бяха изгонени от страни членки на ЕС. Съединените щати изгониха 60 души и обявиха закриване на консулството в Сиатъл. Ето кои държави изгониха дипломати на Русия (ПЪЛЕН СПИСЪК) Относно операцията на Турция \"Маслинова клонка\" в Северна Сирия Боздаг съобщи, че са били \"неутрализирани\" 3775 души от старта на офанзивата в Африн. На срещата ЕС - Турция във Варна вчера президентът Реджеп Тайип Ердоган даде ясно да се разбере, че Турция няма да отстъпи от региона и няма да прекрати военните си действия в Сирия срещу \"терористични групи\". По думите на Бекир Боздаг 282 селища, 50 стратегически обекта и 332 локации се намират вече под контрола на турската армия и Свободната сирийска армия (FSA). Турската армия обгради контролирания от кюрдите Африн Турция започна операцията на 20 януари, за да прочисти района от кюрдските Сили за защита на народа (YPG). Повече от 30 години Анкара води битка с обявената извън закона Кюрдска работническа партия (ПКК) и исканията на кюрдите за по-голяма автономия. Опасенията на турските управници са от създаване на кюрдска държава на територии в Северна Сирия, тъй като от другата страна на границата са райони, населени предимно с кюрди. На 18 март турските въоръжени сили и Свободната сирийска армия заявиха, че вече имат пълен контрол над Африн. Боздаг заяви, че турските военни действия в Африн обаче не са приключили. По думите на турския вицепремиер по време на операцията се оказват особени грижи за цивилното население - затова и продължава обезопасяването на района от мини и експлозиви. Според Боздаг Турция подкрепя почти 40 000 цивилни граждани в 106 места в района на Африн, а турски организации като турския \"Червен полумесец\", Фондацията за управление при бедствия и аварии (AFAD) и Фондация \"Дианет\" (към турската Дирекция на вероизповеданията) оказват хуманитарна помощ. Турция ще продължи да оказва медицинска помощ на региона, добави той. Междувременно стана ясно, че Анкара не възнамерява да извърши военна операция в района Синджар в Северен Ирак без пълно съгласуване с Багдад. Това е заявил турският премиер Бинали Йълдъръм в телефонен разговор с иракския си колега Хайдер ал Абади. \"Ние няма да извършваме никаква операция без одобрението на иракското правителство. Турция уважава суверенитета на Ирак и няма да предприема никакви действия, които биха могли да го нарушат\", е казал Йълдъръм. Той е потвърдил, че към момента между иракските и турските власти няма споразумение за провеждане на военна операция на територията на Ирак. В огласеното от Анкара съобщение за разговора, цитирано от турския телевизионен канал НТВ, бе посочено, че турската страна е подчертала \"важността, отдавана на близкото сътрудничество в борбата с тероризма със съседен и приятелски Ирак\" и е изразила очакване Ирак, \"в духа на добросъседските отношения, да предприеме съответните мерки спрямо терористичната организация ПКК. Наред с това Боздаг коментира и срещата на върха Турция - ЕС, състояла се на 26 март във Варна, на Ердоган с председателите на Европейския съвет и на Европейската комисия Доналд Туск и Жан-Клод Юнкер. \"Надяваме се, че тази среща ще отвори нова врата, а двустранните връзки - ново ускорение\", заяви вицепремиерът.  Единственият реален резултат от срещата беше потвърждение, че споразумението между Турция и ЕС за бежанците ще продължи, а Брюксел ще осигури и оставащите 1.2 милиарда евро от общо обещаните 3 милиарда евро за трите милиона бежанци от Сирия. След срещата във Варна: ЕС ще преведе и останалите €1.2 млрд. за бежанците Турската армия обгради контролирания от кюрдите Африн След срещата във Варна: ЕС ще преведе и останалите €1.2 млрд. за бежанците", "date": "2018.03.27", "title": "Турция не действа срещу Русия - няма да гони руски дипломати"}
{"url": "http://clubz.bg/65905-bunt_v_kemerovo_putin_da_izleze_i_kaje_istinata_za_pojara_video", "text": "Хиляди жители на Кемерово излязоха на спонтанен митинг пред сградата на областната управа, предаде Нюз.ру. В нея от сутринта се провежда заседание, ръководено от президента Владимир Путин за справяне с последиците от пожара в мола \"Зимна вишна\". Хората искат властите да разкажат истината за причините за пожара. И да публикуват списъци със загиналите. Официално бе публикувано, че изгорелите са 64 души, от които 41 деца. Обаче слуховете в града говорят, че жертвите надминават 300 души. Хората не вярват на официалните данни. Путин за пожара в Кемерово: Престъпна небрежност По информация на Тайга.инфо протестиращите искат оставката на кмета Игор Середюк и губернатора на Кемеровска област Аман Тулеев. Хората скандират:   Спецчасти преградиха площада, но после махнаха една част от съоръженията. Напрежението е огромно. Всеки момент може да се стигне до сблъсъци.   Множеството настоява Путин да се появи на площада, да даде обяснения и да отговори на въпросите им. И крещят още: Това ще бъде една от най-мрачните \"истории за лъжи\". В Кемерово, както се вижда от уста на уста, хората говорят, че през нощта в моргите са закарали 170 трупове, а официалната цифра е 64, пише известният публицист и политолог Александър Морозов във фейсбук. Федералните източници се държаха като скотове, а не като федерални служители. Поради тази позиция на властите сега всичко ще бъде конспирация и слухове. Местните спецсили за сигурност ще \"работят\" с родителите на умрелите деца, за да ги притиснат и да се уверят, че \"държат устата си затворена\" и не говорят с пресата. В същото време във всяка класна стая в Кемерово децата ще знаят кой е починал и кои семейства са загубили... Страшно унищожение. И страшна лъжа, заключава авторът.     Това сподели със сълзи на очи пред \"МБХ Медия\" Игор Востриков от Кемерово. Той загубил цялото си семейство при пожара в \"Зимна вишна\" - съпругата си Елена и трите си деца, които били на възраст 7, 5 и 2 години. Там загинала и сестра му Альона. Той като заключените се прощавали с близките си, Востриков до последно си мислел, че става дума за терористичен акт. Той е убеден, че жертвите със сигурност не са само 64. Востриков и други хора събирали информация и според някои данни загиналите са към 350. По време на трагедията Игор бил извън града. В мола обаче бързо пристигнала майка му. От нея той научил, че спасителите били неподготвени и дори нямали каски. И дори лъгали майка му, че там нямало никого, призовавали я да се успокои. Съпругата му се обадила за сбогом. Последните й думи били: Сестра му се обадила на родителите им, за да се прости с тях. Востриков се опита да говори от трибуната пред протестиращите, докато на нея бе зам.-губернаторът Цивилев.  По-късно Цивилев поиска прошка от Востриков и участниците в митинга, като дори падна на колене.     Междувременно стана ясно, че Владимир Путин е отлетял за Москва. Естествено без да се срещне с протестиращите. Той обяви 28 март за ден на национален траур.", "date": "2018.03.27", "title": "Бунт в Кемерово: Путин да излезе и каже истината за пожара (ВИДЕО)"}
{"url": "http://clubz.bg/65908-prokuraturata_strategiqta_na_cvetan_vasilev_e_da_izkara_procesa_politicheski", "text": "Това бяха част от изявленията днес на шефа на спецобвинението Иван Гешев на продължаващото разпоредително заседание, в което се обсъжда дали съдът да даде ход на делото за фалита на КТБ. Искат отвод на всички разследвали КТБ - Пеевски им е бил колега След като в края на февруари с куп различни аргументи адвокатите на общо 18-те обвиняеми изразиха становища  , обвинението поиска на предното заседание време да отговори.  Така днес прокурор Гешев и двете му колежки - Даниела Начева и Антоанета Софрониева, в продължение на повече от 2 часа се опитаха да убедят съда, че не е проблем процесът да тръгне задочно срещу главния обвиняем, без той дори да е разпитан. Гешев хвърли и малка \"бомба\" - че в страниците на делото се съдържат данни, че е имало, от една страна, компрометиране, от друга - заплахи за живота, а от трета - опит за \"профилактиране\" с едни 200 000 лв. на основния свидетел Бисер Лазов  Това се случило не само на Лазов, а общо на 3-4 души, а сега фактите били отделени в други разследвания, поясни Гешев пред журналисти. Ето как шефът на спецпрокуратурата разкрил тактиката и мотивацията на Василев да се изкарва жертва на политически процес: Прокурорът обвини адвокатите, че казват неистини - че сръбските власти са информирали прокуратурата, защото тя не била получила нито едно писмо от тях. Гешев повтори и една от любимите си фрази: че   Пък и не се защитавал сам. Основна теза на прокуратурата е, че нищо не я задължава да разпита по видеоконферентна връзка Василев - така както той пожелал, преди да му предяви обвинителния акт. Затова и има два постановени отказа за разпит - през 2014 и 2016 г. Гешев се спря на посоченото от защитниците вопиющо според тях нарушение - че не са разпитани лица като Николай Бареков или Делян Пеевски. На свой ред адвокатът на Василев Константин Симеонов отбеляза, че е вярно, че едно от твърденията им пред сръбското правосъдие е, че Василев е жертва на политическа репресия. И че апелативният съд на Белград точно това е приел (когато за пръв път отмени постановлението на първата инстанция и върна делото - б.р.). Освен това Симеонов отговори на въпрос: ако има политически натиск срещу Василев, от коя партия е. Той каза, че винаги е говорил не за партия, а за група лица, по-точно за \"триумвирата, който управлява държавата - Делян Пеевски, Бойко Борисов и Цацаров\". А за \"Закона Магнитски\" - той касаел корупция и е добре прокурорите да го прочетат. Адвокат: Триумвиратът, който управлява държавата, заплашва живота на Цветан Василев Прокуратурата днес оспорва и другите твърдения на защитата - че адвокатите от столичното следствие трябва да си направят отвод и цялото дело да започне отначало, защото са били колеги на Делян Пеевски и че делото трябва да се върне отначало. \"По тая логика може да искаме да се върне на \"Протесна мрежа\", каза Гешев (гражданското сдружение и подател на сигнала, б.р.). По въпроса, че неправилно е прекратено обвинението спрямо Орлин Русев, без другите обвиняеми да бъдат уведомени, прокурорите защитиха тезата, че те решават кого да обвиняват, а другите обвиняеми не са пострадали, които могат да искат някакви действия от съда. Предстои следобед адвокатите да кажат своите \"дуплики\" на репликите на прокуратурата и съдът да реши дали да даде ход на мегапроцеса. Което може и да не е днес. Адвокат: Триумвиратът, който управлява държавата, заплашва живота на Цветан Василев", "date": "2018.03.27", "title": "Прокуратурата: Стратегията на Цветан Василев е да изкара процеса политически"}
{"url": "http://clubz.bg/65912-vsichki_vei_ta_nad_4_mw_izlizat_na_svobodniq_pazar_na_tok", "text": "Обещаните от ГЕРБ около стотина промени в Закона за енергетиката вече са внесени в парламента и след приемането им на свободния пазар на електроенергия ще излязат и производители на зелен ток над 4 мегавата, които ще имат право на договор за премия с Фонда за електроенергийна сигурност. Това е известна промяна спрямо първоначално обявените намерения на свободния пазар да бъдат извадени производители на ток над 5 мегавата, както беше договорено на среща през февруари в Министерския съвет между работодателските организации, премиера Бойко Борисов и министъра на енергетиката Теменужка Петкова. С това продавачите на пазара на ток ще се увеличат на повече от стотина спрямо сегашните трима - АЕЦ \"Козлодуй\", ТЕЦ \"Марица изток\" 2 и Националната електрическа компания (НЕК). От ЧЕЗ смятат, че \"Инерком\" няма да плати за сделката По странно съвпадение и четирите фотоволтаични централи, които оперира кандидат-купувачът за българския бизнес на ЧЕЗ, са с инсталирана мощност над 4 MW и под 5 MW -  \"Улер 2009\" (с 4.703 MW), \"Диана Хънт\" (с 4.736 MW), \"Евро бетон\" (4.780 MW) и \"Еко-Строй Инженеринг\" (4.680 MW). Известно е също, че немалко политици имат ВЕИ-та от времето на бума им - при тройната коалиция и в първия кабинет на Бойко Борисов. Според енергийни експерти причина за промяната от 5 на 4 мегавата е, че имало твърде много компании, които произвеждат малко под 5MW и за да избегнат процедурата по лицензиране в КЕВР, бил свален прагът. \n\tПромените, внесени в парламента, предвиждат Комисията за енергийно и водно регулиране (КЕВР) до 30 юни да определи премии за тока от възобновяеми източници и от високоефективно комбинирано производство на електрическа и топлинна енергия, произведена от централи с обща инсталирана мощност 4 MW и над 4MW. Сега те продават енергията си на НЕК по фиксирани цени. Премиите са разликата между преференциалните цени на производителите и определената за този период прогнозна пазарна цена. Съгласно проекта, премии ще могат да се изплащат и за минали регулаторни периоди. Тези, които ще ги получават, също ще бъдат задължени да правят вноски от 5% всеки месец във Фонда за електроенергийна сигурност, и като останалите няма да се начислява ДДС. Проектът предвижда, че тези вноски са публични държавни вземания и в случай че има неплатени, подлежат на принудително изпълнение от публичен изпълнител по реда на Данъчно-процесуалния кодекс. Фондът няма да изплаща премии на тези производители, които не са се издължили към него - и в тези случаи няма да дължи и лихви за забава. Освен това промените задължават енергийната борса да изкупува енергията за технологични загуби от държавния Електроенергиен системен оператор (EСО) и електроразпределителните дружества (ЧЕЗ, Енерго-про и ЕВН). Става въпрос за количество от около 4 тераватчаса. За целта в законопроекта е записано, че до 30 юни всяка година КЕВР трябва да определи прогнозната пазарна цена, по която ще бъде изкупувана тази енергия. Законопроектът разширява правомощията на КЕВР, при наличие на \"обосновано предположение\" за нарушение, да извършва обиски, да изземва документация от производители, да запечатва помещения. За проверката на място се изисква разрешение от съдия от Административен съд-София по искане на председателя на КЕВР. Определението на съда може да се обжалва в тридневен срок от съобщаването му пред 3-членен състав на ВАС.", "date": "2018.03.27", "title": "Всички ВЕИ-та над 4 MW излизат на свободния пазар на ток"}
{"url": "http://clubz.bg/65901-sds_se_vyrna_na_rakovski_134", "text": "Логото на Съюза на демократичните сили (СДС) се върна на фасадата на емблематичната за десницата и демокрацията сграда на \"Раковски\" 134 в София месец, след като бе свалено. А бе свалено, за да се сложи това на новия стопанин на офиси в сградата - Национален фронт за спасение на България (НФСБ) на вицепремиера Валери Симеонов. От известно време двете партии са съквартиранти. Властите оставиха на добра воля СДС на същия адрес, въпреки че след като не успяха да прескочат 4-процентовата парламентарна бариера с Реформаторския блок, сините нямат право на партийна централа в държавен имот, признавайки им направени през годините разходи за ремонт. Валери Симеонов се нанася на \"Раковски\" 134 В продължение на 28 години на фасадата пишеше \"Съюз на демократичните сили\". В последните месеци висеше и един от плакатите на Реформаторския блок за последния парламентарен вот - с ликовете на Петър Москов и Венци Мицов - първият - лицето на Реформаторите, а вторият - заместник на Светльо Витков в \"Глас Народен\", които на изборите участваха заедно с обединението. Към днешна дата от тези плакати няма и спомен, а самият Реформаторски блок е пред разпад, след като \"Движение България на гражданите\" обяви, че замразява членството си, а \"Глас народен\" - че продължава самостоятелно политическия си път. Правителството даде помещенията на партията на Валери Симеонов \"Г.С. Раковски\" 134 със свое решение в края на миналата година. Дотогава НФСБ имаше право да ползва помещения на ул. \"Цар Калоян\" в центъра на София, но не се възползва от него. Още от влизането на партията в предишния парламент с Патриотичния фронт Симеонов обяви апетити към сградата на СДС. Това се случи през лятото на 2013 г. Сините обаче също бяха в Народното събрание, а и към онзи момент имаха дългосрочен договор за наем до 2015 г. Още тогава обаче се обмисляше вариант на съжителство с други формации с цел да се пестят пари от наем, въпреки че държавата като цяло отдава помещения на партиите, които имат право на централа по закон, на преференциални цени.  Лукарски: Няма нищо драматично, че друга партия влиза на \"Раковски\" 134 През това лято областният управител на София Николай Пехливанов (\"Атака\" - \"Обединени патриоти\") изпрати писма до партиите, чието право на ползване на държавен имот е отпаднало заради резултата от предсрочните парламентарни избори, да освободят доброволно централите си. Сред тях са СДС, ДСБ, ДБГ на Меглена Кунева и т.н. Самите партии, разбира се, обжалват и отлагат тези действия.  Преди няколко години сините, но и държавата, се разделиха с част от имота на популярния адрес след спечелени реституционни дела. Тогава СДС остана без залата си за медии на партера, както и още няколко помещения. През годините мерак да акостират на \"Раковски\" 134 имаха и Николай Бареков, и Веселин Марешки. Тогава Бареков бе лидер на разпадналата се по-късно партия \"България без цензура\". Тя обаче имаше парламентарна група. Аптекарският бос пък заяви желание да се нанесе в синята крепост, когато \"Воля\" успя да прескочат 4-процентовата бариера на последния парламентарен вот. Лукарски: Няма нищо драматично, че друга партия влиза на \"Раковски\" 134", "date": "2018.03.27", "title": "СДС се \"върна\" на \"Раковски\" 134"}
{"url": "http://clubz.bg/65894-putin_za_pojara_v_kemerovo_prestypna_nebrejnost", "text": "Рано тази сутрин руският лидер Владимир Путин пристигна в Кемерово и веднага отиде да положи цветя пред мола, където в неделя пожар изпепели 64 души. От днес до 29 март е обявен траур в района. Путин постави букет от рози на спонтанна могила, където хората носят цветя, играчки и снимки на загиналите. Президентът и спецпратеникът в Сибирския федерален окръг Сергей Менияло огледаха и обгорялата фасада на търговския център \"Зимна вишна\". След като почете паметта на загиналите, Путин свика съвещание с местните власти за преодоляване на последиците от пожара. Срещата започна с минута мълчание. Държавният глава изрази съболезнованията си на семействата и приятелите на жертвите, след което заяви: По последни данни от изгорелите в пожара 41 са деца. Засега са разпознати само 25 души. Заради пожара бяха арестувани четирима души. Води се разследване за причиняване на смърт по небрежност.", "date": "2018.03.27", "title": "Путин за пожара в Кемерово: Престъпна небрежност"}
{"url": "http://clubz.bg/65897-nova_zelandiq_ne_e_otkrila_ruski_shpioni_koito_da_ekspulsira", "text": "Нова Зеландия увери, че е искала да експулсира руски шпиони като част от ответните мерки срещу отравянето на бившия руски агент Сергей Скрипал във Великобритания, но не е намерила, предаде Франс прес. САЩ, Канада, Австралия, Норвегия, Украйна и 16 страни от ЕС обявиха експулсирането на над 100 руски дипломати, припомня АФП. 17 държави гонят руски дипломати заради отровения Скрипал Нова Зеландия изрази принципна подкрепа за Великобритания, но призна, че не може да направи много поради липсата на руски агенти. Ардърн добави, че нейното правителство ще продължи да обмисля мерки, които може да вземе, за да подкрепи позицията на международната общност.", "date": "2018.03.27", "title": "Нова Зеландия не е открила руски шпиони, които да експулсира"}
{"url": "http://clubz.bg/65895-zaharieva_vidq_podadena_ryka_ot_erdogan_a_donchev_nervna_no_rezultatna_sreshta", "text": "Като \"подадена ръка\" от турския президент Реджеп Ердоган към Европа - така вицепремиерът и министър на външните работи Екаретира Захариева оцени срещата между ЕС и Турция, провела се снощи във Варна под домакинството на премиера Бойко Борисов.  Срещата ЕС - Турция постигна очакваното и то не е малко Тя добави, че са били поставени въпросите с правовата държава в Турция, както и турската военна операция в Африн и макар да \"продължава да има различия в позициите”, оцени срещата като \"историческа\". Тя каза още, че в двустранната среща с Ердоган преди разговорите на ниво ЕС Борисов е поставил висящите от години въпроси между България и Турция. Преди сбирката във Варна президентът Румен Радев, а преди това и лидерката на БСП Корнелия Нинова поискаха премиерът да постави темата в разговорите си с турския президент.  Губи този, който не е на трапезата Вицепремиерът Томислав Дончев пък каза пред бТВ, че \"част от нервните срещи са по-резултатни, отколкото тези, при които всичко е захаросано\", оценявайки събитието във Варна.  След срещата във Варна: ЕС ще преведе и останалите €1.2 млрд. за бежанците Екатерина Захариева и тази сутрин потвърди позицията на България за това, че подкрепяме Великобритания и позициите й спрямо Русия след отравянето на Скрипал, но на този етап \"не смятаме за уместно\" да се налагат санкции и да се експулсират руски дипломати от страната ни.  Македония и Унгария също гонят руски дипломати Още две страни от Европа - Македония и Унгария, съобщиха, че гонят дипломати на Путин. Вчера същото направиха още 14 държави от ЕС. САЩ пък взеха решение да изгонят 60 руски дипломати. 17 държави гонят руски дипломати заради отровения Скрипал Вицепремиерът Дончев пък отговори уклончиво на въпрос дали и как държавата ще участва в сделката за ЧЕЗ в България - тъй като това не зависело от институциите, а от продавача ЧЕЗ и от купувача \"Инерком\" на Гинка Върбакова.     Губи този, който не е на трапезата След срещата във Варна: ЕС ще преведе и останалите €1.2 млрд. за бежанците Македония и Унгария също гонят руски дипломати 17 държави гонят руски дипломати заради отровения Скрипал", "date": "2018.03.27", "title": "Захариева видя \"подадена ръка\" от Ердоган, а Дончев - \"нервна, но резултатна\" среща"}
{"url": "http://clubz.bg/65890-elektronni_poznavatelni_knijki_vlizat_v_detskite_gradini", "text": "От новата 2018/2019 учебна година децата в детските градини вече ще могат да учат по електронни образователни книжки.  Министерството на образованието и науката (МОН) одобри всички печатни и електронни познавателни книжки за трета (5-6 г.) и за четвърта (6-7 г.) подготвителна възрастова група на издателска група „Просвета“, които влизат в клас наесен.  „Просвета“ внесе за одобрение три различни комплекта: Те покриват всички образователни направления: български език и литература, математика, околен свят, изобразително изкуство, музика, конструиране и технологии. А електронните образователни книжки са безценен помощник на учителя – те приковават вниманието на децата с десетки игри, упражнения, видеофилмчета, музика и песни. Имат професионални звукозаписи на всички стихотворения и приказки, които се изучават.  \n\tДо новите електронни познавателни книжки издателството предоставя безплатен достъп за учители, родители и деца, който ще бъде видим на сайта на „Просвета“ в началото на април.  \n\tЗа да ги използва, потребителят трябва да попълни кратка регистрационна форма, а предоставеният му безплатен достъп ще бъде валиден чак до началото на следващата учебна година (2018/2019).  \n\tСлед 1 септември 2018 г. електронните книжки ще бъдат безплатни за всеки детски учител, който избере да преподава по съответстващите им печатни книжки от трите поредици на издателството – „Чуден свят“, „Ръка за ръка“ или „АБВ игри“.  \n\tОт „Просвета“ заявиха, че вече са готови и с всички нови помагала за първа (3-4 г.) и втора (4-5 г.) възрастова група и от трите поредици, които също ще бъдат на разположение на учителите за новата 2018/2019 учебна година.  \n\tИзборът на познавателни книжки за трета и четвърта възрастова група за учебната 2018/2019 година се очаква да започне в началото на април.", "date": "2018.03.27", "title": "Електронни познавателни книжки влизат в детските градини"}
{"url": "http://clubz.bg/65899-nikolaj_nankov_kyrpejyt_na_dupki_trqbva_da_spre", "text": "Подходът, който сме предприемали през последните 30 г. с кърпежа на дупките, е практика, която трябва да бъде спряна и заради автомобилите, и заради здравето на гражданите. Това заяви днес министърът на регионалното развитие и благоустройството Николай Нанков на международна конференция \"Пътна безопасност. Нови технологии и добри световни и европейски практики\". Нанков припомни, че България е лидер в черната статистика на Европа по жертви по пътищата. По данни на Евростат за 2016 г. жертвите у нас са 99 на 1 млн. души население, два пъти повече от средното за ЕС (50 на 1 милион) и 3.5 пъти повече от страната с най-малко загинали на пътя в ЕС - Швеция. Пътищата в България са по-лоши, отколкото в Бутан, Гана и Гамбия Министърът посочи, че около 8000 км републикански пътища и 12 000 км общински се нуждаят от спешна цялостна рехабилитация и напомни за системния проблем, свързан с недофинансирането в пътния сектор.  Пътищата с тол такси ясни до август   Наред с това Нанков съобщи, че България е готова с проекти за мерки и дейности за повишаване на пътна безопасност за над 3 млрд. лева, които да предложи за еврофинансиране след 2020 г. ЕК изисква на база на бъдещи дебати, които стартират от май по темата \"Стратегическа рамка за пътна безопасност\", информация от всички страни от ЕС какви дейности в тази връзка ще бъдат предприети и какъв е необходимият за това ресурс, обясни министърът. Министърът информира, че на база на многогодишната финансова рамка се дебатира темата да има нарочен инструмент под формата на програма или фонд за пътна безопасност за периода 2020-2030 г.  Пътищата с тол такси ясни до август  ", "date": "2018.03.27", "title": "Николай Нанков: Кърпежът на дупки трябва да спре"}
{"url": "http://clubz.bg/65898-bylgariq_kato_tymno_petno_na_kartata_na_evropa", "text": "Тази карта е присъда на управлението на Борисов и коалиция, ние не сме Европа, а Евразия ( ). Отговорността е негова лична - след осем години на управление, днешните ръководители на страната и единадесет години членство в ЕС, и още повече в НАТО, правителството изпитва страх да се солидаризира с европейско решение - което не казва нищо друго, а че има граници за агресията на Русия и Европа ще ѝ даде отпор. Ето кои държави изгониха дипломати на Русия (ПЪЛЕН СПИСЪК) Каква е равносметката от управлението на главния анестезиолог на републиката, чиято основна цел бе да приспи демократичните инстинкти на българина и да върне посредствеността на власт, като приемете всяка глупост и нерешителност за достойнство. Неговият контрол над медиите не е по-малък от този на Путин и Ердоган, вижте как БНТ изрязва критиките от репортажите - по типичен съветски образец. Тази карта е равносилна на март 1941 година - това е самоопределение на страната на правителството на страната на губещите - тогава Германия и Съветският съюз са тандем. Днес в тази група е само Русия и пак сме от грешната страна. Защо? Защото избрахме посредствени и страхливи хора да ни управляват и представляват в парламента, защото предпочетохме да емигрираме навън и навътре, вместо да се борим за Отечеството. Стигнахме дотам, че държавния глава го е страх да изрази съболезнования с вероятно най-голямата трагедия в съвременната история на Русия, защото Кремъл крие за размерите на трагедията. Това не е политика, а чиста човешка форма на солидарност и негодувание.  Срам ме е от тези, които ме управляват? Тази карта е резултат на вашия избор, уважаеми сънародници. България като тъмно петно на картата на Европа. Много е вероятно Вожда да се реши днес да изгони един дипломат, ей така, от кумова срама. Но същността на идиотската му политика на обезличаване на нацията няма да се промени. Днес обявявам личен траур по загиналите деца и жертви в трагедията в Кемерово, истината за която се крие и там, и тук, обявявам траур и за несъстоялата се демокрация и европеизация на България под управлението на Борисов и управляващата и пригласящата опозиция от БСП и ДПС. България солидарна с Путин.", "date": "2018.03.27", "title": "България като тъмно петно на картата на Европа"}
{"url": "http://clubz.bg/65900-bnt_oficialno_%E2%80%9Estani_bogat%E2%80%9C_trygva_na_1_april", "text": "„Стани богат“ тръгва по БНТ, съобщават официално от обществената телевизия и най-сетне потвърдиха публикациите в някои медии. Играта ще стартира на 1 април, неделя, от 19 ч. Това ще бъде и началният час, в който ще се излъчва всеки делничен ден. Така БНТ за първи път ще направи опит да отнеме зрители от централните новинарски емисии по Би Ти Ви и Нова, заковани в същия час. „Стани богат“ ще се завърне с класическата схема на играта – 15 въпроса и добре познатите три жокера  . Голямата награда е 100 000 лева, а сигурните суми остават 500 лв.  и 2500 лв.  „Проблемите започнаха, след като представихме Бялата книга за свободата на медиите“ Над 3000 души до момента са се регистрирали на онлайн платформата  , повече от 300 от кандидатите вече са участвали в предишни издания на „Стани богат“ или в „Минута е много“. Според регламента на стола на богатството може да се седне само веднъж – втори шанс могат да получат онези кандидати, които са отпаднали в играта „Най-бързият печели“. Най-младият кандидат е 9-годишен, а най-възрастният на 86 г. 25% от заявилите участие са под 35-годишна възраст. Лицензът за Who wants to be a millionaire?   е продаден в над 100 държави, като в повечето от тях играта постига изключителен рейтинг. Първото издание на играта започва на 4 септември 1988 г. като радиошоу във Великобритания. Автор на тогавашния проект е Дейвид Бригс, който дава съгласието си на Крис Тарант да направи радиоигра с парични награди. След като няколко слушатели печелят прилични суми, шоуто е спряно. Това обаче не отказва Бригс и той доразвива идеята си в телевизионен вариант. Първият брой на формата излиза в телевизионния ефир на ITV1 с името „Планина от пари“, а правилата са почти същите, каквито са и днес. Първият въпрос е носел награда само от 1 паунд, а последният – 1 млн. паунда. Това е и най-голямата награда, получавана в телевизионно шоу дотогава. Играта вдъхнови филма на Дани Бойл „Беднякът милионер“  , който разказва историята на млад мъж от бедните квартали на Мумбай, който участва в индийската версия на „Стани богат“. Филмът има десет номинации за „Оскар“ и осем спечелени. У нас „Стани богат“ започва да се излъчва през 2001 г. по Нова телевизия с водещ Ники Кънчев. Дотук нито един от участниците у нас не е получил голямата награда. Един-единствен играч отговори на всички въпроси, Асен Ангелов – но наградата не му бе дадена, тъй като дъщеря му, водещата Искра Ангелова, по онова време работеше в Нова телевизия  . Водещ на играта по БНТ ще бъде Михаил Билалов. \" \"", "date": "2018.03.27", "title": "БНТ официално: „Стани богат“ тръгва на 1 април"}
{"url": "http://clubz.bg/65877-imat_li_obshti_cennosti_svetiqt_prestol_i_kitajskata_komunisticheska_partiq", "text": "На пет пресечки от Ватикана, на пълна с туристи улица, която води до базиликата \"Св. Петър\", тайванско знаме се развява на прозорец на триетажна офис сграда, където се помещава посолството на Тайпе в Светия престол. През тези дни персоналът там е притеснен. Те знаят, че една вечер може да им се наложи да свалят това знаме - червено и синьо с бяло слънце - за последен път. Ватикана и Китай се приближават все повече до историческо споразумение за назначаването на епископи, което може да е сигнал за затопляне в някога студените отношения. Дипломати и учени казват, че Тайван може да е най-големият губещ от сделката. Съгласно споразумението Ватикана ще има думата в преговори за назначаването на бъдещите китайски епископи. Католиците в страната са разделени между лоялна към папата \"нелегална\" църква и подкрепяна от правителството църква. Дори и частично разрешаване на този въпрос може да разчисти пътя за евентуални дипломатически отношения между Ватикана и Пекин. Това ще даде на църквата легална възможност да се грижи за католиците в Китай, чийто брой се оценява на 12 милиона. Освен това ще означава дипломатическо изоставяне на Тайван. Ватикана е една от само 20-те държави, които все още признават Тайван, известен официално като Китайска република Тайван. Пекин настоява, че ако други страни искат да имат отношения с него, първо трябва да прекъснат връзките си с Тайван. Миналият месец външното министерство на Китайската народна република заяви, че Китай винаги се е стремял искрено да подобри отношенията си с Ватикана. Високопоставен ватикански представител заяви обаче, че споразумението за епископите \"не е политическо\", намеквайки, че то не е свързано официално с дипломатически отношения и че Ватикана няма да стане следващата държава, заменила отношенията с Тайван за връзки с Китай. Католическите лидери в Тайпе също хранят надежди. \"Ценностите, към които се придържа Ватикана, са различни от тези на Китайската комунистическа партия. Установяването на връзки с Ватикана изисква ценности, включващи свободата и демокрацията\". Хун заяви, че Тайванската църква \"спи спокойно през нощта\". Но докога? Някои експерти казват, че установяването на дипломатически отношения между Пекин и Ватикана е неизбежно, макар че вероятно не се очаква в скоро време. \"Но от стратегическа гледна точка католиците на континента са по-важни, защото бъдещето на евангелизацията на Китай и на цяла Азия минава през Китай. То е ключово за Католическата църква\", заяви той пред Ройтерс. Тайванското посолство във Ватикана развява гордо знамето си от прозорците си, домакин е на културни събития и публикува вестник. В същото време ватиканският му аналог в Тайпе е заслужаващ проучване пример за дискретна дипломация. Посолството на Ватикана в Тайпе се намира в тих жилищен квартал в квартала Даан. Единственият намек за функциите му е папският знак на кръстосаните ключове и тиара. Този символ не е широко познат сред обществото. Последният ватикански дипломат в континентален Китай беше прогонен през 1951 г. и посолството на Светия престол се установява в Тайван, където Националистическото правителство на Чан Кай-ши бяга през 1949 г. след поражението от комунистическите армии на Мао Цзедун, основател на Китайската народна република (КНР). От 70-те години на миналия век, след като ООН гласува да признае КНР за единственият законен Китай, Ватикана не е назначавал нунций, или посланик, в Тайван. Оттогава тя запазва статуса на посолството на най-ниското равнище \"временен шарже д'афер\". Дипломати казват, че дискретността на Ватикана в Тайван в продължение на четири десетилетия цели да умилостиви Пекин, който все още смята Тайван за своя изконна територия. През 1999 г. кардинал Анджело Содано, тогавашният държавен секретар на Ватикана при папа Йоан Павел Втори, предизвика шок сред дипломатите в Тайван. Той заяви, че Ватикана е готова да премести посолството си от Тайпе в Китай \"не утре, а тази вечер, ако китайските власти го разрешат\". Във ватиканските справочници и дипломатически списъци посланикът на Тайван, който в момента е Матю Шиемин Ли, е записан като посланик на \"Китай\", а не на \"Китайска република Тайван\", което е сегашното официално име на Тайван. До 1949 г. това беше официалното име на Китай. Двусмислието не е случайно, казват дипломати. Като запазва двусмислено и общо наименование, Ватикана избягва да разгневява допълнително Пекин, в момент когато се опитва да постигне споразумение за католиците на континента. Това би улеснило Ватикана да премести посолството си в Пекин един ден, твърдейки, че не е изоставила Тайван, където вероятно ще остави \"апостолическо\" представители на местната църква. Той заяви, че поради огромното нарастване на дипломатическата и икономическа сила на Китай през последните няколко десетилетия, той вече не се стреми към дипломатическото признаване от Ватикана толкова силно, колкото в миналото. Това означава, че постепенното политическо сближаване след подписване на споразумение за епископите е по-вероятно от бързо признаване. Тези, които вероятно ще се почувстват най-наранени, ако Ватикана в крайна сметка преустрои политическите си отношения с Тайван, са 300-те хиляди католици на острова. Макар че са по-малко от 2 на сто от населението на острова, влиянието им е несъразмерно голямо. Вицепрезидентът на Тайван Чен Чинджен е вярващ католик и през 2016 г. посети Ватикана за канонизацията на Майка Тереза. Католическият университет \"Фу Джен\" се смята за много престижен. Регионалната католическа семинария в Тайван обучава свещеници от много части на Азия, включително от Китай. ", "date": "2018.03.27", "title": "Имат ли общи ценности Светият престол и Китайската комунистическа партия?"}
{"url": "http://clubz.bg/65868-futbolistite_na_bdj_se_multiplicirat", "text": "На 29 януари след разкритията на Нова телевизия, че футболисти са назначени в БДЖ само, за да ритат на най-ниско ниво на аматьорския ни футбол, министърът на транспорта Ивайло Московски свика извънредна пресконференция, на която обяви, че отборът \"Локомотив-БДЖ\" се закрива. Отборът не само продължава да мери сили с колоси на играта с топка като \"Вихър\"- Требич, \"Спартак 1933\" - Подгумер и \"Надежда\" - Доброславци, но и закъсалата държавна железница се задължава да налива пари в тима през следващите две години,  Това става ясно от новия Колективен трудов договор (КТД), подписан между синдикалните организации и ръководството на жп компанията, пише В чл. 79 на споразумението е записано:  Текстът на практика дава възможност ФК \"Локо-БДЖ\" да се клонира, а жп компанията да плаща сметките както на футболистите, така и за други аматьорски отбори. В края на януари Нова тв излезе с разследване, според което машинистите дават хиляди часове извънреден труд, ремонтите на локомотиви са фиктивни и на този фон като служители на железниците са назначавани футболисти, които колегите им никога не са виждали да ходят на работа. ", "date": "2018.03.27", "title": "Футболистите на БДЖ се мултиплицират"}
{"url": "http://clubz.bg/65891-prokuraturata_razsledva_sobstvenika_na_bedstvashtite_kone_za_zloupotreba_s_evropari", "text": "Установяване има ли злоупотреба с евросредсва е една от основните линии, по която ще върви разследването срещу Петър Пищалов от Кюстендил, след като десетки негови коне загинаха от глад и студ в Осоговската планина. Животните са били изоставени в продължение на месеци, повечето загинаха, а останалите живи бедстват - вероятно сред тях има и такива, които не са преживели нощта. Това стана ясно от репортаж на място от планината и пряко включване от Съдебната палата на говорителя на главния прокурор Румяна Арнаудова пред БНТ тази сутрин. Десетки коне измират от студ и глад в Осоговската планина От собственика на конете Пищалов до момента няма снети писмени обяснения, но той е призован да се яви днес в прокурата. Ако не го направи - ще бъде доведен принудително. Той не се яви пред камерата на БНТ, въпреки че според медията е имало такава уговорка. По думите на Арнаудова се разбра, че именно злоупотребата с европейски пари - каквито Пищалов е получил за отглеждане на животните, ще е основа на разследването. Прокуратурата се самосезира още вчера по случая, след като благодарение на граждани и доброволци зловещата история за изоставените коне стана обществено достояние. За оцелелите животни бе занесена храна и вода въпреки лошите метеорологични условия. След като случаят стигна до медиите, се активизираха и други държавни институции - БАБХ и екослужбите в Кюстендилско.  За последните две години - от 2014 до 2017 г., собственикът на бедстващите коне в Осоговската планина е получил около 34 хил. лв. субсидии за отглеждането им, стана ясно от думите на Янислав Янчев от Държавен фонд \"Земеделие\" пред бТВ. Представителят на фонда посочи, че Пищалов има два регистрирани животновъдни обекта в села в Кюстендилско и чрез тях е подал заявка и е получил одобрение за получаване на европейски субсидии. Помощи получава от 2009 г. като стопанин, сочат данните във фонда, а от 2013 г. те включват пари и за отглеждането и поддържането на тази порода коне. През 2016 г. след проверка е имало санкции срещу Пищалов заради \"дребни нередности\". Представителят на фонда обясни, че няма как физически всяка година да се прави проверка на всички 120 хил. стопани, получаващи субсидии. Това се прави по схема, при която се проверяват тези, които се преценяват като рискови. Такъв е бил случаят с проверката през 2016 г., съобщи още бТВ.  ", "date": "2018.03.27", "title": "Прокуратурата разследва собственика на бедстващите коне за злоупотреба с европари"}
{"url": "http://clubz.bg/65889-gubi_tozi_kojto_ne_e_na_trapezata", "text": "Рано е за подробен анализ. А и среща без ясни цели трудно може да бъде успех или провал... На пръв поглед, всеки получи своето. ЕС - продължаване на мигрантската сделка (практически отдавна ясно); Ердоган - свободата да прави каквото си иска в Турция и Сирия; Европейските национални правителства - спокойствие, че Турция е все така безкрайно далеч от членство в Съюза; Борисов - телевизионна слава и добри отношения с “Тайпи” (които са явно Много важни). Губи този, който не е на трапезата. След срещата във Варна: ЕС ще преведе и останалите €1.2 млрд. за бежанците В случая Гърция (стратегически), Кипър (по-непосредствено) и кюрдите в Сирия (съвсем актуално) имат своите основания да се притесняват от \"Мюнхенския\" тон на Юнкер. Остава отворен въпросът дали тази инициатива няма трайно да охлади отношенията между София и Атина. Дано не стане така, защото - по много причини - в обозримо бъдеще са далеч по-важни от тези с Анкара. Дали Борисов е прав, че страните \"отново са на масата на преговорите\", ще се види. Не изглежда баш така. Но пък всички ние научихме за Доналд, \"Тайпи\" и дузпите...  ", "date": "2018.03.27", "title": "Губи този, който не е на трапезата"}
{"url": "http://clubz.bg/65892-vuchich_izbuhna_kosovo_e_teroristichna_banditska_dyrjava", "text": "Сръбският президент Александър Вучич нарече Косово \"терористистка\" и \"бандитска\" държава, подкрепяна от западни сили, и я обвини в \"брутална провокация\" заради задържането в Косовска Митровица на висш сръбски представител, съобщи Асошиейтед прес.  В остро изявление, предавано на живо по сръбски медии, Вучич каза, че случилото се няма да остане ненаказано, но не се оттегли от водените с посредничеството на ЕС преговори за нормализиране на отношенията с Косово. Той каза, че ще бъде направено всичко за запазване на мира, но Сърбия няма да позволи на никого да излага на риск сигурността на нейните граждани. Арестът на Марко Джурич е  , каза сръбският лидер, цитиран от Асошиейтед прес.  Всички, участвали в задържането в Косовска Митровица на директора на сръбската правителствена служба за Косово Марко Джурич, ще бъдат изправени пред съда, заяви Вучич след свиканото заради случая заседание на Съвета за национална сигурност, предаде ТАСС. Ръководителят на външната политика на ЕС Федерика Могерини призова за сдържаност и Косово, и Сърбия и каза, че е разговаряла със сръбския президент и с косовския лидер Хашим Тачи.  Марко Джурич, сръбският представител в преговорите с Косово, бе задържан в Косовска Митровица, влизайки незаконно в Косово. По-късно той бе освободен и отведен от полицията до границата със Сърбия.  Лекар от северната част на Косово каза, че 32 души са били ранени, петима от тях - сериозно, по време на вчерашните сблъсъци с косовската полиция, избухнали по време на задържането на висшия сръбски представител Марко Джурич, съобщи Асошиейтед прес. Според доктор Милан Йованович пострадалите са получили медицинска помощ в болница в разделения град Косовска Митровица и не са оставени на лечение.  Сръбският президент Александър Вучич каза, че Джурич, главният сръбски преговарящ във водените с посредничеството на ЕС преговори за Косово, е бил бит по време на ареста си и ще бъде прегледан в сръбска болница.  Косовските власти обявиха, че Джурич, влязъл без тяхно разрешение в Косово, е бил изгонен от страната. Служители разказаха, че полицията в Косово е използвала зашеметяващи гранати и сълзотворен газ, за да разпръсне протестиращи в Косовска Митровица и да арестува Джурич. Косово обяви независимост от Сърбия през 2008 г., но Белград не признава отцепването на бившата си област и се опитва да запази влиянието си в северната част на Косово, където живее по-голямата част от косовските сърби. Сръбските официални представители са длъжни да искат разрешение от косовските власти преди всяко посещение.", "date": "2018.03.27", "title": "Вучич избухна: Косово е терористична бандитска държава"}
{"url": "http://clubz.bg/65893-sreshtata_es_turciq_postigna_ochakvanoto_i_to_ne_e_malko", "text": "Срещата във Варна постигна очакваното и то не е малко. Добронамереният тон и снимката накрая са свидетелство, че диалогът между ЕС и Турция продължава. Основната пресечна точка на интереси е споразумението за бежанците - то беше препотвърдено, което е важно за Европа. По отношение на авторитарните практики в Турция - нарушаването на права на хиляди задържани - напредък няма. Самият факт, че се говори с президента Ердоган въпреки тях, е компромис в полза на Турция. След срещата във Варна: ЕС ще преведе и останалите €1.2 млрд. за бежанците Това, което иска премиерът на Австрия Курц - незабавно прекратяване на преговорите с Турция, - би лишило ЕС от инструменти за влияние върху тази страна. В този смисъл то не е разумно. Формалното оставяне на преговорния процес за присъединяване на Турция отворено е в полза на ЕС. То е и надежда за опозицията срещу Ердоган в Турция. Митническото споразумение е основен лост на ЕС в преговорите. Продължаването на диалога би позволило този лост да се използва ефективно. По Сирия позициите на ЕС и Турция се разминават. Ердоган иска безусловна подкрепа срещу кюрдите, която няма как да получи. Тук той е в изолация обаче, защото Русия и САЩ са също срещу него. В този смисъл Ердоган ще търси някакъв компромис или ще се опита да \"изтъргува\" липсата на подкрепа от страна на Европа за компромиси по други теми - митническото споразумение, енергия или нещо друго. Българското участие в срещата не е като посредник - ние сме част от ЕС. Президентът Радев и БСП настояваха да се превърне срещата в патриотична мобилизация на електората с теми като тракийските земи и сърдечните граници на Ердоган. Добре е, че Борисов не тръгна в посока на медийни задявки с Турция. Българските интереси се гарантират при единна външна политика на ЕС и при здравина на нашите институции, включително армията. Медийните задявки никога нищо не са решили. Що се отнася до двустранния диалог с Турция, в тази ситуация той може да е успешен само при общо подобряване на отношенията ЕС - Турция. Така че добре е да не се слага каруцата пред коня. Губи този, който не е на трапезата Обществени протести срещу репресиите в Турция са нещо нормално и демонстрират запазената чувствителност на хората към безобразията на режима в съседна страна. За съжаление у нас те бяха сравнително малки - може би и затова сме удобни като място за срещи. Трябва да свикнем, че понякога разговори се водят и с хора, които не споделят базови принципи на политическия ни морал. Разговорите с тях - дори споразумения с тях по важни теми - не ги оневиняват, нито са израз на подкрепа за действията им. В крайна сметка запазването на мира и добросъседството понякога изисква компромиси. За момента компромисите са в границите на разумното. Като цяло, без да става дума за някакъв дипломатически пробив, все пак във Варна имаше свършена работа.     Губи този, който не е на трапезата", "date": "2018.03.27", "title": "Срещата ЕС - Турция постигна очакваното и то не е малко"}
{"url": "http://clubz.bg/65902-puchdemon_ostava_v_germanski_arest_pone_do_sled_velikden", "text": "Бившият премиер на Каталуня Карлес Пучдемон остава в следствен арест в Германия. Това разпореди снощи съд в град Ноймюнстер, федерална провинция Шлезвиг-Холщайн. Точно там Пучдемон беше задържан в неделя на влизане от Дания на път за Брюксел по силата на европейска заповед за арест, издадена от Мадрид. Според юристи съдебната процедура ще приключи най-рано след Великден, но може и по-късно. Законовият срок е до 60 дни. Да уточним, че Германия екстрадира граждани на европейски държави, само когато обвиненията срещу тях са заложени и в немското наказателно право. Испания обвинява Пучдемон в бунтарство, което във ФРГ не е престъпление. Друго обвинение е за злоупотреба с публични средства. Всъщност не става дума за присвояване, а за финансиране провеждането на референдум през октомври м. г. за независимост на Каталуня. В Германия това също не е престъпление. Хиляди на протест в Барселона: Пучдемон е нашият президент! (СНИМКИ) Опозиционни германски политици подлагат на остра критика задържането на Пучдемон. Според него не е задължително да споделяш позицията на Пучдемон, за да стигнеш до извода, че той е политически затворник. Правосъдието в Шлезвиг-Холщайн не бивало да се превръща в дългата ръка на политическите интереси на Испания. Най-лошата новина от Каталуня Вицепрезидентката на Бундестага (германския парламент) Клаудия Рот от партията Съюз 90/Зелени също изрази съмнения, че исканата от Испания екстрадиция на Пучдемон е правно релевантна. Германски съд можел да предаде каталунски политик на Мадрид, ако това е в унисон с германското и европейското право. Нужно било политическо решение на конфликта между Мадрид и Барселона. Полицията в Германия арестува Карлес Пучдемон За политическо решение се обяви и Съюзът на европейските нации (FUEN). Организацията представлява над 90 национални малцинства в Европа. Най-лошата новина от Каталуня Полицията в Германия арестува Карлес Пучдемон", "date": "2018.03.27", "title": "Пучдемон остава в германски арест поне до след Великден"}
{"url": "http://clubz.bg/65896-bylgariq_bronq_na_zapadniq_svqt", "text": "Срещата между ЕС и Турция във Варна сложи България на картата и напомни за истинското й място - отпред на бронята на западния свят. Това коментира пред БНТ социологът Първан Симеонов. Той допълни, че има срещи и действия, които са хубави със самото си случване. Според него с тази среща българското председателство е върнало малко от своя блясък и България успява да се възползва от своето географско положение. Социологът Антоний Гълъбов също изтъкна, че малко по малко България апочва да се позиционира в хода на председателството на Съвета на ЕС. Той каза, че в средата на миналата година, когато България е предложила темата за Западните Балкани, е имало много скептицизъм. Сега обаче това не е така. Гълъбов смята, че администрацията се държи добре по време на председателството. Той изтъкна, че ако България преговаря двустранно с Турция е едно, докато ако го прави като страна членка на ЕС< която се придържа към европейските принципи това е съвсем друго. Това коментира пред бТВ Алекс Алексиев. Според него единственият начин да се спре мигрантската вълна е Европа да прави \"мили очи\" на Анкара. Той смята че Европа държи много големи икономически козове срещу Турция, но не ги използва. Алексиев изтъкна, че Ердоган споменава Кърджали като турски град, а в Турция се поечатат карти, които показват България като част от турската територия.", "date": "2018.03.27", "title": "България - броня на западния свят"}
{"url": "http://clubz.bg/65904-eto_koi_dyrjavi_izgoniha_diplomati_na_rusiq_pylen_spisyk", "text": "Великобритания беше първата държава, която обяви, че Русия най-вероятно стои зад отравянето на бившия руски шпионин Сергей Скрипал и дъщеря му, отровени този месец със смъртоносното вещество \"Новичок\". И НАТО гони руски дипломати Лондон получи подкрепата на Германия, Франция и САЩ. Външните министри на Европейския съюз също се солидаризираха с позицията, че Русия най-вероятно носи отговорност за отравянето. Великобритания първа изгони 23 руски дипломати, а в отговор Русия също изгони 23 британски дипломати, закри консулството в Санкт Петербург и изгони от страната Британския съвет. Македония и Унгария също гонят руски дипломати До момента списъкът на държавите, които са обявили изгонването на руски дипломати и техния брой, изглежда така: Страни от ЕС: Страни извън ЕС: , и отказ да приеме нови трима Исландия обяви, че прекратява диалога на високо равнище с Русия.  Австрия, Гърция и Португалия обявиха, че подкрепят Великобритания, но нямат намерение на гонят дипломати. България също подкрепи Великобритания в рамките на ЕС, но все още няма позиция по евентуалното изгонване на дипломати. Македония и Унгария също гонят руски дипломати", "date": "2018.03.27", "title": "Ето кои държави изгониха дипломати на Русия (ПЪЛЕН СПИСЪК)"}
{"url": "http://clubz.bg/65873-mrejata_na_zukyrbyrg_shte_razprostranqva_mestni_novini_i_izvyn_sasht", "text": "Социалната мрежа Facebook смята да разшири новата си функционалност за таргетиране на новини по региони и извън САЩ, съобщи Ройтерс. През януари съоснователят й и собственик Марк Зукърбърг обяви идеята новините, свързани с локацията на потребителите, да бъдат с приоритет пред останалите, окуражавайки местните медии и информирането на хората в един регион. Тестовете в САЩ явно са протекли добре, защото сега новата функционалност ще стигне до всички потребители. Обявяването й, вероятно планирано отдавна, обаче идва в разгара на скандала с Cambridge Analytica - компанията, използвала данни от профилите на над 50 милиона потребители на социалната мрежа за политически кампании. Facebook от години поняся критики, че манипулира алгоритмите си така, че да работят най-добре за рекламодателите. Скандалът Cambridge Analytica - Зукърбърг обедня с $6 милиарда Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Сред рекламодателите обаче са и политици - особено по време на изборни кампании, което е определен конфликт на интереси с другата дейност на социалната мрежа - а именно да бъде разпространител на новини. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ)", "date": "2018.03.27", "title": "Мрежата на Зукърбърг ще разпространява местни новини и извън САЩ"}
{"url": "http://clubz.bg/65888-22_miliona_gledat_pravil_li_e_trymp_seks_s_pornoaktrisa_video", "text": "Президентът на САЩ Доналд Тръмп опровергава \"силно и ясно\" твърденията за негова връзка с порноактрисата Сторми Даниълс. Това заяви говорителят на Белия дом Радж Шах, предаде Франс прес. Запитан за обвиненията за нарушаване на закона на финансиране на политическите кампании, за да бъде купено мълчанието на актрисата, говорителят на Белия дом каза: Порнозвездата Сторми съди Тръмп Същевременно телевизия Си Би Ес, каза, че нейното предаване \"60 минути\", в което е било интервюто със Сторми Даниълс е привлякло рекордно висока аудитория. Предаването в което порноактрисата говори за предполагаема сексуална среща с Тръмп преди 12 години и за последиците от нея, е било гледано от 22 милиона зрители. Това е най-голямата аудитория за последните десет години.     ", "date": "2018.03.27", "title": "22 милиона гледат правил ли е Тръмп секс с порноактриса (ВИДЕО)"}
{"url": "http://clubz.bg/65886-%E2%80%9Eproblemite_zapochnaha_sled_kato_predstavihme_bqlata_kniga_za_svobodata_na_mediite%E2%80%9C", "text": "Весела Петрова бе отстранена като продуцент на предаването „Денят започва с култура“ на БНТ, след като екипът протестира срещу опита на програмния директор Емил Кошлуков да им оказва натиск. В интервю за вестник „Сега“ Петрова казва, че проблемите са започнали от това, че предаването е представило „Бяла книга за свободата на медиите“, изготвена от Съюза на издателите в България. В книгата се описва монополизирането на медийния пазар от Делян Пеевски и съдействието, което той получава от властта. Бяла книга за свободата на медиите в България (ПЪЛЕН ТЕКСТ) В интервюто Весела Петрова съобщава, че другият продуцент на предаването – Васил Христов, също е напуснал. Предлагаме ви част от интервюто на Светослав Спасов от вестник „ “ с Весела Петрова без редакторска намеса:   - Възможно е. С нашата декларация искахме да кажем, че не искаме да ни се оказва натиск. И е факт, че оттогава никой не ни е оказвал. Според мен всичко започна от това, че през януари поканихме хората, които представиха \"Бяла книга за свободата на медиите\". Мисля, че нямаше как да не поканим тези хора. Едва ли има човек, на когото да му е приятно, че 28 години след победата на демокрацията България е на 109-о място по свобода на словото. Това е падение и смятам, че в обществото тази тема трябва да се поставя постоянно.  Кошлуков маха продуцентка на \"Денят започва с култура\" В предаването има рубрика за свободата на словото, така че представянето на книгата не е нищо необичайно. През декември представихме т.нар. Черна книга, в която става дума за строежи на културни центрове в обезлюдени селища. Посланието беше, че би било добре тези средства да се дадат за проекти на места, където има хора и където те могат да почувстват ефекта от тях. \"Денят започва с култура\" все пак е предаване за култура и в него се занимаваме с културно-етични теми, някои от които са производни на политиката. След като мина изданието за Бялата книга, Кошлуков ме извика и ми каза, че е трябвало да поканим и другата страна по темата. ...  - От моя гледна точка нещата изглеждат точно така. Опитвам се да се поставя на негово място и да го разбера: иска нещо да промени в предаването, да го динамизира. Аз не отричам идеите му и също чакам да видя какво той ще успее да направи. Само че зрителската територия е твърде стеснена, особено културната. ... Има и нещо друго. Ако тръгнеш да променяш предаването из основи, като например по даден проблем започнеш да каниш много и различни хора, някои от които не разбират темата добре, предаването лесно може да се профанизира. Това е моят страх. Досега през тези 7 г. ние сме представяли качество, дано това да се запази.  ... - Да, той се срещна с нас и ни обеща пълна свобода. Ние не сме работили под натиск нито преди събитията през януари, нито след декларацията. Затова съм учудена, че Кошлуков постъпи така с мен.  Вижте, аз няма да кажа една лоша дума за БНТ. В нея съм от 20 г., там съм изградила кариерата си. Помня толкова хора, някои от които вече не са между живите, които са ме учили. Не мога дори за миг да допусна, че хората на БНТ ще направят нещо против собствения си дом. - Напусна, защото някои колеги започнаха да подпитват и да пускат иронични забележки дали той е изборът на Кошлуков. И Васил, който е много талантлив и способен, предпочете да си тръгне. Той отдавна имаше предложение и накрая реши да го приеме. Защо трябва да търпи всички тези неща, които се случват при нас? Според мен това е достойна постъпка от негова страна. Кошлуков маха продуцентка на \"Денят започва с култура\"", "date": "2018.03.27", "title": "„Проблемите започнаха, след като представихме Бялата книга за свободата на медиите“"}
{"url": "http://clubz.bg/65887-makedoniq_i_ungariq_syshto_gonqt_ruski_diplomati", "text": " е обявила експулсиране на един руски дипломат заради \"случая Скрипал\", предаде Франс прес. Продължават и други държави по света да проявяват солидарност с Великобритания и да експулсират руски дипломати в знак на протест срещу отравянето на руския шпионин и дъщеря му в Солсбъри.  министерство на външните работи обяви, че ще изгони един руски дипломат в отговор на атаката с нервнопаралитичен газ.  се присъедини към европейските държави и съобщи за изгонването на един руски дипломат, предаде Франс прес.  ще експулсира двама руски дипломати в отговор на атаката с бойно отровно вещество в Англия, за която британското правителство обвинява Москва, се казва в съобщение на външното министерство в Мадрид. Според испанското външнополитическо ведомство атаката срещу Сергей Скрипал и дъщеря му на 4 март е факт  . В разпратеното по имейл съобщение до медиите не се посочва кои дипломати ще бъдат експулсирани, но се отбелязва, че те вече са уведомени да напуснат страната.  17 държави гонят руски дипломати заради отровения Скрипал  също гони двама руски дипломати в отговор на нападението в Англия с нервнопаралитичното вещество, обяви премиерът Майкъл Търнбул, предаде Ройтерс.  АП изброява и другите страни, съобщили още вчера, че гонят определен брой руски дипломати:  още вчера обяви, че няма да гони руски дипломати, нито ще отзовава посланика ни в Москва.  съобщи, че налага дипломатически бойкот на Мондиала в Русия в знак на подкрепа с Великобритания. Правителството на Исландия е информирало и руското посолство в Рейкявик, че преустановява двустранните контакти на високо равнище с Русия, предаде ТАСС, като се позова на руския посланик в тази страна Антон Василев. Външният министър на   Саймън Ковини съобщи снощи за националното радио и телевизия, че страната му ще предприеме действия срещу Русия заради нападението срещу бившия руски шпионин Сергей Скрипал. Решението е взето, но то ще бъде съобщено по-късно, каза Ковини и добави, че Ирландия ще демонстрира солидарност с най-близкия си съсед - Великобритания.  Тръмп изгони 60 руски дипломати от САЩ , но някои действия на Русия - като   й атака във Великобритания срещу бивши руски шпионин - попречиха на това, заяви вчера говорителят на Белия дом Радж Шах, след като президентът Доналд Тръмп нареди да бъдат изгонени 60 руски дипломати, предаде Ройтерс.  В интервю за Би Би Си британският външен министър   коментира, че координираните експулсирания на руски дипломати, за които бе съобщено вчера, са израз на отчаянието и разочарованието на много правителства от поведението на руската държава, предаде БТА. Великобритания и нейните съюзници не се карат с руския народ, с руската култура, а само с администрацията на президента Владимир Путин, каза Джонсън. Целта на тези глобални колективни действия е да се даде знак, че  , посочи Джонсън. Русия е велика страна, но не е необходимо да бъде велика по този начин и днес светът казва на Русия, че вече му е омръзнало от  , заяви британският външен министър.  Великобритания вече изгони 23 руски дипломати в отговор на отравянето на бившия руския шпионин Сергей Скрипал, извършено според Лондон с нервнопаралитично вещество за военна употреба, разработено от Съветския съюз.   премиер Петер Пелегрини подчерта, че за експулсиране от страната на руски дипломати във връзка със случая \"Скрипал\" не са достатъчни само обвинения, които не се основават на неоспорими факти, предаде ТАСС. Пелегрини заяви това на вчерашното заседание на парламента, на което бе гласувано доверие на неговия кабинет. Заседанието бе предавано пряко по телевизия Teraz.sk. Словакия няма да се поддава единствено на убежденията, че зад нападението (срещу Скрипал) стои Русия, отбеляза Пелегрини. Засега обвиненията срещу Русия не са подкрепени от доказателства, добави той. По случая в Солсбъри Словакия ще действа решително, но разумно и без \"театрални жестове\", каза премиерът. Руският посланик е повикан на разговор в словашкото външно министерство, за да обясни руската позиция.  Борисов: България няма да отзове дипломати от Русия без доказателства  осъжда опита за отравяне във Великобритания на бивш руски шпионин, но не планира да експулсира руски дипломати, предаде Асошиейтед прес. Без да споменава Русия, говорителят на турското външно министерство Хами Аксой посочи вчера в изявление, че Турция смята използването на химическо оръжие за престъпление срещу човечеството и че извършителите на нападението на британска земя трябва да бъдат съдени.  Вицепремиерът Бекир Боздаг заяви обаче, че Турция поддържа \"положителни\" връзки с Русия и няма да предприеме никакви действия срещу Москва. Той каза това вчера пред репортери след заседание на правителството.  няма да експулсира руски дипломати в рамките на аферата \"Скрипал\". Това обяви австрийското правителство, като уточни, че иска да запази в качеството си на \"неутрална страна\" възможността за диалог с Кремъл, предаде Франс прес. В него се подчертава, че  . Тръмп изгони 60 руски дипломати от САЩ Борисов: България няма да отзове дипломати от Русия без доказателства", "date": "2018.03.27", "title": "Македония и Унгария също гонят руски дипломати"}
