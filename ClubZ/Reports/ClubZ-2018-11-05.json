{"url": "http://clubz.bg/75437-trymp_kaza_che_veroqtno_nqma_da_se_sreshtne_s_putin_v_parij", "text": "Американският президент Доналд Тръмп каза, че вероятно няма да се срещне с руския си колега Владимир Путин в Париж тази седмица в кулоарите на официалните чествания на 100-годишнината от края на Първата световна война, предадоха световните агенции. Тръмп уточни, че ще се срещне с Путин на форума на лидерите на Г-20 в Аржентина в края на ноември. Песков: Путин и Тръмп ще си сверят часовниците в Париж Президентът съобщи също така, че ще номинира нов американски постоянен представител в ООН до края на седмицата, предаде Ройтерс. Той ще замени Ники Хейли, която миналия месец обяви, че се оттегля. По отношение на санкциите срещу Иран Тръмп каза, че иска нещата да вървят малко по-бавно и че не иска да предизвиква покачване в световните цени на петрола, предаде Ройтерс. \n\tТой каза, че иска да наложи санкции върху иранския петрол поетапно, изразявайки безпокойство, че в противен случай ще има разтърсване на енергийните пазари и глобално покачване на цените на петрола. Тръмп уточни, че  .", "date": "2018.11.05", "title": "Тръмп каза, че вероятно  няма да се срещне с Путин в  Париж"}
{"url": "http://clubz.bg/75436-zalojnicheskata_kriza_v_italiq_priklyuchi_pohititelqt_se_predade", "text": "Служители на пощенски клон в Италия бяха държани за заложници около седем часа от мъж, който протестираше срещу неотдавнашното си осъждане на 19 години затвор за участие в престъпна група, предаде ДПА. \n\tФранческо Амато, който в сряда е бил осъден за принадлежност към мафиотската организация ндрангета, се предаде на полицията.  Мафиот държи заложници в италианска поща (ВИДЕО)", "date": "2018.11.05", "title": "Заложническата криза в Италия приключи. Похитителят се предаде"}
{"url": "http://clubz.bg/75433-andersen_v_rolqta_na_sadist", "text": "Датският писател Ханс Кристиан Андерсен държи в мазето си в продължение на 16 години еднокрака пигмейка от Конго. Той я храни с наденички, тя пише за него приказки. Понякога Андерсен пътува до Лондон при приятеля си Чарлс Дикенс, който държи у дома си сестрата на конгоанската затворничка – с подобни цели. Действието в новата пиеса на ирландско-британския драматург, режисьор и сценарист Мартин Макдона „A Very Very Very Dark Matter“ (Много, много, много тъмна материя), чиято премиера се състоя в лондонския театър „Бридж“, не се развива в Ирландия или в Дивия запад, а в заснежена Дания в края на XIX век, съобщава Би Би Си. В сутерена на къщата си в Копенхаген глупавият и суетен Андерсен, изигран от носителя на „Оскар“ Джим Броудбент, се гордее с писателския си талант и чете на глас писма от фенове, докато се чуди откъде в главата на конгоанската пигмейка Марджъри има толкова много истории. От диалозите става ясно, че всички идеи на прочутия детски писател принадлежат на осакатената жена, която живее в малък стъклен сандък (с тесни прозорчета за наденичките), откъдето писателят почти не я пуска да излиза. Марджъри, чието истинско име Андерсен отказва да произнесе, защото не може да го изговори, е олицетворение на белгийската политика в Конго от края на XIX век. Това време съвпада с последните години от живота на датския писател. Тогавашният крал на Белгия Леополд II фактически е превърнал конгоанците в свои роби, създал е така наречената Свободна държава Конго (днес Демократична Република Конго) в лично имение. Местните жители добивали за колонизаторите каучук и слонова кост, а тези, които отказвали да се подчиняват на властите, са подлагани на изтребление – и за 20-годишното съществуване на „държавата“ са загинали около 10 милиона души. За тези събития напомня и двойката полупризрачни, покрити с кръв, въоръжени белгийци, разхождащи се между сцените и появяващи се в различни епизоди. И да, в един момент оръжието стреля. Преди година, когато анонсира началото на работата на режисьора Матю Дънстър по новата си пиеса, Макдона отбеляза, че тя се основава на мрачните приказки на Андерсен, които ще станат още „по-опасни, донякъде изопачени и смешни“. В центъра на пиесата е залегнала малко позната приказка на датския писател „Сянката“. Героят на приказката не иска да признае съществуването на своята сянка, тя го дразни и той я прогонва, за да пише спокойно за „за доброто и красивото”. Но без своята сянка писателят се разболява и тя се връща при него под образа на човек, предлага му да си разменят ролите и започва да му отмъщава. Така Макдона преплита мотива за сянката с темите за богатите, признати приживе писатели, и колониализма. Колонизираните пигмеи са сянката на колониалистите, които са принудени да ги следват, но в някакъв момент те неизбежно ще се разделят и ще се погрижат сами за себе си. Макдона подчертава това, превръщайки Андерсен и Дикенс в доведени до абсурд, карикатурни персонажи, а Марджъри, зловещо потропваща с дървения си крак, има безобиден вид – но е способна да убие потисника си. Датският разказвач на приказки изглежда идеален за герой на Макдона. Съвременниците на Андерсен често споменават неговия тревожен и подозрителен характер и вечната му самота. Прието е да се смята и че въобще не е обичал деца. За американската актриса Джонета Юла’Мей Екълс лондонската постановка е театрален дебют, но според критиците тя успешно съчетава „патоса на унижените и оскърбените“ с трогателна неловкост и наивност. Андерсен в изпълнението на Джим Броудбент е едновременно по детски арогантен, жесток, любезен и егоцентричен. Като драматург носителят на „Оскар“, „Златен глобус“ и „БАФТА“ Мартин Макдона е сред любимците на българската театрална сцена. В момента пиесите му „Пухеният“ и „Палачи“ могат да бъдат гледани в Театър „199“ (постановка на Явор Гърдев) и Театър „София“ (постановка на Стоян Радев).", "date": "2018.11.05", "title": "Андерсен в ролята на садист"}
{"url": "http://clubz.bg/75432-indiq_se_pohvali_s_pyrvata_si_qdrena_podvodnica", "text": "Индия съобщи днес, че първата й собствено построена подводница с ядрен двигател неотдавна е извършила първото си \"възпиращо патрулиране\". Така страната вече разполага с възможности да изстрелва ядрени оръжия от суша, въздух и море в случай на атака от врагове, предаде Ройтерс, цитирана от БТА.  Индия купува най-модерните руски зенитни ракети При наличието на въоръжените с ядрено оръжие Китай на север и Пакистан на запад - две страни, с които Индия е водила войни, индийският премиер Нарендра Моди каза, че ядрената подводница \"Арихант\" е \"подходящ отговор на онези, които биха си позволили \"ядрен шантаж\". Той не се впусна в подробности. ", "date": "2018.11.05", "title": "Индия се похвали с първата си ядрена подводница"}
{"url": "http://clubz.bg/75429-ako_ginka_vyrbakova_ne_plati_na_chez_gubi_%E2%82%AC5_miliona", "text": "В края на ноември изтича срокът, в който \"Инерком\" ЕООД, еднолична собственост на Гинка Върбакова, трябва да плати за активите на най-голямото електроразпределително дружество в България - ЧЕЗ-България. Съгласно условията на предварителния договор, до момента регистрираното специално за сделката дружество е платило 5 милиона евро на чешката държавна компания ЧЕЗ. Необходими са още 64 пъти по толкова или над 320 милиона евро. Чешката държавна компания обяви активите си в България за продажба като част от стратегията й за напускане на региона и фокусиране върху проекти в Централна и Западна Европа. КЗК отказа да се произнася втори път по сделката за ЧЕЗ Според чешкото издание \"Лидове новини\", което е част от бизнес групата на чешкия милиардер и премиер Андрей Бабиш, ЧЕЗ работи по осъществяване на сделката за продажба на своите активи в България на \"Инерком\". Пред БНР главният редактор на \"Лидове новини\" Веселин Вачков посочи, че в края на ноември предстоят събрания на българските дружества, на които може да бъдат сменени Надзорният съвет и одитът на компаниите.  Препятствие обаче е отрицателното мнение на българската Комисия за защита на конкуренцията (КЗК) за тази сделка. Жалбата на \"Инерком\" по това решение ще се гледа от Върховния административен съд през март догодина. Чех, заподозрян в убийство преди години, в екипа на Гинка и \"Инерком\" В Комисията за финансов надзор са постъпили уведомления за общи събрания на две от дружествата в групата ЧЕЗ България - ЧЕЗ Електро и ЧЕЗ Разпределение. В предварителния дневен ред е решение да бъде назначен регистриран одитор, който да одитира годишния финансов отчет за 2018 година. Включена е и точка \"Разни\". КЗК забрани на \"Инерком\" да придобие българския бизнес на ЧЕЗ Извънредните общите събрания на акционерите на ЧЕЗ Разпределение и на   са насрочени за 27 ноември т.г.,  . Чешката държавна компания държи 67% в ЧЕЗ Електро България, близо 25% са в групата на \"Химимпорт\" и малко над 8% - свободно търгувани. В ЧЕЗ Разпределение 67% също са собственост на ЧЕЗ, а миноритарни дялове притежават две пенсионни дружества - \"Доверие\" и \"Сила\". От ЧЕЗ смятат, че \"Инерком\" няма да плати за сделката През март председателят на държавна агенция \"Разузнаване\" (ДАР) Драгомир Димитров съобщи пред депутатите от комисиите по енергетика и контрол на службите, че активите на чешката ЧЕЗ у нас са оценени от \"Креди сюис\" на 225 млн. евро, което показва, че договорената с \"Инерком\" сделка е силно надценена.  От дружеството на Гинка Върбакова неколкократно заявиха, че финансирането ще бъде от международни банки и няма да се залагат активи на ЧЕЗ. Искаме да знаем гинките Чех, заподозрян в убийство преди години, в екипа на Гинка и \"Инерком\" КЗК забрани на \"Инерком\" да придобие българския бизнес на ЧЕЗ От ЧЕЗ смятат, че \"Инерком\" няма да плати за сделката Искаме да знаем гинките", "date": "2018.11.05", "title": "Ако Гинка Върбакова не плати на ЧЕЗ, губи  €5 милиона"}
{"url": "http://clubz.bg/75431-aleksandyr_tomov_za_byudjet_2019_vse_taka_bedni_i_izostavashti", "text": "Така политикът и преподавател по макроикономика и финанси проф. д-р Александър Томов определи днес проектобюджета за 2019 г. по БНТ. Бюджет 2019: вижте колко и на кого дава властта предизборно Борисов: Бюджетът за 2019 г. е един от най-амбициозните от началото на прехода Той припомни факта, че от България има отлив на инвестиции - \"имаме най-ниски инвестиции тази година за целия период и най-ниския в цяла Европа, увеличението им е 3.6%, с такива не може да се развиваме\".  По думите му, с политиката, която управляващите водят, скоро България ще намалее под 6 милиона, тъй като младите хора напускат и си намират работа за 5-6 пъти по-голяма заплата в европейски страни.   Според него при една по-различна методика за събиране на ДДС, приходите от данъка, който е най-големият приходоизточник в бюджета, могат да се повишат с 2 млрд. лева, в акцизите от горива \"липсват\" 800 милиона - т.е. занижени са, а приходите от корпоративен данък са твърде скромни. По думите му плоският данък е голяма грешка и не е привлякъл инвестиции. Гарантирано от ГЕРБ: Плоският данък остава до края на този мандат  Томов припомни, че в България, най-бедната страна в ЕС, коефициентът на Джини е най-висок. По bTV бившият вицепремиер в кабинета НДСВ-ДПС Николай Василев също посочи, че чуждестранни инвестиции в България няма  Според него една от малкото заслуги на бюджета е, че не променя данъци. Борисов: Бюджетът за 2019 г. е един от най-амбициозните от началото на прехода Гарантирано от ГЕРБ: Плоският данък остава до края на този мандат ", "date": "2018.11.05", "title": "Александър Томов за бюджет 2019: все така бедни и изоставащи"}
{"url": "http://clubz.bg/75435-eva_majdel_bylgarinyt_veche_shte_spestqva_po_30_leva_za_prevod_na_pari_v_es", "text": "Това заяви днес българската евродепутатка Ева Майдел. Така тя коментира подкрепения с голямо мнозинство в Комисията по икономически и парични въпроси към Европарламента на Регламента за трансграничните плащания. Тя бе докладчик по него. Пред Клуб Z тя уточни, че гласуването в комисия вече се равнява по сила на гласуване в пленарна зала. Брюксел предлага намаляване на таксите за преводи на пари в ЕС Майдел бе изключително щастлива и заяви, че според редица евродепутати това е втората малка революция в ЕС след тази с намаляването на роуминга. В регламента се предвижда и засилване на прозрачността при плащане с карта или теглене на пари от банкомат в чужбина. Потребителите ще имат повече информация при какъв курс се обменят парите им и ще имат право на избор, ако има различни възможности за превалутиране, предлагани от различни доставчици на платежни услуги. Предстоят преговори между Европарламента и Съвета на ЕС за постигане на обща позиция. Очаква се регламентът да влезе в сила през първата половина на 2019 г. ", "date": "2018.11.05", "title": "Ева Майдел: Българинът вече ще спестява по 30 лева за превод на пари в ЕС"}
{"url": "http://clubz.bg/75434-frans_timermans_e_kandidatyt_na_socialistite_da_oglavi_evrokomisiqta", "text": "Холандецът Франс Тимерманс е водещият кандидат на Партията на европейските социалисти (ПЕС) за бъдещ председател на Еврокомисията. ПЕС обяви, че се обединява зад кандидатурата на първия зам.-председател на ЕК. Тимерманс отговаря за междуинституционалните връзки и администрацията в Комисията „Юнкер“. От ПЕС съобщиха също, че словакът Марош Шефчович, зам.-председател на ЕК, отговарящ за енергийния съюз, който също се бореше да стане водещ кандидат, е подкрепил Тимерманс с цел засилване на единството на социалистите. Той изпратил писмо с решението си до председателя на ПЕС Сергей Станишев. В него словакът обяснява, че като политик и спортист разбира силата на отборния дух. Ще спечели ли враг № 1 на Полша битката за Еврокомисията? Шефчович има и желанието да помага за предизборната кампания на холандеца, на когото искрено пожелава успех. Всичко това се случва месец преди насрочения за началото на декември конгрес на ПЕС в Лисабон, на който се очакваше партията да избере водещия си кандидат между Франс Тимерманс и Марош Шефчович. Утре пък Европейската народна партия (ЕНП) - първата политическа сила в Европарламента, се събира в Хелзинки, за да избере своя кандидат. Той ще бъде избран между германеца Манфред Вебер и финландеца Александер Стуб. Човек №2 в Еврокомисията поиска да я оглави Сергей Станишев заявява, че приветства решението на Марош Шефчович да подкрепи Тимерманс и нарича словашкия комисар „истински отборен играч“. Тимерманс е смятан за враг номер 1 на Полша. Той е човекът с главна заслуга ЕК да предаде Варшава на Съда на Европейския съюз. Холандецът причини немалко главоболия на полските управници в качеството си на първи зам.-председател на ЕК, отговарящ за спазването на върховенството на закона. Но това може да му създаде сериозен проблем сред управниците и евродепутатите от Източна Европа, ако трябва да бъде подкрепен за председател на Еврокомисията. Очаква се обаче изборите за Европарламента през май 2019 г. да бъдат спечелени от ЕНП, макар и с по-малка преднина, отколкото през 2014 г. Мразят го и евроскептиците, защото той използва всяка възможност да защитава европейските ценности на разбираем за обикновените хора език. Човек №2 в Еврокомисията поиска да я оглави", "date": "2018.11.05", "title": "Франс Тимерманс е кандидатът на социалистите да оглави Еврокомисията"}
{"url": "http://clubz.bg/75414-brekzit_skypostruvashtiqt_razvod_na_velikobritaniq", "text": "Британският премиер Тереза Мей все още се държи, макар и на косъм. Брекзит изглежда предопределен да свали и нея, и правителството ѝ. Може министър-председателката да е усетила някаква надежда в началото на октомври, когато преговарящите и от двете страни оповестиха, че са на път да постигнат съгласие по много въпроси, но само няколко дни по-късно същите тези представители трябваше да признаят провала си. Подобни надежди и преди са били декларирани, несъмнено и в бъдеще ще ги чуваме. Но въпреки желанието на всички да се приключи възможно най-бързо, Брекзит е твърде сложен, а по много въпроси интересите на страните се разминават. Процесът на разделяне няма да приключи в обозримото бъдеще. Над 1 милион искат нов референдум за Брекзит Последният рунд на \"надежда-разочарование\" се проведе на срещата на европейските лидери в Брюксел в средата на миналия месец. Преди това европейски и британски преговарящи загатваха, че разполагат с \"чернова\" на споразумението, която ще бъде обсъдена на срещата. Но тя така и не бе представена, не бе постигнато и съгласие по важни въпроси. Изненадата не бе, че тази среща се провали, а че въобще се чуваха положителни възгласи преди нейното провеждане. Неуспехът ѝ демонстрира всъщност колко разделени са двете страни по спора. Без сделка на вечерята за Брекзит Появи се един слънчев лъч. Изглежда всички се съгласиха Великобритания да плати 50 милиарда долара за \"развода\". Много специалисти очакваха, че трудно ще се постигне съгласие по този въпрос. \"По-твърдите\" брекзитъри категорично отхвърлиха тази идея. Те несъмнено ще надигнат глава, когато въпросът отново се повдигне. Големият проблем бе Ирландия. Дали Брекзит може да обедини Ирландия Република Ирландия е член на ЕС и докато Великобритания също продължава да бъде между двете държави ще могат свободно да преминават стоки и услуги. Това ще се промени с Брекзит и макар двете страни да свикват с този факт, проблеми ще възникнат при издигането на гранични пунктове между Република Ирландия и Северна Ирландия. Споразумението \"Добър Петък\", което прекрати насилието от страна на Временната ирландска републиканска армия (IRA) в Ирландия и на други места по острова, се дължеше на клаузата за свободно движение на хора и стоки между границите. С построяването на гранични пунктове е възможно отново да се надигне недоволство и от двете страни по границата.  Лондон е против предложение, което би позволило свободното движение между Република Иралнадия и Северна Ирландия, но смята да създаде контролно-пропусквателни пунктове за търговски пътища. Същевременно Великобритания не може да приеме споразумение, в което би се нарушил конституционния интегритет, тъй като така държавата ще се раздели на две зони с различен митнически режим. Преговарящите от острова представиха компромисни варианти, които отхвърлят пунктовете за сметка на чести регулаторни инспекции на Обединеното кралство на територията на Северна Ирландия. Компромис – Северна Ирландия да остане в митническия съюз На този етап обаче съгласие не е постигато по този въпрос. Друго съществено препятствие пред Брекзит е кой съд ще ръководи раздялата, предвид същвествената разлика между континенталната правна система и Общото право. Преговарящите от страна на ЕС са категорични - според тях трябва да е Европейския съд (една от трите юрисдикции на Съда на Европейския съюз - СЕС). Тереза Мей: Съдът на ЕС няма да решава споровете ни с Брюксел след \"Брекзит\" Британците твърдят, подкрепени от силните възгласи за съпротива от страна на поддръжниците на Брекзит, че СЕС няма това право. ЕС предложи компромисен варинант - установяването на панел между представители на ЕС и ОК, който само при изрично желание от страна на участниците щеше да се обърне към Европейския съд. Британските преговарящи обаче го отхвърлиха. И така с липса на реално развитие по този въпрос, както и по казуса с Ирландия, срещата в средата на октомври не доведе до нищо. Предвид раздора между двете страни, не е очевидно дали подписан документ щеше да доведе до подкрепа от участващите правителства. Тереза Мей поддържа правителството в Обединеното кралство (ОК) с минимално мнозинство.  Тя също среща сериозна опозиция и от Консервативната партия, която управлява. По всички тези проблеми тя и правителството ѝ стъпват по много тънък лед. Нещо повече, партията ѝ разчита на скромната подкрепа на Демократическата юнионистка партия от Северна Ирландия, което прави Мей изключително чувствителна за всеки компромис относно ирландската граница. Държавите от ЕС са също в конфликт помежду си. Държави-членки като Италия принуждават останалите държави умишлено да забавят воденето на преговори. Анатомия на популизма. Как Салвини стана най-силният в Италия? Изглежда, че преговорите за разделяне ще бъдат разсрочени отвъд март 2019 г. Тереза Мей вече изрази това опасение. Изказването ѝ идва половин година преди изваждането на Великобритания от Съюза. Това е ясен знак, че няма да се постигне голям напредък до началото на пролетта. Може да измине цялата 2019 г. докато се постигне споразумение. И едва тогава ще може да се обсъдят въпроси относно бъдещите търговски и регулаторни спогодби между Великобритания и ЕС.  Британските надежди звучаха по съвсем различен начин в началото на този процес. Правителството се бе надявало да договори \"развода с ЕС\" и бъдещите търговски отношения в общ пакет преди да се състои фактическото разделяне. Правителството и бизнесът искаха да се запази зоната за свободна търговия, \"Лондонското сити\" (\"the City\"), затова пожелаха да сключат споразумение, което да привилегирова британските финанси в Европа. Но Съюзът, притискан от Франция и европейската бюрокрация, настоя нещата да се случат на два етапа.  Първо, Лондон и ЕС трябва да договорят условията по развода. Само тогава ще може ЕС да премисли бъдещото уреждане на търговията и финансовите услуги. Този втори рунд на обсъждания обещава да трае поне колкото преговорите за разделяне. Нищо не изглежда сигурно поне до 2020 г., а може би и отвъд нея. Докато този процес се разтяга във времето изглежда, че няма да бъдат постигнати никакви търговски споразумения и че Великобритания и ЕС ще разчитат на правилата, въплътени в Световната търговска организация (СТО), сякаш никога не са водили търговия помежду си. Решителна седмица за Tереза Мей и преговорите за Брекзит Въпреки трудностите Великобритания и ЕС ще подпишат споразумение не само за \"развод\", но и в търговията и финансите. ОК е важно за търговията на ЕС. Според данни на Международния валутен фонд (МВФ) 44 процента от износа на Великобритания е насочен към членки на ЕС, допълнителни 14 процента - към трети държави, с които ЕС е подписал търговски договори. Същевременно 53 процента от вноса на Великобритания идва от ЕС. Мнозина спекулираха, че след Брекзит Великобритания ще се отвори към света и че след време ЕС ще стане по-малко значим за икономиката на конституционната монархия. Това най-вероятно е вярно, но икономика, отдалечена от предишните споразумения, отново ще налага ориентация на Великобритания към Европа. Същевременно ЕС се нуждае от ОК. Почти 20 процента от износа на Съюза са насочени към острова, което превръща Великобритания във втория най-голям вносител за ЕС. Дори по-значим е високият процент на германски износ, наближаващ 8 процента, който е насочен към Великобритания. Това ще принуди Берлин да сключи сделка с Великобритания въпреки враждебността на Франция спрямо ОК.   Подобна симбиоза наблюдаваме и при финансите. Финансите на Великобритания разполагаха със специален статус в ЕС. \"Лондонското сити\" бе предпочитана дестинация пред другите два световни центъра - Ню Йорк и Токио. Връзката също предоставяше на бизнесите в Европа предимството от финансово банкиране на световно ниво. Въпреки че Лондон може да се изправи срещу Ню Йорк и Токио, той желае след Брекзит да възстанови всичките или поне част от контактите си с Германия, Франция, Италия и други. Това е така и защото Франкфурт, Париж и Милано са регионални конкуренти на Лондон.  Лондон напуска Евросъюза фактически, а не формално Но много време ще мине преди това да се случи. Очевидно е за всички, че процесът по \"развод\" е твърде муден. Търговски преговори за установяването на режим на стоките и услугите, дори финансовите услуги, най-вероятно ще траят дори по-дълго. Всеки ще е преминал в нов етап от живота си преди да се постигне всеобхватно споразумение, колкото и взаимноизгодно да е то за Великобритания и Европа. През този продължителен период пазарите, дипломатите и вътрешните политики, както в ОК, така и в Европа, ще трябва да издържат под натиска на несигурността, която съпътства преговорите. Иронията е, че тази дългосрочност, колкото и болезнена да е, може да помогне на Тереза Мей. Тя може и да възприема Брекзит за проклятието на своето съществуване, но при всичките заплахи за нейното лидерство, очевидно е, че никой от партията ѝ, или извън нея, не желае да заеме премиерския стол в този  \" период. \"Борекзит\" - Борис Джонсън няма да става британски премиер Без сделка на вечерята за Брекзит Дали Брекзит може да обедини Ирландия Компромис – Северна Ирландия да остане в митническия съюз Тереза Мей: Съдът на ЕС няма да решава споровете ни с Брюксел след \"Брекзит\" Анатомия на популизма. Как Салвини стана най-силният в Италия? Решителна седмица за Tереза Мей и преговорите за Брекзит Лондон напуска Евросъюза фактически, а не формално \"Борекзит\" - Борис Джонсън няма да става британски премиер", "date": "2018.11.05", "title": "\"Брекзит\" - скъпоструващият развод на Великобритания"}
{"url": "http://clubz.bg/75424-manolova_svalq_i_instituciite_ot_slujebnite_koli_prashta_gi_na_vlaka", "text": "\"Транспортният спор\" между омбудсмана Мая Манолова и финансовият министър Владислав Горанов се разраства. След като Горанов реши да извади националния защитник от списъка с лицата, които имат право на автомобил с шофьор от Национална служба \"Охрана\" (НСО), защото било \"скъпоплатено такси\", Манолова поде собствена контра кампания - тръгна из страната за срещи с хората с обществения транспорт. А днес се и закани - че ако съумее да покаже, че може да си върши работата с влак или с автобус - ще организира кампания и за свалянето от служебните автомобили на всички лица по институциите, които ползват такива. По думите й властта се опитвала да й попречи да си върши работата. Мая Манолова тръгва с автобус за Стара Загора От пресцентърта на Манолова дори изпратиха снимки от пътуването й с автобус до Стара Загора - за церемонията по обявяване избора на Млад омбудсман в Града на липите. Снимките показват как общественият защитник пристига на Централна автогара в София и как потегля с автобуса. Описва се как е пристигнала в Стара Загора след \"намерението на властта да й отнеме от догодина работния служебен автомобил на НСО, ползван през годините и от нейните предшественици на поста - Гиньо Ганев и Константин Пенчев\". По ирония на съдбата шофьорът на автобуса, с който пътува омбудсманът до Стара Загора, се оказал бивш дългогодишен служител тъкмо на НСО, допълват от екипа на Манолова.  Тя отново разказа, че утре отваря приемна във влака по жп линията София-Варна, \"за да уплътним 8-те часа пътуване\". Мая Манолова: Не съм привързана към НСО, мога да пътувам и с влак Обмисляла и да осчетоводи билетите на гражданите, които ще ползват приемната във влака и да ги изпрати на финансовия министър, който да им ги заплати. По думите й, гражданите не са длъжни да плащат за приемна с когото и да било, но акцентира, че така може да им излезе по-евтино, отколкото да пътуват до офиса й в столицата.  Мая Манолова: Не съм привързана към НСО, мога да пътувам и с влак", "date": "2018.11.05", "title": "Манолова сваля и институциите от служебните коли, праща ги на влака"}
{"url": "http://clubz.bg/75427-pazaryt_ne_iska_tabletite", "text": "И пазарът на таблети страда от спад в продажбите, показва доклад на анализаторите от IDC. Доставките за третото тримесечие на 2018-а година са спаднали с 8,6% спрямо същия период на миналата. Делът възлиза на 31,6 млн. броя - предимно обикновени таблети. От устройствата две в едно, които обикновено са просто таблет с прилежаща клавиатура, са пласирани 4,8 млн., или с 13,1% по-малко на годишна база. Лидер остава Apple с устройствата iPad, iPad Pro и iPad Mini, които държат 26,6% на пазара, с 0,7% повече от миналата година. Втори очаквано е Samsung, който заема 14,6% от пазара, трети - Amazon с 12%, а четвърти и пети - китайците от Huawei и Lenovo. Смартфоните продължават да мачкат камерите Спадът в пазара на таблетите тече от няколко години и основната причина е омагьосаният кръг, в който влязоха производителите с все по-големия фокус върху смартфоните. В момента смартфоните от среден клас са по-мощни от много таблети от висок клас. А хардуерните характеристики на бюджетните устройства - под 100 долара, при таблетите не са се променили за няколко години. В момента стандартните евтини таблети са със слаб 8-ядрен процесор и 1-2 гигабайта рам - т.е. не са мръднали отпреди няколко години. Иновациите също са рядкост и не оцеляват над нивото \"концепция\" (демонстрационни модели, които показват как приблизително биха изглеждали бъдещи устройства). Таблет на руло? (ВИДЕО) Таблетите не получават въобще вниманието, което се обръща на смартфоните, нито пък подобренията - като четец за пръстови отпечатъци, по-добри камери (вътрешни за разговори, ако не искате да снимате с таблет), по-висока резолюция (освен в най-високия клас) и по-големи батерии. Устройство от 2014 г. и от 2018 г. могат да бъдат объркани с теглото, поставени едно до друго. Подкатегорията две в едно според много потребители е просто трик, тъй като всеки може да си купи далеч по-евтина и хубава преносима Bluetooth клавиатура (понякога вградена в калъф), вместо да плаща 200-300 долара за таблет с такава в добавка. Таблет на руло? (ВИДЕО)", "date": "2018.11.05", "title": "Пазарът не иска таблетите"}
{"url": "http://clubz.bg/75423-nso_ohranqva_dogan_ot_2009_g_zaradi_zastrashenost_ot_druga_dyrjava", "text": "Почетният председател на ДПС Ахмед Доган е под охрана на НСО от далечната вече 2009 г. до настоящия момент, а причината за това е \"наличие на застрашеност от друга държава\". Колко струва на държавата тази охрана, какъв е нейният вид и обхват е тайна по закон - защото въз основа на тази информация \"могат да се правят достоверни изводи за количеството и качеството на използваните сили и средства за гарантиране безопасността на охраняваните лица, което би улеснило планирането и извършването на опити за терористични действия или друго посегателство\". НСО не казва на Симеонов за охраната на Доган, той ще пита президента Това става ясно от съобщение в сайта на партията на вицепремиера Валери Симеонов. Днес партийният лидер е получил второ писмо от НСО, след като на първото му запитване - по собствените му думи, не бе предоставена никаква информация по същество. Ахмед Доган вече е мажоритарен собственик на ТЕЦ \"Варна\" Ето и предоставената от Симеонов информация от втория отговор на НСО до него: Според съобщението в сайта на НФСБ  От отговорите на НСО става ясно още, че по този ред са били охранявани в определени периоди от време и други политици като Лютви Местан (чиято охрана бе свалена в момента, в който беше накаран да подаде оставка като председател на ДПС - б.р.), бившият вътрешен министър, сега от АБВ Румен Петков, бившият гуверньор на БНБ Иван Искров и др. Ахмед Доган вече е мажоритарен собственик на ТЕЦ \"Варна\"", "date": "2018.11.05", "title": "НСО охранява Доган от 2009 г. \"заради застрашеност от друга държава\""}
{"url": "http://clubz.bg/75421-franciq_izdade_zapovedi_za_arest_na_shefove_na_sirijski_slujbi", "text": "Франция е издала международни заповеди за арест на трима шефове на сирийски тайни служби, които тя издирва за убийството на двама френско-сирийски граждани, съобщава Франс прес, цитирана от агенция \"Фокус\". Агенцията се позова на неправителствената Международна федерация за човешки права и идентифицира издирваните като: Али Мамелюк, директор на сирийското Бюро за национална сигурност, Джамил Хасан, началник на Разузнавателната служба на военновъздушните сили и началника на разузнаването на военното летище Мезех край Дамаск, чието име не се споменава. Франция ги обвинява в \"участие в актове на мъчение\", \"съучастие в престъпления срещу човечеството\", \"съучастие във военни престъпления\". Заповедите са издадени на 8 октомври. Френските власти издирват заподозрените във връзка с изчезването на баща и син от ареста на летище Мезех. Те са били арестувани през ноември 2013 година, предаде агенцията. ", "date": "2018.11.05", "title": "Франция издаде заповеди за арест на шефове на сирийски служби"}
{"url": "http://clubz.bg/75422-stoichkov_za_uspeha_kojto_ne_e_samotno_zanimanie_snimki", "text": "За успеха като за занимание, което не е самотно, за грешките и извиненията, за саможертвите и за поуките, за маските и за приятелите. За всички тези неща говори днес легендата на българския футбол Христо Стоичков при предствянето на автобиографичната си книга в съавторство със спортния журналист Владимир Памуков. \"Христо Стоичков. Историята\" вече е на пазара и съдържа 400 страници истории на самия Стоичков за живота и кариерата му. Изненадата на представянето бе, че редом до Камата, като специален гост бе посрещнат и настанен не кой да е, а съдията, когото през 90-та Стоичков настъпа на терена след спорна ситуация. След което отнесе жълт и червен картон, както и наказание - шест месеца извън терена (в последствие намалени на два). Става въпрос за Урисар Аспитарте - \"скъп гост, който малко или много е съпричастен в моята спортна кариера, защото си извадих много поуки след това, което се случи\", както го представи носителят на \"Златната топка\". Символично реферът му подари същия картон, който му вдигна преди 28 години. И разказа, че още оттогава датира тяхното приятелство:   И отдаде дължимото на всички, съпътствали живота и кариерата му: Стоичков припомни и трудните моменти от живота си, в които е трябвало да се бори, за да остане в спорта. Започвайки от времената, в които е прохождал - на 11-12 години - \"освободиха ме да не играя футбол\". \"Вървях от стадион \"Марица\" до нас и съм плакал. Но силата е сила. Преодолях и продължих напред\". А сред приятелите спомена изрично Наско Сираков - първият човек, подал му ръка в националния отбор. И посочи в заключение: Освен цяла плеяда спортни деятели, спортисти и собственици на клубове като Стефка Костадинова, Димитър Пенев, Илиана Раева, Наско Сираков и Даниел Боримиров, Дончо Донев, Гриша Ганчев, Тодор Батков, спорният министър Красен Кралев, Любо Ганев, и мн. др., представянето на книгата бе уважено от трима български президенти: Петър Стоянов, Георги Първанов и Росен Плевнелиев.   ", "date": "2018.11.05", "title": "Стоичков за успеха, който не е самотно занимание (СНИМКИ)"}
{"url": "http://clubz.bg/75430-sasht_stqgat_primkata_ot_sankcii_okolo_iran", "text": "САЩ затегнаха примката от санкции срещу Иран, като наложиха нови върху петролния, банковия и транспортен сектор и изключиха временно 8 държави, които ще продължат да купуват ирански петрол - Китай, Гърция, Индия, Италия, Турция, Южна Корея, Тайван и Япония. Някои от тези държави са основни потребители на нефт от Иран, който членува в Организацията на страните-износителки на петрол (ОПЕК). \"Санкциите срещу Иран идват...на 5 ноември\" Санкциите обхващат 50 ирански банки и подразделения, над 200 души и плавателни съдове в корабоплаването на страната, както и иранската национална авиокомпания Иран еър (Iran Air) и над 65 от самолетите й.  Държавният секретар на САЩ Майк Помпео заяви днес, че над 20 страни вече са намалили вноса си на петрол от Иран, ограничавайки покупките си с над 1 милион барела дневно. \n\tСъгласно законите на САЩ правото на изключение може да се предоставя за срок до 180 дни. След като Вашингтон обяви решението си, международната разплащателна система СУИФТ (SWIFT) също заяви, че спира достъпа на някои ирански банки до мрежата си. Тази мярка, макар да поражда съжаление, бе взета в интерес на стабилността на световната финансова система като цяло, обясниха от СУИФТ, чиято централа се намира в Брюксел.  Болтън: Иран е централен банкер на тероризма Администрация на САЩ остави извън американските санкции срещу иранския петролен и енергиен сектор иранската АЕЦ \"Бушер\" и още два ядрени проекта в Иран, каза още Помпео. Иранската АЕЦ се строи и модернизира от руската корпорация \"Росатом\", която започна строителството на АЕЦ \"Бушер-2\". Споразумението за иранската атомна програма включва планове за две атомни централи, които се очаква да влязат в експлоатация след 10 години, като строителството на втората трябваше да започне тази година.  \n\tПроектът ще струва около $10 млрд. и новите съоръжения ще бъдат с мощност 1057 мегавата. Единствената засега АЕЦ \"Бушер\" произвежда 1000 мегавата и бе пусната през 2011 г. с руска помощ. През есента на 2016 г. България предложи на Иран да купи руското й оборудване за АЕЦ \"Белене\", за което бяхме принудени да платим над 660 милиона евро след решение на международен арбитраж. Болтън: Иран е централен банкер на тероризма", "date": "2018.11.05", "title": "САЩ стягат примката от санкции около Иран"}
{"url": "http://clubz.bg/75416-mafiot_dyrji_zalojnici_v_italianska_poshta_video", "text": "Осъден мафиот се е барикаридирал в италианска провинциална пощенска станция и държи петима заложници от нейния персонал, съобщават \"Стампа\" и \"Кориера делла сера\". Съобщенията идентифицират похитителя като Франческо Амато (55 г.), осъден на 19 години лишаване от свобода в неотдавнашен процес срещу Ндрангетата, както се нарича престъпната мрежа в южната провинция Калабрия.     Драмата се развива в Пиеве Модолена, квартал на Реджо Емилия, градче между Парма и Модена в Северна Италия. Похитителят е нахлул в пощата и е взел заложниците в 10 часа българско време днес. После е поискал да разговаря лично първо с министърката на отбраната Елизабета Трента, а по-късно - с вицепремиера и министър на вътрешните работи Матео Салвини. Сутринта той е пуснал клиентите на пощенския клон, а по-късно - още една заложничка - 54-годишна служителка, която се е почувствала зле и за малко е припаднала. Полицията е блокиралала района и неин екип се опитва да преговаря с Амато, който досега отказва да сътрудничи, предават всекидневниците на уебсайтовете си. Той е един от общо 125 обвиняеми осъдени в дело срещу Ндрангетата миналата седмица в Реджо Емилия, посочва Асошиейтед прес, цитирана от БТА. Според \"Кориере делла сера\", барикадирайки се в пощата, Амато се е заканил:  Освободената е казала, че той държи в ръка нож. Не се знае дали това е единственото му оръжие. Ндрангетата е най-могъщият престъпен синдикат в Италия, след който се нареждат сицилианската Мафия, неаполитанската Камора, апулийската Сакра корона унита. Специалисти оценяват годишния й оборот от наркотици, рекет и  пране на пари на над 53 милиарда евро, което я нарежда веднага след четирите най-големи италиански корпорации - енергийните гиганти ЕНИ и ЕНЕЛ, застрахователя \"Дженерали\" и автомобилостроителя ФИАТ-Крайслер.  ", "date": "2018.11.05", "title": "Мафиот държи заложници в италианска поща (ВИДЕО)"}
{"url": "http://clubz.bg/75415-domyt_ne_e_restorant_a_syprugata_ne_e_gotvach", "text": "Турски съд е дал развод на съпругата заради прекаленото гостоприемство на съпруга, който обичал да кани свои приятели на чести запивки за по цяла нощ. Как в Китай се предотвратява развод? С тестове Каубой ви чака в столицата на разводите Жената подала молбата за развод преди две години, като се оплакала, че е жертва на насилие и съпругът й редовно канел свои приятели на вечеря. Съдът в район Герзе, североизточната провинция Синоп, взел решение в нейна полза. Съпругът оспорва решението. На втора инстанция обаче разводът също е бил одобрен. Според магистрати мъжът канел често приятели, въпреки че съпругата му не е одобрявала това поведение, с което е извършил насилие срещу нея. БНТ с нов сериал – за бащата, игнориран след развода По-рано Касационният съд постанови, че каненето на гости от мъжки пол за пренощуване, без да се взема предвид съгласието на съпругата, е дало правно основание за развод. Наскоро в Турция стана известен случай, при който съпруга уби мъжа си след спор за... диня. Двамата пазарували, при което продавачът се съгласил с избора на жената. Заради това обаче по-късно у дома им последвал сериозен скандал от ревност. Съпругът нападнал жена си, а тя, в опит да се защити, го намушкала. Каубой ви чака в столицата на разводите БНТ с нов сериал – за бащата, игнориран след развода", "date": "2018.11.05", "title": "\"Домът не е ресторант, а съпругата не е готвач...\""}
{"url": "http://clubz.bg/75420-kak_vojnata_na_micov_sys_zaplashvasht_go_lud_katastrofira_v_prokuraturata", "text": "Доколко   един общински съветник, следван от хиляди във фейсбук  , член на популярна рок банда, че и бивш кандидат за вицепрезидент може да се оправи със сериозно заплашващ го анонимник? Ами, дониколко. Това излиза от постановление на Софийска районна прокуратура за отказ от образуване на досъдебно производство по жалба на Венци Мицов - човек от изредените по-горе категории. От много време Мицов - който не е да не води от своя страна люти политически полемики с партиите, обединени около \"Демократична България\", е обект на злостни атаки. Въпреки веселите му обикновено коментари и анализи, в случая не му е до смях. Особено активни са няколко сходни профила, от които той получава снимки на офиса си, с надпис, че е   снимки на свиня с прашки и надпис, че това е жена му, висящо на ченгел опърлено прасе и... колаж на собствения си гроб.  Какво се случва по-натам разказа днес самият Мицов, след като получи от СРП отказ за образуване на досъдебно производство. Плюс съвет - да си търси правата по частен ред по члена за обида в НК - чл. 146  \"И така, през март месец тази година, след като в продължение на повече от половин година търпях гадостите на някакъв анонимен профил на симпатизант на Да БГ, реших да посетя ГДБОП и отдел \"компютърни престъпления\". Това се случи, след като в продължения на няколко дни обсесията на човекът с никнейм  (и още профили) реши да задълбае в хейта, качвайки най-напред снимка на офиса ми и текст с хвалба, че ме е локалзирал. След това снимка на свиня с прашки, за която твърдеше, че е жена ми. После снимка на обесено прасе, а накрая на лични съобщения - надгробен паметник на моя милост с годината на смъртта ми (2018). В ГДБОП бях изключително приятни изненадан - хората подходиха абсолютно професионално и   - няма да казвам името му в момента, зер GDPR-а да не наруша  :))) След като ми казаха кой е (а аз не съм го виждал през живота си и наистина не познавам въпросния човек), ме викнаха за справка по искане на прокуратурата. Там аз отговорих на няколкото допълнителни въпроса - знам ли го кой е, имам ли подозрения защо го прави ( и дали продължава (не знам, блокирал ме е и нямам никаква идея). Това беше в началото на лятото. Днес получих писмо от прокуратурата, в което се казва следното: ГДБОП го е установил, но \"в хода на проверката, независимо от положените усилия в Също така прокуратурата ми казва, че е установено, че Да Кирчо е напуснал България през март 2018 и няма регистрирано негово влизане обратно. Скрийншотовете, представени от мен като доказателства показвали, че няма данни за престъпление по член 207 - 212 по НПК (сега ги чета, те касаят доколкото виждам образуването на досъдебно произведство)   а в случая чета, че понеже не са го намерили, няма как да има такова... Последно - разбирам от писмото на прокурор Костова, че доказателствата могат да се отнесат само към чл 146 по НК - обида (демек, да пратиш някому неговия надгробен паметник и снимка от входа на офиса му с надпис - локализирал съм те, си е единствено и само обида, особено ако си тънкообиден). Писмото завършва в правен съвет - да си образувам едно частно дело. Ок, аз ще си го образувам. Що да не си образувам едно дело, че да ми е по-разнообразен животът. И да, в случая нямам никакво притеснение, че този клет човек ще ми направи каквото и да било. Само че питам аз - ако на някой друг му се случи същото? Впрочем, в края на писмото прокурор Костова отказва да образува наказателна преписка. А аз искам да благодаря на отдел \"Компютърни престъпления\" в ГДБОП, които си свършиха работата както трябва. Какво ще правя по темата - ще реша след правна консултация. Но в светлината на събитията напоследък смятам, че подобни случаи като този не бива да се оставят така. Всеки трябва да знае докъде може да стига, когато пише, прикрит зад дебелите стени на панелката си и анонимността на интернет. А на семейството си ще кажа да очакват нова порция гадости, защото въпросният човек не се задоволяваше само с гадости по мой адрес. И горе главите! Ще се оправим! Ако не - няма да се оправим. Както казваше Бекет - шансът е 50 процента, или почти...\" А ето и постановлението за отказ за образуване на прокурор Костова. Забележително е, че в него самата прокурорка констатира: Засега тази история свършва дотук...", "date": "2018.11.05", "title": "Как войната на Мицов със заплашващ го луд катастрофира в прокуратурата"}
{"url": "http://clubz.bg/75426-i_dyrjavnata_bbr_e_sistemna_banka", "text": "Българската народна банка определи десет банки за системно значими (ДСЗИ - системно значима институция, бел. ред.), което означава, че ще трябва да заделят повече от останалите капитал, който да покрива трупащия се в системата риск. Средства за т.нар. антицикличен буфер, който до края на септември беше 0%, ще се трупат от началото на 2019 г. И шефът на ББР Билян Балев изплува от Досиетата \"Панама\" В списъка на системно значимите банки е и единствената държавна банка - Българската банка за развитие (ББР).  Решението се публикува месец след като са уведомени Европейската комисия, Европейския съвет за системен риск, Европейския банков орган и компетентните и определените органи на съответните държави членки, каквито са изискванията на нормативната уредба,  .  Капиталовият буфер се определя спрямо рисковите експозиции в банките. Капиталовите буфери се поддържат, за да гарантират, че в периоди на икономически растеж банките ще натрупат достатъчна капиталова база, с която да покрият потенциални загуби при евентуални неблагоприятни периоди. Целта на буфера за системен риск е да запази натрупаните до настоящия момент капиталови резерви в банковата система, чиято цел е да намалят ефекта от дългосрочни нециклични системни рискове или заплахи за макроикономическата стабилност. Кабинетът одобри промени в Закона за БНБ заради еврото  С въвеждането на предпазния капиталов буфер се цели да се избегнат бъдещи ситуации, в които при наличие на затруднения за банките да се използват държавни помощи, т.е парите на данъкоплатците. Чрез този буфер се осигуряват допълнителни средства, които да се използват при необходимост от възстановяване и преструктуриране на финансова институция в условията на криза. Намеренията на България са от средата на 2019 година да влезе в т.нар. чакалня за еврозоната - ERM II и Европейския банков надзор. Кабинетът одобри промени в Закона за БНБ заради еврото ", "date": "2018.11.05", "title": "И държавната ББР е системна банка"}
{"url": "http://clubz.bg/75428-merkel_kazva_che_e_gotova_da_raboti_s_vseki_nov_lider_na_partiqta_j", "text": "Германската канцлерка Ангела Меркел днес подчерта, че може да работи с който и да е потенциален неин наследник начело на Християндемократическия съюз (ХДС), включително и с някогашния си съперник, завърнал се на политическата сцена след 10-годишно отсъствие, предаде Асошиейтед прес, цитирана от БТА. Меркел изтъкна също, че нейният десноцентристки ХДС остава твърдо ангажиран с трудната коалиция с левоцентристките социалдемократи. Ангела Меркел. Реквием за една царица  Преди седмица Меркел обяви, че планира да се откаже от лидерския пост в ХДС след 18 години начело, но ще остане канцлер до следващите избори. Меркел обяви края на управлението си Кандидатите за поста на Меркел са трима: генералният секретар на ХДС Анегрет Крамп-Каренбауер, която е най-близка до центристкия подход на Меркел, както и двама претенденти, които се обявяват за по-консервативна линия - бившият лидер на парламентарната група Фридрих Мерц и министърът на здравеопазването Йенс Шпан. Оттеглянето на Меркел всява несигурност в Европа Анегрет Крамп-Каренбауер, наричана още АКК, днес беше официално издигната от местната организация на ХДС в провинция Саар. АКК, бивш премиер на Саар, беше избрана с пълно мнозинство, предаде ДПА. Сегашният канцлер е на поста от 13 години и заяви намерението си да продължи да работи до изтичането на редовния й мандат през 2021 г. Притисната днес да отговори дали наистина има желание да направи това, тя отговори: Кой идва след Меркел? Много наблюдатели се питат доколко това е реалистично, особено ако лидер на ХДС стане Мерц. През 2002 г. Меркел го отстрани като парламентарен лидер на ХДС и мнозина се съмняват, че двамата биха могли да работят заедно. Мерц напусна Бундестага през 2009 г. Европа и България без Меркел - 9 въпроса Меркел каза по този повод, че в миналото \"винаги е намирала решения\" при работата си с Мерц, макар че \"разбира се, невинаги бяхме на едно мнение\". Наследникът на Меркел трябва да бъде избран на партиен конгрес на ХДС на 7-8 декември, след като кандидатите са се представили на поредица от регионални конференции.  Краят на ерата Меркел може да има бедствени последици за Европа На започнало вчера заседание на ръководството на ХДС, което завърши днес, стана ясно, че е налице \"убеждение, че ще продължим да управляваме на базата на коалиционното споразумение\", изтъкна Меркел. Заседанието беше посветено на подготовката на партийната конференция в началото на декември. Националният секретар на ХДС Клаус Шюлер каза, цитиран от ДПА, че за партиен лидер преди конференцията може да бъде издигнат всеки партиен член, като предложението може да дойде от структури на партията на федерално, провинциално, окръжно или областно равнище. Делегати на самия форум също могат да издигнат кандидат за партиен лидер. Меркел обяви края на управлението си Оттеглянето на Меркел всява несигурност в Европа Кой идва след Меркел? Европа и България без Меркел - 9 въпроса Краят на ерата Меркел може да има бедствени последици за Европа", "date": "2018.11.05", "title": "Меркел казва, че е готова да работи с всеки нов лидер на партията й "}
{"url": "http://clubz.bg/75419-es_dava_120_miliona_evro_na_obshtini_za_bezjichen_internet", "text": "Общините в целия Европейски съюз могат да кандидатстват за безплатни пространства за безжичен интернет на обществени места, съобщи днес говорителят на Еврокомисията Маргаритис Схинас. Комисията иска да насърчи безплатния достъп до Wi-Fi за граждани и посетители на обществени места като паркове, градинки, обществени сгради, библиотеки, здравни центрове и музеи навсякъде в Европа. Това ще става чрез схемата  - „Безжичен интернет за ЕС“. Wi-Fi мрежата е бавна? Ето как да решите проблема Молби могат да бъдат подавани от 12 часа по Гринуич на 7 ноември до 16 часа по Гринуич на 9 ноември. До 8000 общини в целия Европейски съюз ще получат общо 120 милиона евро до 2020 г. Толкова е бюджетът на схемата за периода 2017-2019 г. Чрез WiFi4EU ще се подпомогне инсталирането на съвременно оборудване за безжичен интернет на оживени обществени места. Кандидатстването се извършва онлайн в портала  . След като се регистрират там, общините ще могат да подадат молба за получаване на ваучер за 15 000 евро, което ще стане само с едно кликване. Предимство при преглеждането на проектите ще имат подадените по-рано във времето. При подаването на кандидатурите от 7 до 9 ноември първите 2800 общинище получат ваучер по схемата WiFi4EU. При това ще бъде гарантирано, че всяка страна членка на ЕС ще получи поне по 15 ваучера. През следващите две години ще има още възможности за кандидатстване. Това ще става приблизително на всеки 6 месеца. Финансираните от WiFi4EU мрежи ще бъдат с , на тях  и те  .", "date": "2018.11.05", "title": "ЕС дава 120 милиона евро на общини за безжичен интернет"}
{"url": "http://clubz.bg/75418-byudjetyt_na_bsp_6400_lv_za_vtoro_dete_progresiven_danyk_no_nad_3900_lv", "text": "\"Демографски бюджет\". Така лидерката на БСП Корнелия Нинова нарече предложенията на партията си за алтернативен бюджет за 2019 г. на вече внесения от властта. По думите й \"изчезването ни като нация\" и \"демографската катастрофа\" са най-важният проблем и затова партията й предлагала финансови правила и разходи за битка с него. Според Нинова бюджетът на ГЕРБ, който самите управляващи наричат социален, напрактика замразява 16 вида социални плащания. Една от идеите е например стимулиране на младите семейства, в които и двамата родители работят и се осигуряват с еднократна държавна помощ от 6400 лв. при раждане на второ дете. Освен това се планира и въвеждане на семейно подоходно облагане - например семействата да могат да спестяват до 50 лв. от данъка върху доходите на физическите лица за всяко дете. Социалистите продължават да настояват плоският данък от 10% върху доходите на гражданите да се премахне, но предлагат мек вариант на прогресивно облагане. Идеята им е максималният осигурителен доход от догодина да стане 3900 лв., а с растяща ставка да се облагат само сумите над него - тоест от 3900 лв. на месец нагоре. До това ниво данъкът остава 10 на сто, а сред това стига до 25% върху сумата над осигурителния доход плюс данъка от 10% за сумата до прага. Според изчисленията на левицата това щяло да засегне малък процент от работещите, защото 75% от хората на трудов договор в момента получавали до 700 лв. Стъпката на прогресивния данък е 1300 лв. Така например за доходи от 3901 до 5200 лева ставката е 12,5%, а за тези от 5201 до 6500 лв. - 15%. Над 2000 лв. в страната получава едва 2% от населението, твърдят от БСП.  Корпоративният данък обаче остава 10%. 10 млрд. лева нови разходи в бюджета за две години  ДДС върху лекарствата да падне от 20 на 9%, а върху хляба - на 5%, предлагат още социалистите. Според сметките им това ще струва на държавната хазна общо около 400 млн. лв., но това ще се компенсира с доходи по другите пера.  От столетната партия предлагат също така минималната работна заплата догодина да стане 640 лева и да се преизчислят старите пенсии - нещо, което не е правено от 2009 г. От БСП обясниха, че от ГЕРБ години наред залагат по-ниски приходи от косвени данъци от реално възможните, които след това се \"преизпълняват\". Следва разпределяне на излишък с еднолични решения и постановления на Министерския съвет. Въпросните харчове се правят \"по политически съображения\" и чрез заобикаляне на приетия от Народното събрание бюджет за съответната година. Това е причината левицата да настоява за промени в Закона за публичните финанси, според които правителството да има право да харчи по свое усмотрение до 1% от бюджетния излишък. Всяко друго отпускане на пари извън гласуваната финансова рамка за годината да става с решение на парламента - тоест чрез процедура по актуализация на държавния бюджет, искат социалистите. БСП настоява и за ръст на процента от БВП, който се разпределя от държавата. За 2019 г. например този процент се доближава до 40 на сто, но в тригодишната прогнозна рамка преразпределението е около 35% от БВП, изчисли Румен Гечев. По думите му това значи, се само предизборно ГЕРБ и \"сателитите\" искат да харчат повече, а в следващите години отново има спад.  Президентът и БСП искат връщане на държавата в икономиката БСП иска още 1 учебник по всеки предмет, който да е валиден за цялата страна, както и гарантиране на безплатни учебници на всички ученици от 1 до 12 клас. Не бе предоставен отчет колко би струвало това. От левицата все пак признаха, че в секторите \"образование\" и \"здравеопазване\" ГЕРБ и \"Обединените патриоти\" за догодина превдиждат сериозен ръст, но парите не се харчели целесъобразно и ефективно. Нинова обяви, че БСП настоява например за изплащане на дълговете на болниците от държавата.  Кампанията срещу плоския данък всъщност е за рязко покачване на преките данъци Социалистите няма да се регистират за пленарното заседание във вторник, на което ще бъдат разглеждани на първо четене проектите за бюджет на общественото осигуряване, на НЗОК и на държавата за догодина. Ако управляващите от ГЕРБ и \"Обединени патриоти\" съберат кворум обаче, левицата ще участва в дебатите, стана ясно още от думите на Нинова.  Хората, които са получили неправомерно българско гражданство на база български произход без да имат такъв да бъдат издирени и паспортите им да бъдат отнети, поиска още Корнелия Нинова в коментар на случая с арестите в Държавната агенция за българите в чужбина. Скандалът с обвиненията в корупция за търговия с българско гражданство според левицата значи, че цялото правителство трябва да си ходи: Водачката на социалистите допълни, че докато Борисов е разхождал премиери на други държави по границата с Турция да показва как с оградата пазим Европа от нелегални мигранти, през държавните институции легално са се осигурявали паспорти на хора, които нямат право да са български граждани. Нинова настоя премиерът Бойко Борисов да не се крие зад патриотите. Президентът и БСП искат връщане на държавата в икономиката Кампанията срещу плоския данък всъщност е за рязко покачване на преките данъци", "date": "2018.11.05", "title": "Бюджетът на  БСП: 6400 лв. за второ дете, прогресивен данък, но над 3900 лв."}
{"url": "http://clubz.bg/75417-stanislav_kostov_stana_nacional", "text": "Селекционерът на националния отбор Петър Хубчев обяви разширения състав футболисти, повикани за двубоите с Кипър и Словения от турнира Лига на нациите. Сред новите имена, повикани в отбора, личи това на централния нападател на \"Левски\" Станислав Костов. В момента той е начело при голмайсотрите с 13 гола. Толкова има и Клаудиу Кешеру (\"Лудогорец\"). Костов обаче е вкарал тези голове за 969 игрови минути, докато Кешеру за 1000. Румънецът има и три асистенции, докато такива няма сред постиженията на Костов. Повиквателната за Костов бе очаквана заради липсата на изявен централен нападател в националния отбор. Често на тази позиция се пробва Ивелин Попов, който обаче е много по-полезен зад нападателя.  Голямата изненада е повиквателната за вратаря Димитър Евтимов. В момента той пази за английския \"Бъртън Албион\", който се състезава в Лига 1 или третото ниво на футбола в страната. Евтимов направи впечатление със силните си изяви и класирането на скромния отбор на четвъртфинал в турнира за Купата на Лигата на Англия. В тима се завръща Спас Делев. Националите гостуват в Никозия на 16 ноември, а три дни по-късно приемат словенците на \"Васил Левски\" в последния си мач от групата.  Пламен Илиев (\"Астра\", Румъния), Георги Петков (\"Славия\"), Димитър Евтимов (\"Бъртън Албиън\", Англия);  Антон Недялков (\"Лудогорец\"), Николай Бодуров (ЦСКА-София), Божидар Чорбаджийски (ЦСКА-София), Иван Горанов (\"Левски\"), Иван Бандаловски (\"Берое\"), Камен Хаджиев (\"Берое\"), Страхил Попов (\"Касъмпаша\", Турция), Петър Занев (\"Енисей\", Русия), Васил Божиков (\"Слован\" Братислава);  Галин Иванов (\"Славия\"), Александър Цветков (\"Берое\"), Мартин Райнов (\"Берое\"), Кристиян Малинов (ЦСКА-София), Светослав Ковачев (\"Дунав\" Русе), Тодор Неделев (\"Ботев\" Пловдив), Георги Костадинов (\"Арсенал\" Тула, Русия), Божидар Краев (\"Мидтиланд\", Дания), Симеон Славчев (\"Карабах\", Азербайджан), Николай Димитров (\"Урал\", Русия);  Ивелин Попов (\"Спартак\" Москва), Кирил Десподов (ЦСКА-София), Радослав Василев (\"Черно море\"), Спас Делев (\"Погон\", Полша), Станислав Костов (\"Левски\").", "date": "2018.11.05", "title": "Станислав Костов стана национал"}
{"url": "http://clubz.bg/75425-pravitelstvoto_uvolni_arestuvaniq_shef_na_agenciqta_za_bylgarite_v_chujbina", "text": "Петър Харалампиев, който е в ареста след акцията в Държавната агенция за българите в чужбина заради корупция при даването на гражданство, е уволнен. Министерският съвет е взел решението неприсъствено. Предложението за освобождаване на Харалампиев е направено от премиера Бойко Борисов. Вече бившият председател на ДАБЧ беше от квотата на ВМРО в управлението.  Неговите функции ще поеме заместникът му в агенцията Димитър Владимиров до определянето на нов титуляр. Владимиров е един ог свидетелите срещу Харалампиев и останалите обвиняеми, стана ясно по време на съдебното заседание, на което бяха определени мерките за неотклонение.  Шефът на агенцията за българите в чужбина бил лидер на 4-членна банда  Преди 4 дни Харамлампиев бе оставен от съда за постоянно в ареста. Два дни по-рано бяха извършени мащабни арести заради сигнали за корупция при издаването на удостоверения за български произход, нужни за придобиване на българско гражданство по облекчена процедура. В следващите дни се разбра, че прокуратурата и останалите компетентни институции са уведомени за нередности в агенцията още през 2014 г. Това заявиха двама бивши зам.-министри на правосъдието - Илия Ангелов от кабинета \"Орешарски\" и Петко Петков, който го наследява на поста при служебното правителство на Георги Близнашки и в кабинета \"Борисов 2\".  Втори зам.-министър: Имаше удостоверения за БГ произход без доказателства Следват сигнали от бившата началничка на ресорната дирекция в министерството Катя Матева. Тя твърди, че има доказателства за участие на ВМРО в схемите. Лидерът на партията и вицепремиер Красимир Каракачанов я заплаши със съд, както и всички, които твърдят за подобна връзка.  Каракачанов: Мислят, че имат мишок срещу себе си. Това ме амбицира  Втори зам.-министър: Имаше удостоверения за БГ произход без доказателства Каракачанов: Мислят, че имат мишок срещу себе си. Това ме амбицира ", "date": "2018.11.05", "title": "Правителството уволни арестувания шеф на агенцията за българите в чужбина"}
{"url": "http://clubz.bg/75405-kak_trymp_zloupotrebi_s_igra_na_tronove", "text": "Доналд Тръмп и екипът му водят ожесточена битка с демократите за предстоящите междинни избори на 6 ноември, които ще определят коя партия ще управлява Сената и Камарата на представителите. По време на война всички средства са позволени, но това не означава, че са защитени от безвкусицата - настоящият президент на САЩ използва успеха на най-гледания сериал в историята на телевизията, за да си направи реклама, отбелязва \"Индипендънт\". Защо междинните избори в САЩ внезапно станаха интересни? Но шегата не се понрави нито на продуцентите на \"Игра на тронове\", нито на актьорите. В Туитър президентът качи своя снимка, обработена драматично, за да пасва на темата на сериала. Под нея със същия шрифт, който \"Троновете\" използват вече седем сезона, е написано: \"Санкциите идат\", очевидна закачка с девиза на Старките \"Зимата иде\". Под надписа се вижда датата 5 ноември, но това няма да е премиерата на осмия сезон. Днес, 5 ноември, влизат в сила санкции срещу Иран, наложени от Тръмп през май. От НВО не оставиха заигравката с най-касовата си продукция и споделиха в Туитър постера с анонс: А от \"Игра на тронове\" знаем, че дотраките са варварско племе - при това доста агресивно. Междувременно от HBO уточниха позицията си. Към защитата се включи и част от актьорския състав. Мейси Уилямс също сподели шегата на Тръмп с коментара \"  отговорът, който \"учителят ѝ по танци\" научи персонажа ѝ Аря да дава на смъртта. Софи Търнър (Санса Старк) просто написа: \"", "date": "2018.11.05", "title": "Как Тръмп злоупотреби с \"Игра на тронове\""}
{"url": "http://clubz.bg/75413-djeneryl_motyrs_shte_proizvejda_velosipedi", "text": "\"Дженерал Мотърс\", най-големият производител на автомобили в САЩ, реши да се пробва в \"съседен\" клас машини - велосипедите, съобщи Digital Trends. Става дума, разбира се, за електрическите велосипеди, при които бутането с педали е само за асистиране. Те напоследък станаха много популярни в градовете, които наблягат върху еко-инфраструктура и правят тонове велоалеи. Uber се впуска в бизнеса с електрически велосипеди и скутери под наем Автомобилният концерн готви два нови модела - компактен и сгъващ се. Засега компанията не дава никакви данни за самите велосипеди, само няколко снимки.  Целта е бързо и екологично да се движим на къси разстояния из града, но без да се препотяваме, изкачвайки без двигател баири.  Компанията обявява и конкурс за имена на двата електрически велосипеда, като наградата за победителите е 10 000 долара. Търсят се \"прости, умни и смели концепции, които да дадат живот на е-байк бранда\", както и нещо, което може да бъде разбрано по целия свят.", "date": "2018.11.05", "title": "\"Дженеръл Мотърс\" ще произвежда... велосипеди"}
{"url": "http://clubz.bg/75408-metodyt_%E2%80%9Etrymp%E2%80%9C", "text": "В Питсбърг има 426 моста - с двайсетина повече от Венеция. Доскоро нямах представа за този факт за американския град в Западна Пенсилвания, който упорито, но сигурно се измъква от индустриалното си минало като западнал център на стоманодобива. Метафората на мостовете внесе един от малкото лъчи надежда след трагедията в синагогата на 27 октомври, взела 11 жертви. Мюсюлманите в Детройт - друг американски град, който влага много усилия да премине от славни спомени към стабилно бъдеще - веднага   в подкрепа на евреите от Питсбърг. Жестовете на добра воля изобилстваха, ако човек иска да сложи розовите очила и да се вгледа само в хубавото. 11 убити при стрелба в синагога в Питсбърг (СНИМКИ) Може би след най-кървавия антисемитски акт в историята им американците ще проведат поредния разговор със себе си за омразата и насилието и ще стигнат най-после до решение? Уви, доста по-вероятно е Питсбърг започне да лее повече стомана от целия останал свят или в Детройт отново да тръгнат поточните линии за автомобили „Пакард“ с хромирани бампери. САЩ се готвят за оспорвани междинни избори във вторник, които доста анализатори определиха като най-важните през последния половин век. Със сигурност са и сред най-грозните откъм политически обноски. Във вторник ще видим резултатите от косвения референдум за двете години управление на президент, който печели титлата за най-голям разединител в модерната американска история, и приемане или отричане на наложения от него стил в политиката. Абсурдността на идеята е очевидна и неслучайно доста генерали се изказаха срещу нея. Бившият министър на отбраната при Барак Обама и бивш републикански сенатор Чък Хейгъл се присмя на президента в ефир. Нека припомня, че „стената“ по същата граница също започна живота си като абсурдна, физически неосъществима идея през 2015 г., но въпреки това се оказа една от най-ефективните популистки метафори в арсенала на Тръмп. Той се оплака от това как изпратените по пощата бомби и убитите в молитва вярващи в синагогата са разсеяли електората от мисли за изборите. Тръмп не може да е недоволен обаче, че публичната разправия в Сената покрай номинацията на Брет Кавано за съдия във Върховния съд изглежда втвърди част от републиканския електорат. Нека не забравяме, че през 2016 г. доста републиканци подкрепиха Тръмп не заради особена любов към него, а заради вече на два пъти изпълненото обещание да вкара консервативни магистрати във Върховния съд. Защо междинните избори в САЩ внезапно станаха интересни? Повече от 27 милиона американци пуснаха бюлетините си предварително, което е рекорд за междинни избори. Анализаторите както винаги спорят какво означава това. Този вот е много по-труден за предсказване от президентския дори ако отчетем факта, че поне 80% от местата в Камарата на представителите са стабилно в ръцете на едната или другата партия. В момента   е 235 републиканци към 193 демократи. В Сената разликата е по-малка – 51 към 47 плюс двама независими, които обикновено гласуват с демократите, но пък там драматичните размествания са по-трудни. Стандартната прогноза ден преди изборите е, че демократите ще вземат обратно Камарата на представителите, която изгубиха през 2010 г., но републиканците ще задържат Сената, където от 2014 г. имат мнозинство, макар и тънко. Какъв точно ще бъде изходът, ще разберем съвсем скоро. Естествено медиите отделят най-много внимание на националната надпревара заради общия баланс в Конгреса. Някои битки са особено напрегнати - като тази в Тексас между Бето О’Рурк и Тед Круз, и си струват интереса. Всъщност не по-малко, а в някои отношения дори и по-голямо значение имат състезанията за губернаторските места и за щатските законодателни органи. Заради федералното устройство на държавата там ще се решават много от ключовите за САЩ въпроси, включително здравното осигуряване (имиграцията като цяло, както и външната политика са конституционно в ръцете на Вашингтон). В момента републиканците държат 26 от 36-те губернаторски поста, които са под въпрос във вторник. Щат по щат чергата е шарена, но като цяло демократите имат да извървят доста дълъг път, докато си върнат влиянието отпреди десетина години. В „портокаловия щат“ кметът на столицата Талахаси, демократът Ендрю Гилъм, е в схватка с Рон Десантис. В „прасковения щат“ (Джорджия) Стейси Ейбрамс предизвика републиканеца Браян Кемп, който в същото време е и официалното лице, което организира изборите и наблюдава спазването на законността по време на вота. В Охайо няма много плодове, но пък щатът се смята за ключов като ветропоказател за волята на американския електорат. И в трите щата допитванията дават практическо равенство на кандидатите, което ще бъде разчупено единствено от резултата в урните - а дори и тогава е възможен балотаж. И Гилъм, и Ейбрамс са чернокожи. Те станаха обект на организирани расистки атаки, които ще останат в енциклопедията на най-позорните предизборни моменти в САЩ. Флорида и Джорджия също са арена на ожесточени взаимни нападки относно това дали държащите властта републиканци се опитват да ограничат възможностите за гласуване на малцинствените групи или на онези, които са по-бедни, нямат личен транспорт и т.н. Спорове за избирателните права се водят в Канзас и на много други места и битката тепърва ще се разпалва. \"Гардиън\": Тръмп използва омразата, за да печели гласове на белите Както винаги Тръмп не пести думите си и обичайното му разминаване с фактите постави рекорди през последната седмица, колкото и трудно да изглежда това. В.   и отчете 6420 лъжливи или подвеждащи твърдения на президента за 649 дни от встъпването му в длъжност. Тръмп мина от средно по 5 до трийсетина лъжи и преувеличения дневно. Всяко подобно изказване на най-овластения политик в света неизбежно отклонява дискусията от наистина важни и нужни теми. Вместо разговор за това как може да се извърши наистина смислена имиграционна реформа енергията отиде предимно в оборване на легендите за керван след керван, които неизбежно ще щурмуват южната граница, или в обсъждане на това дали Тръмп може да отнеме правото на американско гражданство по рождение, заковано в 14-ата поправка на Конституцията. Вместо дискусия за тежкото състояние на здравното осигуряване Америка се занимаваше с едно предизборно видео, което разпалва най-екстремна ксенофобия. Няма да го описвам, можете да го видите директно от   на 45-ия американски президент. Дори иначе отличното състояние на американската икономика в момента не е център на кампаниите на републиканските кандидати, а в най-добрия случай в периферията. Виновна за това е атмосферата, която възходът на Тръмп направи възможна, макар и похватите да не са измислени от него. Личните нападки отдавна са заменили всякакви разговори относно конкретни политики, решения и подходи, защото са далече по-ефективни в краткосрочен план. Това накара бившия губернатор на Калифорния, умереният републикански \"терминатор\" Арнолд Шварценегер, да прекъсне водещия по време на интервю в неделя с възклицанието:  САЩ пред избори: бомби в колети и словесна канонада Демократите са затаили дъх в надежда, че очакваната „синя вълна“ наистина ще залее Америка. Барак Обама е в пъти по-активен в момента като участник в предизборни митинги, отколкото беше през 2016 г., макар че сегашният президент е недостижим с 30 речи пред препълнени с избиратели зали за последните три месеца. Все се сещам как   през октомври 2016-а след първите му появявания в полза на Клинтън. Ярко изразената омраза между двамата президенти също е безпрецедентна за обноските в американската политика. Обичайно дипломатичният Обама не си пести острия език по време на митингите. Например, след като напомни на избирателите, че сегашният президент беше обещал да изчисти корупцията от „блатото“ във Вашингтон, в неделя в Чикаго Обама саркастично отбеляза: Съвсем вярно и нищо особено, ако го сравниш със стила на сегашния президент, но за Обама и всеки негов предшественик това е доста агресивна реплика. \"Гардиън\": Тръмп и Обама си разменят удари предизборно Най-честото опасение, което чувам от трезвите глави в американския обществен живот, е, че при достатъчно убедителна републиканска победа през 2018-а демагогският нападателен стил на водене на кампаниите ще се вкорени като предпочитана стратегия за 2020 г. Тогава абсолютно всякакви следи от нормалност ще бъдат изличени от предизборната надпревара. Не знам дали трябва да бъдем чак такива песимисти, защото методът „Тръмп“ си има естествените ограничения в държава със сериозни демократични традиции. Каквото и да се говори обаче, няма друга истина в политиката освен тази, която минава през избирателната урна. Така че нека изчакаме до утре. Иначе доста хора се чудят какво прави специалният прокурор Робърт Мълър тия дни. Защо междинните избори в САЩ внезапно станаха интересни? \"Гардиън\": Тръмп използва омразата, за да печели гласове на белите САЩ пред избори: бомби в колети и словесна канонада \"Гардиън\": Тръмп и Обама си разменят удари предизборно", "date": "2018.11.05", "title": "Методът „Тръмп“"}
{"url": "http://clubz.bg/75407-liberalnata_demokraciq_shte_ocelee_na_zapad_problemyt_e_na_iztok", "text": "Либералната демокрация ще оцелее в САЩ и Западна Европа, но е притеснително това, което се случва с нея в Източна Европа. Това каза политологът Даниел Смилов пред радио \"Фокус\". Това каза Смилов. Той коментира и трудностите със събирането на кворум в парламента от последните дни. Политологът изтъкна, че парламентаризмът изисква  конфликтите в обществото да се трансформират в конфликти вътре в парламента. И за това бойкотите на парламентарната дейност от най-различен вид, макар и допустими, са извънредна мярка. Според него тези бойкоти не трябва да се превръщат в рутинен инструмент на опозицията. Той изтъкна, че подобни бойкото не се случват в държавите, които наричаме утвърдени демокрации, но са доста популярни на Балканите. Той е съгласен с тезата, че осигуряването на кворум е задължение на управляващото мнозинство.", "date": "2018.11.05", "title": "Либералната демокрация ще оцелее на запад, проблемът е на изток"}
{"url": "http://clubz.bg/75412-zdravnata_kasa_bez_globi_za_djipita_zaradi_neizvyrshena_profilaktika", "text": "Общопрактикуващите лекари няма да бъдат санкционирани, ако пациентите им не ходят на задължителните годишни профилактични прегледи, съобщиха от Националната здравноосигурителна каса (НЗОК) по повод медийни публикации. От касата ги определиха като  Оттам припомнят, че и сега в чл. 209, ал.1 от Закона за здравето е регламентирано, че  Макар че в закона за здравното осигуряване чл. 110 да предвижда, че за неявяване на профилактични прегледи, осигуреният губи права за срок един месец, нормата не е прилагана до момента. Вървим към задължителна здравна застраховка вместо към премахване на монопола на НЗОК НЗОК обмисля начини да стимулира пациентите, за да ползват правото си на профилактичен преглед. Не повече от 38% от хората на възраст над 18 години посещават личния си лекар за профилактика, заплатена от НЗОК. От здравната каса възнамеряват да стартират информационна кампания за повишаване на знанията на здравноосигурените за пакета от дейности, които извършват общопрактикуващите лекари и лекарите специалисти от извънболничната медицинска помощ. Целта е превенция на тежки социалнозначими заболявания, каквито са онкологичните и сърдечносъдовите. Въпреки уверенията обаче, в отчета за разходите на НЗОК за 2017 г. под 8% от всички изхарчени средства са за профилактика, а над две трети - за лекарства и болници. Две трети от бюджета на НЗОК отива за болници и лекарства Две трети от бюджета на НЗОК отива за болници и лекарства", "date": "2018.11.05", "title": "Здравната каса: без глоби за джипита заради неизвършена профилактика"}
{"url": "http://clubz.bg/75406-avstriq_si_poiska_oshte_gaz_ot_gazprom", "text": "\"Газпром\"  и австрийската OMV подписаха допълнителен анекс към дългосрочния договор за доставка на природен газ, според което руската компания ще увеличи доставките на синьо гориво за Австрия с 1 млрд. куб. м годишно. Допълнителното споразумение е сключено на фона на засилващата се конкуренция на руското синьо гориво от вноса на втечнен газ от САЩ в Европа и на газопроводи, които ще диверсифицират източниците. \"Газпром\" контролира 35% от пазара на газ в Европа - повече от всеки друг доставчик, и целта му е да увеличи своя дял до 40% поради намаляването на европейското производство и по-ниските разходи за добив на газ в Русия.  \"Газпром\" гарантира средна цена от $248 за 1000 куб. м до края на годината \"Газпром\" и OMV договориха доставки на газ до 2040 година  През юни тази година \"Газпром\" и OMV удължиха изтичащия през 2028 година договор за доставки на газ до 2040 г. В резултат на това Австрия, която първа от Западна Европа получи руски газ преди 50 години, стана и първият европейски клиент на \"Газпром\" с толкова дълъг договор. Освен това австрийската компания OMV е партньор на \"Газпром\" в газопровода \"Северен поток 2\" - проект, в който е инвестирала над €500 милиона евро. Миналата седмица на среща с американския посланик Ерик Рубин, министърът на енергетиката Теменужка Петкова го информира, че включване на България в терминала за регазификация на втечнен газ в Александруполис би означавало осигуряване на природен газ от САЩ. Вносът на американски втечнен газ е като за една България По БНР анализаторът от Центъра за изследване на демокрацията Мартин Владимиров заяви, че САЩ изнасят втечнен газ предимно към Азия, където цените му са по-високи. Според него е важно пазарът в цяла Източна Европа да се обедини чрез либерализация на трансграничните квоти, но местните компании и \"Газпром“ отдавна блокират подобни намерения. Според него участието на България в Александруполис е по-скоро свързано с надеждите на правителството да запълни и втората половина от капацитета на интерконектора Гърция - България. Идеята е малки търговци на газ да доставят около 100-200 милиона куб. м. на година.  По предварителни разчети, газовата връзка между България и Гърция трябва да заработи през 2020 г. САЩ доволни от интерконектора \"Гърция-България\" \"Газпром\" и OMV договориха доставки на газ до 2040 година  Вносът на американски втечнен газ е като за една България САЩ доволни от интерконектора \"Гърция-България\"", "date": "2018.11.05", "title": "Австрия си поиска още газ от \"Газпром\""}
{"url": "http://clubz.bg/75402-tajms_rusnacite_v_angliq_mislqt_che_polovinata_ot_tqh_sa_shpioni", "text": "Половината от руснаците, които живеят във Великобритания като имигранти, са информатори на Кремъл, съобщава вестник \"Таймс\". Изданието се позовава на изследване, което е публикувано днес от аналитичния център Henry Jackson Society. Такова е поне усещането на запитаните руснаци, живущи на Острова, пише Нюз.ру. Руските шпиони - дилетанти, разкриват ги още на местопрестъплението Според вестника от следене се бои и Владимир Ашурков, един от бившите топмениджъри на консорциума \"Алфа груп\". \", пише в доклад озаглавен  .", "date": "2018.11.05", "title": "\"Таймс\": Руснаците в Англия мислят, че половината от тях са шпиони "}
{"url": "http://clubz.bg/75410-galyp_interneshynyl_ostavaneto_na_simeonov_vyv_vlastta_teji_na_kabineta", "text": "Огромно мнозинство от българите иска оставката на вицепремиера Валери Симеонов заради изказванията му за майките на деца с увреждания. Според национално представително проучване на \"Галъп интернешънъл\" 81% от анкетираните са на мнение, че вицепремиерът трябва да освободи поста, който заема. Едва 15% са на обратното мнение, а останалите не могат да преценят. Данните са от независим телефонен сондаж, проведен от 27 октомври до 2 ноември сред 800 души в цялата страна. Сондажът е започнал преди акциите в Държавната агенция за българите в чужбина, уточняват от социологическата агенция. По въпроса за оставката на правителството има отчетливо разделение в обществото, като мнозинство от 56% подкрепят кабинета на Бойко Борисов. Един от трима или 34% от участниците в допитването са „за“ нови парламентарни избори, а останалите не могат да отговорят. Мнозинството от 64% смятат, че и Бойко Борисов е отговорен в ситуацията около Валери Симеонов, а 31% са на противоположната позиция. Останалите се затрудняват да отговорят. Единствено привържениците на Обединените патриоти смятат, че вицепрмеиерът Валери Симеонов няма защо да подава оставка. Обратната е картината при симпатизантите на ГЕРБ - над 50% „за“ и около 40% - „против“. В този въпрос, разбира се, се отразява не само оценката за конкретния скандал, а и генералното отношение на попитаните за участието на Симеонов в политиката, се казва в анализа на социологическата агенция.   ", "date": "2018.11.05", "title": "\"Галъп интернешънъл\": Оставането на Симеонов във властта тежи на кабинета"}
{"url": "http://clubz.bg/75350-profesionalnoto_obrazovanie_i_obuchenie_imat_potenciala_da_preobrazqt_profesionalniq_i_lichniq", "text": "Цифровизацията, автоматизацията и преминаването към нисковъглеродна икономика променят нашия начин на живот и работа. Те носят нови възможности, но и предизвикателства.   е нашият компас, с който да се изправим пред тези предизвикателства и да запазим социалните ни постижения в един бързо променящ се свят. И не е случайно, че първият принцип на този стълб са образованието, обучението и ученето през целия живот: за новия пазар на труда, новите задачи и длъжности ще бъдат необходими нови умения. Убедена съм, че професионалното образование и обучение (ПОО) в Европа може да помогне, за да си осигурим уменията, които да отговарят на потребностите на нашия бързо променящ се свят. Все още твърде често обаче младите хора и техните родители гледат на ПОО като на втори избор, като на по-лоша алтернатива на останалите възможности за получаване на образование. В същото време за онези, които вече работят или търсят работа, ПОО не е първото нещо, което им идва наум, когато търсят начин за подобряване на уменията и възможностите си за заетост. Бих искал да убедя учениците, родителите, търсещите работа и работниците, че ПОО е най-добрият трамплин за намиране на работно място. 75% от неотдавна преминалите ПОО си намират работа скоро след завършването. Този успех ни показва, че ПОО позволява на хората да овладеят умения, които отговарят на настоящите нужди на предприятията. Поради тази причина Европейската комисия организира за трети път Европейската седмица на професионалните умения. Благодарение на стотици събития и прояви в цяла Европа тази годишна среща поставя ПОО в центъра на вниманието. В България малко над половината от всички ученици – 53%, са ангажирани в гимназиално професионално образование, което е над средното за ЕС равнище. Страната полага значителни усилия. От една страна, беше въведена дуалната система за професионално обучение с поправка в Закона за професионалното образование и обучение и Кодекса на труда. От друга – България насочи почти 300 милиона евро от Европейския социален фонд за повишаване качеството на образованието и обучението, така че млади и стари да придобият нужните умения за намиране на работа. Призовавам България да се присъедини към нас в усилията ни да покажем, че професионалното образование и обучение е „златният стандарт“ в образованието, и да направим една още по-успешна Европейска седмица на професионалните умения в сравнение с предходните години. Трябва да покажем, че ПОО положително преобразява кариерите и живота на хората.", "date": "2018.11.05", "title": "Професионалното образование и обучение имат потенциала да преобразят професионалния и личния живот"}
{"url": "http://clubz.bg/75398-plashat_s_800_leva_cena_na_grajdanska_otgovornost", "text": "Предложените набързо и без обществен дебат законови изменения в Кодекса за застраховането, с които се въвежда таван на обезщетенията при смърт на пътя, поставиха и въпроса може ли задължителната застраховка \"Гражданска отговорност\" да скочи до 800 лева, дори до 1000 лева. Става дума за предложението на председателката на бюджетната комисия в парламента Менда Стоянова (ГЕРБ), внесено преди второто четене на промените в Кодекса за застраховането, с което се слага таван от еднократна сума от 20 000 лева за съпрузите, децата и родителите на загинал в катастрофа човек (за претърпени неимуществени вреди за смъртта на близък). Такава сума се предвижда и за човек, който живее на семейни начала с починалия, за осиновители и осиновени деца. Братът и сестрата, както и бабата и дядото, може да получат 15 000 лева, а 5000 лева по изключение други лица, които са създали емоционални отношения с починалия по време на настъпване на непозволеното увреждане. Борисов спира идеята за таван на обезщетения при смърт на роднина За сравнение средното обезщетение за претърпени неимуществени вреди за смъртта на близък сега е около 95 000 лева. Предложението на Менда Стоянова дойде между двете четения на закона и е мотивирано с решението на Върховния касационен съд (ВКС), че право на обезщетение имат не само най-близките по родствена линия на загиналото лице (родител, съпруг, дете), но и баба, дядо, брат и сестра. Респективно застрахователите обявиха, че или трябва да се вдигне премията за \"Гражданска отговорност\", за да могат да поемат по-големия размер обезщетения, като според сметките им тя може да стигне до 800-1000 лева, или трябва да се сложи таван на обезщетенията.  ГЕРБ: 20 000 лв. максимално обезщетение при смърт на съпруг, родител или дете Заради липсата на дебат и начинът, по който беше прокарано законовото изменение, премиерът Бойко Борисов, в качеството си на лидер на ГЕРБ, разпореди на депутатите да не гласуват предложенията на Стоянова, докато не минат през широк обществен дебат. Да вече се дава право на братя и сестри, баби и дядовци също да получават обезщетения при смърт  допълни Николов. И приведе пример: По думите му цената на \"Гражданска отговорност\" непрекъснато скача. И това е факт Продължава да не се въвежда и правилото \"бонус малус\" - по-честите нарушители на пътя да плащат по-скъпа \"Гражданска отговорност\".  През юни Наказателната, Гражданската и Търговската колегии на ВКС излязоха с тълкувателно решение, в което се казва, че братята, сестрите, бабите, дядовците и внуците на починалия имат право на обезщетение за неимуществени вреди, причинени от неговата смърт, припомни сайтът  Тълкуването се отнася до търсенето на компенсация в наказателния процес. В решението си върховните съдии допълниха кръга на легитимираните да се присъединят като граждански ищци в него с братята и сестрите на починалия и с неговите възходящи и низходящи родственици от втора степен. Вдигат застрахователните суми за \"Гражданска отговорност\" Що се отнася до гражданския процес, с тълкувателното решение на ВКС, кръгът на легитимираните да търсят компенсация за болки и страдания, претърпени от смъртта на близък, напрактика беше напълно отворен. С него  да получи обезщетение за морални вреди от нечия смърт и \"всяко друго лице, което е създало трайна и дълбока емоционална връзка с починалия и търпи от неговата смърт продължителни болки и страдания, които в конкретния случай е справедливо да бъдат обезщетени\". През първия месец след постановяването на решението, делата срещу застрахователи в Софийския градски съд се увеличиха двойно. В резултат застрахователите започнаха да обмислят въвеждането на лимити на обезщетенията по \"Гражданска отговорност\", като се коментираше таван от 40 000 лева. Който дори е по-висок от предложения от Менда Стоянова. Иначе в началото на октомври правителството взе решение с промени в Кодекса за застраховането, които предвиждат увеличение на минималните размери на застрахователната сума по \"Гражданска отговорност\" на автомобилистите. \"Гражданска отговорност\" от Нова година: за един 100 лв., за друг - 600 Сумата от 10 милиона лева за имуществени или неимуществени вреди вследствие на телесно увреждане или смърт се повишава на 10.42 млн. лева, а досегашният размер от 2 млн. лева за вреди, причинени на имущество, ще стане 2.1 млн. лева. Застрахователна сума е договорената или определената с нормативен акт и посочена в застрахователен договор парична сума, представляваща горна граница на отговорността на застрахователя към застрахования. Предложените законодателни промени са в резултат от транспонирането на изискванията на европейски директиви. Междувременно втора седмица продължават протестите срещу високите цени на горивата, при които недоволни граждани блокират ключови пътища в страната. Действията им не са само срещу скъпите горива, а и срещу повишаването на данъците за старите коли и поскъпването на застраховката \"Гражданска отговорност\". ГЕРБ: 20 000 лв. максимално обезщетение при смърт на съпруг, родител или дете Вдигат застрахователните суми за \"Гражданска отговорност\" \"Гражданска отговорност\" от Нова година: за един 100 лв., за друг - 600", "date": "2018.11.05", "title": "Плашат с 800 лева цена на \"Гражданска отговорност\" "}
{"url": "http://clubz.bg/75404-smartfonite_prodyljavat_da_machkat_kamerite", "text": "От септември 2017 г досега продажбите на дигитални камери са спаднали с 25%, отчита браншовата организация CIPA. Този септември са доставени 1 732 128 камери в световен мащаб.  Фотоапарат за селфита Особен сериозен удар понасят камерите с несменяеми обективи - по-бюджетния сегмент на пазара, съставен основно от класическите \"сапунерки\". При тях продажбите са спаднали с 37,7%, или около 800 000 бройки. По-функционалните камери със сменяеми обективи - т.е. класическите DSLR-и и популярните сега безогледални, но пълноразмерни фотоапарати - се справят по-добре, при тях спадът е 11,9% спрямо миналата есен. Това са около 931 319 устройства. Освен това тази година през април и през юни доставките минаха обемите от миналата година. Причината е една основна - смартфоните, които дори в евтиния клас предлагат камери, които са напълно достатъчни за масовия потребител, а във високия клас могат да се сравнят с малките дигитални камери. Това означава, че всеки има в джоба си еквивалента на сапунерка, и няма нито икономическа, нито практическа мотивация да купува този клас камера. 400-мегапикселова камера? За какво?? Камерите със сменяеми обективи пък са основно за професионалисти или любители на фотографията. Там пък, подобно на пазара на смартфони (който също бележи спад, но не във връзка с камерите), са много популярни устройства отпреди 2, 3, дори 5 години, които са все още прекрасни машини, дори за професионална работа.  400-мегапикселова камера? За какво??", "date": "2018.11.05", "title": "Смартфоните продължават да мачкат камерите"}
{"url": "http://clubz.bg/75401-reshitelna_sedmica_za_tereza_mej_i_pregovorite_za_brekzit", "text": "Засилват се спекулациите, че предстои сключването на споразумение за Брекзит. Слуховете за пробив доведоха до повишаване на курса на паунда спрямо долара с над 2 на сто. Надеждите се подсилиха и от признаците, че съпротивата на поддръжниците на Брекзит срещу стратегията на британската премиерка Тереза Мей отслабва. Бившият министър за Брекзит Дейвид Дейвис заяви миналата седмица, че Мей ще постигне споразумение и то ще мине през парламента поради ирационалния, според него, страх от напускане на ЕС без договор. Туск призна: Много е вероятно Брекзит да бъде без сделка Европейски дипломати и представители на ЕС все пак предупреждават да не се проявява прекален оптимизъм. Според тях шансовете за постигане на споразумение, отговарящо на изискванията на двете страни, са  . Досега Брюксел настояваше споразумението да съдържа текст, според който Северна Ирландия остава в митническия съюз и единния пазар на ЕС, докато останалата част от Великобритания напуска блока. Европейската комисия прие, че в текста на споразумението за Брекзит може да се говори за оставане на цяла Великобритания в митническия съюз, чрез подписване на отделен договор през преходния период. Според представител на ЕС обаче подобна сделка може да замени текста, отнасящ се до оставането само на Северна Ирландия в митническия съюз, само ако тя бъде сключена безсрочно. В този случай ще има значителни правни затруднения.  Дали Брекзит може да обедини Ирландия Британските преговарящи и представителите на Европейската комисия, водени от Мишел Барние, са на път да навлязат в тайна фаза на преговорите, спечелила си прозвището  . Високопоставени представители на ЕС обаче предупредиха, че допустимите за двете страни отстъпки могат да се окажат несъвместими. Туск: Виновни за ирландската граница са тези, които искат Брекзит Британското правителство се опитва да постигне решителен напредък по въпроса за границата между република Ирландия и британската провинция Северна Ирландия преди петък. Лондон се надява, че председателят на Европейския съвет Доналд Туск може да свика извънредна среща на високо равнище за Брекзит преди края на месеца. Според източник от британското правителство, ако до дни бъде постигнат достатъчен напредък, ще се обсъди вариантът срещата на държавните и правителствени лидери от ЕС да се състои на 22 ноември. Канцеларията на Мей обаче отрече готовността за подписване на споразумение на този етап. Политици от най-високите равнища на британското правителство се опасяват, че ако напредъкът не бъде постигнат до утре, когато парламентът и високопоставените министри излизат в почивка, правителството може да не получи възможност за реакция преди да бъде обявена датата за срещата на върха. Споразумение, сключено през декември, не само означава, че ще бъде подложено на гласуване по-късно, но и че ще изисква разходи за планиране на варианта за напускане без споразумение. Тереза Мей ще трябва да прецени какво споразумение може да защити и как, но то няма да отговаря на  , допълва анонимният евродипломат. Дали Брекзит може да обедини Ирландия Туск: Виновни за ирландската граница са тези, които искат Брекзит", "date": "2018.11.05", "title": "Решителна седмица за Tереза Мей и преговорите за Брекзит"}
{"url": "http://clubz.bg/75397-s_chadyri_sreshtu_policejsko_sydebniq_chadyr_nad_piqn_babait", "text": "Това каза тази сутрин в Търговище Миглена Цанкова, майка на 18-годишен моторист, тежко ударен от класически местен \"връзкар\", седнал пиян зад волана. Родители на пострадали деца при пътния инцидент излязоха на протест именно пред Съдебната палата в града. Към тях се присъединиха и хора от мотоклубове, като някои носеха чадъри в знак на протест срещу \"покриването\" на изявени престъпници. Тъжно... Мотористи замерят Съдебната палата с жълти стотинки В петък следобед пиян шофьор предизвика катастрофа, при която пострадаха двама младежи. При непозволен обратен завой мъжът блъснал с лекия си автомобил мотор, с който се движели момиче и момче на 18 и 16 години. След удара шофьорът избягал. Тийнейджърите са настанени в болница, няма опасност за живота им. По-тежко е състоянието на момичето, което се е возило отзад на мотора. Тя е с фрактури на левия крак и лявата ръка, както и с контузия на гръдния кош. Водачът на мотоциклета също е настанен в болницата с контузни рани. Шофьорът е задържан часове след инцидента. Тестът с дрегер показва 0.71 промила, но след полицейския арест е освободен. По-късно прокуратурата отново го задържа за срок до 72 часа. 49-годишният мъж от Търговище се оказва съдебен охранител и брат на бившия полицейски директор  Близки на пострадалите се притесняват, че случаят ще бъде потулен. Дори бившата съпръгу на виновника за ПТП заявява, че той не за пръв път сяда пиян зад  волана. Фарук Бекташ, който \"изкара\" рокерите на бунт, отива на съд задочно Днес бащата на пострадалото момиче Бончо Стефанов благодари за подкрепата:       Фарук Бекташ, който \"изкара\" рокерите на бунт, отива на съд задочно", "date": "2018.11.05", "title": "С чадъри срещу полицейско-съдебния \"чадър\" над пиян бабаит"}
{"url": "http://clubz.bg/75403-obraha_i_cyrkvata_v_stolichniq_kv_krasna_polqna", "text": "Неизвестни са обрали църквата в столичния квартал „Красна поляна“, съобщи \"България он еър\". Крадците са влезли в храма „Свето Възкресение Христово“ тази нощ. Адвокат, бивш кандидат-кмет обвинен за грабежа в Роженския манастир Оказва се, че храм „Свето Възкресение Христово“ през годините е обиран повече от 10 пъти. Снощи групата обирджии е атакувала ключалката на църквата, както и един от страничните прозорци, изрязвайки решетка.  Две неща, които не вещаят нищо добро за нас. Всъщност - пет В неделната си литургия отец Марио се помоли за душите на обирджиите, съобщава още телевизията. Маскирани нападнаха Роженския манастир Клуб Z описа само в последните месеци серия от похищения срещу духовни обекти на БПЦ. \"Най-атрактивно\" бе нападението от маскирани и въоръжени на Роженския манастир на 19 септември. Основен обвиняем като лидер на групата (съставена основно он неграмотни българохмохамедани) е адвокатът и общински съветник Стефан Олег Матеев. Той търсел съкровище на Яне Сандански и Христо Чернопеев от откупа на Елън Стоун през 1901 г. Две неща, които не вещаят нищо добро за нас. Всъщност - пет Маскирани нападнаха Роженския манастир", "date": "2018.11.05", "title": "Обраха и църквата в столичния кв. \"Красна поляна\""}
{"url": "http://clubz.bg/75399-v_linejkata_viktorio_povtarqshe_prostrelqh_deteto_prostrelqh_deteto", "text": "Това разказа пред Нова тв д-р Марчел Стефанов от Центъра за спешна медицинска помощ в София. Именно младият реаниматор е шеф на втория екип, който около 23:30 ч. отива във фаталната вечер на 29 октомври в Долни Богров с цел да качи ранения Викторио Александров. Доктор Стефанов и д-р Емил Тарашоев са начело на медицинските екипи, които се отзовават на сигнала за простреляните едногодишно бебе и баща му. Първо пристига линейката за момиченцето.    Д-р Емил Тарашоев от ЦСМ разказва, че  Лекарите казват, че са направили всичко, което е зависело от тях. Когато тръгват към адреса, всички от медицинския екип знаели за убийството в столичния квартал „Надежда”. Но не са предполагали, че именно детето на тази жена се нуждае от помощ. Вторият екип пристига 2 минути след първия. Викторио: Пях на малката \"Зайченцето бяло\" - тя само на него заспива Д-р Стефанов коментира и версията, която Викторио изложи пред съда по време на мярката за неотклонение - той изложи всичко в детайли, но не помнел моментите на убийствата.", "date": "2018.11.05", "title": "\"В линейката Викторио повтаряше: \"Прострелях детето, прострелях детето!\""}
{"url": "http://clubz.bg/75396-dps_vse_oshte_ne_vijda_alternativa_na_gerb_no_iska_predsrochni_izbori", "text": "ДПС все още не вижда алтернатива на управлението на ГЕРБ, въпреки че партията е поела курс към предсрочни избори. Това каза депутатът от движението Йордан Цонев пред бТВ. Така той потвърди казаното от почетния председател на ДПС Ахмед Доган в новогодишното му слово в края на миналата година. Ако кабинетът падне, какво правим? Няма кой да поеме управлението Цонев заяви, че офертата на движението към ГЕРБ да се откажат от коалицията с \"Обединени патриоти\" и да управляват в малцинство с подкрепата на ДПС вече не е валидна. Желанието на ДПС било да бъде изготвена програма за извеждане на страната от кризата с хоризонт от 10 г. с широка парламентарна и извънпарламентарна подкрепа, която да се изпълнява от партията, която дойде на власт. В сегашния парламент в началото на всяко заседание депутатите от ДПС ще изчакват управляващите да осигурят кворум и ще се регистрират след това. В същото време Цонев подчерта, че по теми, които попадат в предизборната програма на ДПС, движението ще гласува с управляващите. Той даде пример със законопроекта на БСП за отмяна на плоския данък, който партията му няма да подкрепи, както и с вече гласувания през миналата седмица законопроект за собствеността на медиите, чиито вносители са самият Цонев, депутатът издател Делян Пеевски и Велислава Кръстева. ДПС продължава да настоява за отстраняването на вицепремиера Валери Симеонов, както и за оставка на целия кабинет. Според Цонев проектобюджетът за 2019 г. е ориентиран към това управляващите с парите на данъкоплатците да спечелят редовните европейски и местни избори догодина. Той обаче смята, че този бюджет ще доведе   Според Цонев бюджетът не е съобразен с икономическия цикъл. Той смята, че увеличените разходи ще увеличат инфлацията, което ще забави икономическия растеж. Депутатът от ДПС коментира, че увеличението на доходите на целеви групи също е предизборно и необосновано икономически, а градовете, управлявани от ГЕРБ, са превърнати в строителни площадки за разлика от други места.", "date": "2018.11.05", "title": "ДПС все още не вижда алтернатива на ГЕРБ. Но иска предсрочни избори"}
{"url": "http://clubz.bg/75394-zashto_mejdinnite_izbori_v_sasht_vnezapno_stanaha_interesni", "text": "Очаква се рекордно в историята на САЩ гласуване на междинни избори, прогнозират анализатори. А за небивалия интерес има и друга причина. В момента една партия държи и изпълнителната, и законодателната власт, т.е. и Белия дом, и двете камари на Конгреса. Това не се случва особено често след 70-те години на ХХ век. Иначе за последно такава е била ситуацията в периода 2009-2011 г., но в полза на демократите. Това става през първата половина на първия мандат на Барак Обама. Но още на междинните избори той губи Камарата на представителите. Избирателите ще гласуват за всичките 435-ма членове на Камарата на представителите и за 35, или една трета от стоте сенатори. Също така ще бъдат избрани губернаторите на 36 щата, 3 територии, както и кмет на столичния федерален окръг Колумбия. Междинните избори са проверка за способността на президента да упражнява контрол над Конгреса. Този контрол често определя неговата сила и тежест и показва дали той е в състояние да прокарва законопроекти, да ратифицира договори и да одобрява назначаването на членове на правителството и съдии. Повечето прогнози сочат победа за демократите в Камарата на представителите. Ако това се случи, Тръмп ще загуби контрола си над долната камара на Конгреса. Проучванията дават преднина до 7 пункта в полза на Демократическата партия. Шансът за Сената е обаче нулев. 23 от местата, за които ще има избори, в момента са заети от демократи, а 8 – от републиканците. Това е най-неблагоприятната ситуация, при която една партия се е явявала на избори за Сенат в историята си, отбелязва аналитичният сайт FiveThirtyEight. Потвърждение за това е фактът, че 10 от местата, които ДП трябва да защити, са в щати, в които Тръмп спечели вота за президент. От друга страна, немалко републиканци са настроени против Тръмп. Това се видя особено при подхода към Русия. Тръмп успешно създава впечатлението, че иска да се сприятели с руския президент Владимир Путин. И дори в началото на управлението си даде знак, че е склонен да преразгледа американските санкции. Републиканците в двете камари обаче успяха да се наложат над него и приеха механизми, които им позволяват да го контролират. В определени случаи той ще бъде принуден да иска съгласието на Конгреса. Същевременно въпреки пълния си контрол над законодателните и изпълнителните институции Републиканската партия не успява да прокара някои от ключовите обещания на Тръмп вече две години. Отмяната на всички текстове от „Обамакеър“ – здравната реформа на Барак Обама, се провали на няколко пъти, и то по вина на републикански конгресмени и сенатори, гласуващи срещу партията си. Въпреки това през декември 2017 г. отпаднаха някои ключови текстове от реформата чрез пренаписването на Данъчния кодекс. Напоследък все по-често се говори за импийчмънт на Тръмп. До голяма степен нещата зависят от това докъде ще доведе разследването на специалния прокурор Робърт Мълър за евентуален сговор с Русия, довел до победата на изборите за президент през 2016 г. Евентуална победа на демократите в двете камари на Конгреса би отворила пътя към импийчмънт на президента. Стига обаче дотогава да има солидни доказателства от страна на Мълър. Самите републиканци по всякакъв начин се опитват да се възползват от предимствата си. Сенатът продължи работа до самите избори. Този ход отнема възможността на сенаторите демократи да проведат ефективна кампания. Друг е въпросът, че, както стана ясно по-горе, те почти нямат шанс да овладеят горната камара. Отгоре на всичко в навечерието на изборите в САЩ се развихри пореден скандал. И макар този път в него да не бе замесен Тръмп, ставаше дума за номиниран от него човек. Това е посоченият от президента за член на Върховния съд Брет Кавано. Две жени го обвиниха в сексуални посегателства, извършени още през 80-те години на миналия век. Кавано отрече обвиненията, но мнозина все още имат към него едно наум. Причината е, че бе номиниран от Тръмп, който неведнъж демонстрира пренебрежително отношение към жените. В крайна сметка Кавано бе утвърден от Сената с 50 срещу 48 гаса. На фона на всичко това избирателите трябва да изберат 435 конгресмени и 35 сенатори.     Тези избори са може би най-важните в историята на САЩ. По принцип хората не смятат междинния вот за много „секси“, тъй като не се избира президент. Но сега е иначе. На власт има автократ. Тръмп иска да разруши институциите. И назначи начело на тях отявлени врагове на същите институции. Скот Прюит, който беше министър на околната среда, преди да заеме поста, съдеше същото министерство. Министърката на образованието Бетси Девос е милионерка и искаше да ликвидира държавното образование в полза на частното. Рик Пери – министърът на енергетиката, някога искаше да закрива 2-3 министерства, сред които това на енергетиката. Искаше го като кандидат на републиканците на първичните избори за президент. Тръмп трябва да бъде спрян. Много хора се страхуват, че съществуващият сега принцип на checks and balances (буквално „спирачки и баланси“) може да престане да функционира. А именно той позволява на всеки от трите разклонения на властта да ограничава или да спира другите два от злоупотреба. Настоящият президент посегна на институциите. Единствената му заслуга са като че ли дерегулациите, които бяха наистина много. Но растежът, с който той толкова се хвали, бе заложен още по времето на Барак Обама. Очаквам и вярвам в победата на демократите. Защото дори сред републиканците да има много противници на Тръмп, като дойде времето за гласуване, те вдигат ръце като зомбирани.   При Тръмп икономиката на САЩ върви, има ръст от 4,2 на сто, какъвто е имал само Китай в силните си години. Най-големият успех е намаляването на данъците. Моите вече не са 35, а само 20 на сто. Това страшно облагодетелства дребния бизнес като моя. Данъчният кодекс при Обама бе от 4000 страници, сега е 10 пъти по-малко. Важното е, че Тръмп отмени сума ти излишни регулации, които изстреляха бизнеса нагоре. Само преди 3 години Обама каза: „Забравете тези работни места.“ Оказа се обаче, че те могат да се върнат в САЩ. Тръмп направи много за завръщането на производството. За търговската война атаките са много големи. Само че САЩ са дали на много страни статута на облагодетелствана нация в търговията. И в резултат ние купуваме техните стоки, включително боклуците, а те нашите – не. Например в Уисконсин, Монтана и другите щати по границата с Канада са млечните ферми на САЩ. Но канадците не приемат нашите млечни продукти, а ние сме заливани с техните. Същото е с колите – германците масово изнасят тук мерцедеси и беемвета, които богатите си купуват. А за форд в Европа митата са страшно високи. Има голяма кампания срещу Тръмп в много левичарски издания, сред които „Ню Йорк таймс“ и „Вашингтон пост“. Бият го като във вица за зайчето – днес, защото е с шапка, утре, защото е без шапка. Постоянно го обвиняват, че е лош човек. Мен това не ме интересува – важното е как вървят САЩ, как е икономката и как е моят бизнес. Левите се надигнаха. Те нападат хора с шапки, на които е изписан лозунгът на Тръмп „Да направим Америка отново велика“. Издебват ги в ресторантите, притискат ги в ъглите и ги освиркват. Има случаи да ги нападат и да ги бият на улиците. Въпреки всички прогнози в полза на демократите има и един скрит вот, който ще се задейства на 6 ноември. Той е на хората, които не афишират на кого са привърженици. Сред тези хора съм и аз. И вярвам, че ще дадем урок на противниците на Тръмп. Те просто не могат да му простят, че ги победи на изборите за президент.", "date": "2018.11.05", "title": "Защо междинните избори в САЩ внезапно станаха интересни?"}
{"url": "http://clubz.bg/75389-gardiyn_trymp_i_obama_si_razmenqt_udari_predizborno", "text": "Настоящият президент на САЩ Доналд Тръмп и неговият предшественик Барак Обама си разменят удари предизборно, пише британският вестник   След като обратното броене за междинните избори във вторник започна, състезанието се е превръща в противопоставяне на двама президенти. Сегашният обитател на Белия дом се бори да запази контрола над Конгреса. Той също така е в тежка битка със своя непосредствен предшественик, който се бори да се запази политическото му наследство. Доналд Тръмп, 45-ият президент на Съединените щати, и 44-тият Барак Обама се отправиха към избирателите в неделя. Първите им митинги бяха разделени само на 750 мили от междущатската магистрала, но в съдържание и визия те бяха на светлинни години един от друг. Тръмп, обръщайки се към множеството в Мейкон, Джорджия, описва вече познатата си дистопия на Америка, превзета от мигранти престъпници и радикални социалисти. Той отприщи огневата си мощ срещу Стейси Абрамс, демократа, която се опитва да стане първият чернокож губернатор в САЩ. Обама беше в Гери, Индиана. Той подчерта екзистенциалната заплаха от неговия приемник. Обама критикува без да спомене Тръмп Макар да не споменава Тръмп по име, той очерта една картина на днешната политика, която по свой начин е еднакво дистопична, водена от човек, който не се притеснява да лъже или да си играе със страховете на хората. Обама говореше със страстта на политик, който вижда, че политическото му наследство се унищожава за кратко време. От подписания от него законопроект за достъпни здравни грижи за всички - към действията му в областта на изменението на климата, имиграционната реформа, преразпределянето на доходите и състава на Върховния съд на САЩ, неговите постижения бяха брутално унищожени. Обама осмиваше вниманието на Тръмп в последните дни на кампанията към кервана на търсещи убежище от Централна Америка, които поеха по опасния си път към американската граница. Но той предупреди: Обама описа залозите във вторник като не по-малко от бъдещето на самата демокрация. Въпреки противоречивите си подходи Тръмп и Обама споделиха едно послание: Доналд Тръмп отговаря, като обвинява предшественика си, че оставя след себе си следа от неизпълнени обещания относно търговията и икономическото възстановяване, пише  Тръмп: Доспа ми се от речта на Обама С проучвания на общественото мнение, показващи десетки оспорвани битки за конгресмени сенатори и губернатори по време на изборите във вторник, настоящият и бившият президент заявиха, че резултатите ще определят в какъв вид страна живеят американците през следващите две години. Проучванията на общественото мнение и прогнозите за изборите показват, че демократите имат шанс да спечелят 23-те места, от които се нуждаят, за да имат мнозинство в Камарата на представителите на САЩ, което би им позволило да блокират законодателната програма на Тръмп и да разследват неговата администрация. Републиканците предпочитат да запазят малкото си мнозинство в Сената на САЩ, понастоящем с две места, което ще им позволи да запазят правомощията си да одобряват Върховния съд на САЩ и други съдебни номинации с партийни гласове. Тръмп: Доспа ми се от речта на Обама", "date": "2018.11.05", "title": "\"Гардиън\": Тръмп и Обама си разменят удари предизборно"}
{"url": "http://clubz.bg/75386-kogato_izlichavaha_gorqnite", "text": "На 1 октомври 1951 г. край казанлъшкото село Габарево група от 15 младежи, току-що присъединили се към горянското движение заради насилията на комунистите при принудителното коопериране на земята, е вкарана в капан от агенти на Държавна сигурност. Агентите, представящи се за горянска чета, разстрелват от засада младежите и хвърлят телата им в общ гроб край селото. Тази история от най-тежките години на въоръжената съпротива срещу съветския режим в България е открита в архивите на ДС от бившия сътрудник на Комисията за досиетата Мариян Гяурски. Според него въоръжената съпротива, зародила се още по време на съветската окупация, започва бързо да се разраства най-вече след като по заповед на Сталин и Димитров е ликвидирана легалната опозиция и е обесен нейният лидер Никола Петков. А когато комунистическата власт слага ръка върху цялата дребна и едра градска собственост, съпротивата получава допълнителен импулс. В началото на 50-те години горяните се превръщат в реална заплаха за комунистическата власт в обширни райони на страната. Движението бързо се разраства и в резултат от масовите насилия при бруталната колективизация в селските райони, където тогава живеят почти 80% от хората. През 1950 г. БКП поема курс към тотално насилствено коопериране по сталински образец, съпроводено с насилия, убийства и принудителни изселвания. Именно през 1950-1951 г. съпротивата на горяните достига своя апогей в почти всички краища на страната - и особено в Пиринския и в Сливенския край. На брой те са не повече от 7000-8000 души, но ДС особено се тревожи заради големия брой доброволни ятаци, които с подслон, храна и дрехи улесняват борбата на горските чети. А шефът на Агенция „Държавни архиви“ Михаил Груев допълва: Според Груев горяните държат властта под напрежение и страх, но употребяват оръжие единствено при самозащита. В оперативните си справки ДС открито признава, че в много райони, особено в Пиринския и Сливенския край, официалната власт на практика не съществува в отдалечените села. Голяма част от пиринските горяни се включват в съпротивата не само заради грабежите и издевателствата, но и в отговор на опитите „на продажната върхушка в София да ги македонизира\", допълва Груев. Според изследователите сред тогавашната въоръжена съпротива са разпространени надеждите, че Западът най-после ще тръгне на освободителна война срещу империята на Кремъл. „Американците ще дойдат!“ - убедени са не само преките жертви на червения терор, но и много бедстващи хора в града и селото, единодушни са изследователите Михаил Груев и Мариян Гяурски. Предчувствието за края на марионетния режим в София се задълбочава особено след началото на Корейската война през 1950 г., когато САЩ нанасят тежки удари на съветските и китайските „доброволци“ в Корея. Скоро обаче идва и разочарованието. Една от последните горянски чети под ръководството на Шукри Дервишев е разбита край Доспат чак в края на 1958 г., припомня Михаил Груев. Той подчертава, че всеобщата подкрепа на българите мохамедани за горяните се дължи не само на насилствената колективизация на земята, стадата и горите в района, но и на първите опити на БКП да асимилира хората от това малцинство и да забрани религията и обичаите му. Българската въоръжена борба срещу натрапената от Кремъл диктатура не се отличава особено от борбата на поляците, украинците или прибалтийските народи. Единствената разлика е, че в изброените страни съпротивата е по-масова и в някои случаи се стига до локални граждански войни, твърдят Мариан Гяурски и Михаил Груев. Текстът е публикуван от ", "date": "2018.11.05", "title": "Когато изличаваха горяните"}
{"url": "http://clubz.bg/75391-lukashenko_iska_ruski_voenni_bazi_v_belarus", "text": "Беларуският президент Александър Лукашенко заяви, че при евентуално създаване на американска база в Полша има готовност да отвърне, като разположи в страната си допълнителни военни сили съвместно с Русия, съобщава \"Взгляд\". цитиран от БТА. Лукашенко дълго време упорито се съпротивляваше срещу изграждането на руски военни обекти в Беларус, но желанието на Полша да стане домакин на американска военна база го накара да размисли, добавя електронният вестник. Той обаче изтъква, че все още е рано да се говори за база на САЩ в Полша, тъй като не са подписани документи в тази връзка и американските власти не са изразявали съгласие да направят такава стъпка. За момента това са само празни приказки на полски политици. Но ако поляците и американците все пак се разберат, Москва и Минск наистина ще имат нужда от допълнителни военни сили на беларуска територия, пише \"Взгляд\". До края на идната година в руската Оренбургска област - между европейската и азиатската част на Русия, ще застъпи на дежурство първият полк нови стратегически комплекси \"Авангард\", чиито ракети носят хиперзвукови маневриращи бойни глави, съобщава в. \"Известия\", като цитира изтночник във военното министерство на федерацията. Два ракетни полка с подобни въоръжения - общо 12 комплекса, се предвижда да бъдат разположени окончателно в Русия до 2027 г.  Москва обаче ще направи тази стъпка \"най-вероятно само ако рухнат окончателно надеждите да постигне ново споразумение със САЩ за ограничаване на стратегическите въоръжения\", допълва всекидневникът.", "date": "2018.11.05", "title": "Лукашенко иска руски военни бази в Беларус"}
{"url": "http://clubz.bg/75393-zapochva_procesyt_sreshtu_narkobarona_el_chapo_v_sasht", "text": "Мексиканецът Хоакин Гусман (Ел Чапо), ръководил четвърт век най-могъщия наркокартел в света и екстрадиран в САЩ през 2017 г. след две бягства в Мексико, ще бъде съден при засилени мерки за сигурност на процес, който започва днес в Ню Йорк, информира БТА. Според американските прокурори Ел Чапо (\"Дребосъка\"), наричан така заради ниския си ръст, е най-могъщият наркотрафикант след колумбиеца Пабло Ескобар, убит през 1993 г. Ако 61-годишният Гусман бъде признат за виновен, присъдата може да е доживотна, предаде Франс прес. Той е обвинен, че от 1989 до 2014 г. е ръководил картела \"Синалоа\", изпратил в САЩ над 154 тона кокаин и огромни количества хероин, метамфетамини и марихуана на стойност 14 милиарда долара. Изборът на съдебни заседатели се очаква да започне в понеделник сутринта при закрити врати, както става при процеси срещу най-опасните престъпници. Може би са получени заплахи, тъй като имената на съдебните заседатели ще се пазят в тайна и те всеки ден ще бъдат охранявани по пътя към съдебната зала. След около четиримесечно съдебно дирене журито ще трябва да реши дали събраните доказателства са достатъчни, за да бъде обявен Ел Чапо за виновен по 11-те обвинения срещу него, включително за трафик и продажба на наркотици, притежание на огнестрелни оръжия и пране на пари. Той не се признава за виновен. Ел Чапо не е обвинен в убийства, но според прокурорите има доказателства, че е поръчал да бъдат убити най-малко 37 души, допълва АФП.", "date": "2018.11.05", "title": "Започва процесът срещу наркобарона Ел Чапо в САЩ"}
{"url": "http://clubz.bg/75390-ekaterina_zaharieva_v_sasht_vyrvim_v_pravilnata_posoka", "text": "Това заяви вицепремиерът и министър на външните работи Екатерина Захариева на среща с българската общност във Вашингтон, цитирана от сайта на Външно. Захариева е на посещение в САЩ и днес ще се срещне с американския държавен секретар Майкъл Помпео. Министър Захариева подчерта, че през тези шест месеца страната ни е показала, че не само може да избере значима за целия ЕС, но и много важна и за САЩ тема и да я направи приоритет за целия Съюз. Вицепремиерът Захариева подчерта, че за българското правителство е важно да работи за това българите в чужбина да започнат да се връщат обратно в страната ни.  Тя подчерта, че миналата година за първи път се е наблюдавало изравняване на броя на хората, които напускат и тези, които се връщат. В последвалата дискусия българските граждани, живеещи във Вашингтон, демонстрираха подчертан интерес към развитието на външната политика на България. Нашите сънародници споделиха с министър Захариева, че успехите на Българското председателство са достигнали и до САЩ и те се чувстват горди от постиженията на страната ни. Представителите на българската общност зададоха и много въпроси по важни и актуални теми, сред които Брекзит, темата за миграцията, запазването на приоритета за европейската перспектива на страните от Западните Балкани и други. България да бъде включена в безвизовата програма на Съединените щати - това е една от темите, които Захариева ще обсъди с американския държавен секретар Майкъл Помпео.  Той ще приеме българския външен министър в ранния следобед. Двамата ще обсъдят въпроси от двустранен и регионален интерес и от глобалния дневен ред. Очаква се да бъде поставен и проблемът за социалното осигуряване на около 400 хиляди българи, които живеят в Съединените щати. По време на визитата си във Вашингтон Захариева ще разговаря и със съветника на американския президент по сигурността Джон Болтън. ", "date": "2018.11.05", "title": "Екатерина Захариева в САЩ: Вървим в правилната посока"}
{"url": "http://clubz.bg/75392-evropa_si_spomni_do_kakvo_vodi_agresivniqt_nacionalizym_snimki", "text": "Президентите на Франция Еманюел Макрон и на Германия Франк-Валтер Щайнмайер присъстваха в Страсбург вчера на концерт в памет на 100-годишнината от края на Първата световна война, предадоха ДПА и Франс прес, цитирани от БТА. На концерта в страсбургската катедрала \"Нотр Дам\", посветен също на връщането на Франция на областта Елзас-Лотарингия, бяха изпълнени творби от германския композитор Лудвиг ван Бетовен и френскя Клод Дебюси. След концерта Макрон започна възпоменателна обиколка в 11 източни и северни департаменти на Франция, където са били бойните полета през Първата световна война, включително Вердюн и Реймс. На 10 ноември Макрон ще има среща с германската канцлерка Ангела Меркел в Компиен, където е подписано примирието през 1918 г.  Кулминация на събитията в памет на годишнината ще бъде срещата на около 60 държавни и правителствени ръководители на 11 ноември в Париж.   Президентът на Италия Серджо Матарела напомни, че \"агресивният национализъм\" е в корените на Първата световна война и призова младите хора да помнят уроците от войната и да се стремят към мирно съвместно съществуване, предаде Асошиейтед прес. Италианският държавен глава присъства вчера на няколко церемонии в Италия в седмицата на прояви и събития, отбелязващи 100-годишнината от края на войната. Едната от тях бе в Триест - адриатическото пристанище, близо до което са се водили някои от най-кървавите сражения между италиански войници и армията на Австро-унгарската империя.  По думите на Матарела войната е показала \"неспособността на европейската управляваща класа да защити националните аспирации и интереси по мирен начин\" и да не се поддаде на \"агресивния национализъм\" и амбициите за власт. Матарела каза, че \"активната памет\" за жертвите от войните може да гарантира свободата и мирното съвместно съществуване като необратим избор за европейците.  ", "date": "2018.11.05", "title": "Европа си спомни до какво води агресивният национализъм (СНИМКИ)"}
{"url": "http://clubz.bg/75387-kitaj_otvarq_pazara_si", "text": "Китай ще положи още по-големи усилия да увеличи вноса и да разшири пазарите си, заяви днес президентът Си Цзинпин, цитиран от Франс прес и Ройтерс.  \n\tСи каза това в Шанхай при откриването на Международното изложение за внос. Изложението се смята за китайския отговор на търговската война, започната през юли от президента Доналд Тръмп, недоволен от огромния дефицит на САЩ в търговията с Китай. Китай и Русия предизвикват американската военна мощ Китай ще продължи да се отваря към света в сферите на образованието, телекомуникациите и културата и наред с това ще защитава интересите на чуждите компании, каза президентът. Ще бъдат въведени наказателни мерки за нарушения на интелектуалната собственост, добави той. \n\tОчаква се Си и Тръмп да се срещнат в края на месеца в кулоарите на международен форум в Аржентина, напомня АФП. \n\tМиналата седмица към Китай бяха отправени призиви да разшири достъпа до пазарите си. В статия, публикувана в китайския печат, посланиците на Франция и Германия приканиха Пекин да гарантира честна конкуренция за чуждестранните предприятия, пише БТА.", "date": "2018.11.05", "title": "Китай отваря пазара си"}
{"url": "http://clubz.bg/75395-bremeto_na_iztochnoevropejskiq_chovek", "text": "От една страна, белият човек извиси себе си и осъзна, че не е негова работа да цивилизова и подчинява. С това обаче се разнесе и една странна мълва, според която белият човек сам произлиза от едно варварско минало, от една - в най-добрия случай, хилядолетна грешка. И както понякога се случва, една клюка преобърна света. Така се роди съвременната политическа класа. Но историчността на европееца и още повече на изстрадалия човек от бившия социалистически блок се яви жежко настоятелна и днес поставя въпроси с гръмовно ехо от Урал до Лондон. И тъй, вратите на историята отново се разтварят. Какво ще мине през тях е загадка. Но че нещо ще мине и ще извести тържествено своето кръщение, е неизбежно. Оправдано би било да допуснем, че идващите европейски избори ще оповестят окончателно новината, че Старият континент се е озовал в съдбоносно положение. Съвсем подходяща е тук думата \"озовал\", понеже доскоро никой от социалните изследователи не допускаше, че откъсналата се от почвата си европейщина, синтезирала сама себе си в лозунга \"европейски ценности\", като че ли ценността не е дърво с дълбоки корени, може и да не завземе бъднините без бой. За изборите през май вече се говори, но не се говори достатъчно. Това е нужно, след като само едно предварително разясняване на сложността на ситуацията може да внесе надежда за разумно и цивилизовано разрешение. Но в сегашния отказ за диалог се усеща заплаха. Самозабравили се идеолози като Еманюел Маркон са особено опасни. Френският президент очевидно възнамерява да действа обратно на ширещите се настроения из Европа и готви някакъв прогресистки съюз, който да заглуши онези, които са наричани десни популисти. Всичко това, въпреки катастрофалните поражения на леволибералите из целия континент, пък и скръбно ниския рейтинг на самия Макрон. Струва ми се, че прекалено малко хора задават въпроса „защо?“ по отношение на възхода на крайнодесните. Прокарват се лековатите внушения, че някаква банда мошеници в лицето на „популистите“ лъже, както Макрон се изрази, повсеместно народите си. Но глобалната популярност на десните движения е сигурен показател за действителната искрена вълна на недоволство срещу Макроновите визии. И вместо да се действа съобразително, прогресистите като Макрон се опитват непреклонно да прокарват идеологията си, която безочливо натякват като автентично европейската. Тази дразнеща настойчивост ще продължи да изостря разривите в Запада. Фрау Меркел вече обяви загубата, която собствената й невъзприемчивост ѝ нанесе. Е, в този контекст не убягва лесно наблюдението, че същинските подбудители на напрежението в Европейския съюз са западноевропейските държави. Смело твърдение, ще каже някой. Смело, но не без основания. Достатъчно е да си дадем сметка, че ако Ангела Меркел не бе приветствала нелегалните мигранти, ЕС днес едва ли щеше да се готви за вътрешна война. Но в повечето западноевропейски държави е загнезден един далеч по-сериозен проблем от недалновидността на някои от политиците им. За да го посочим, е достатъчно да обърнем внимание на обстоятелството, че централно- и източноевропейските народи са в по-голямата си част хомогенни и обединени във възгледите си. Унгария е най-ясният пример, където, както е видно от изборните резулати, огромната част от гражданството споделя консервативни позиции. Това се отнася и за Полша, Австрия, Чехия, та и за България. Естествено разминавания съществуват, но те рядко са фундаментални. Обратно, в държава като Франция обществените структури всеки миг могат да експлодират поради острото социално разцепление. И както изглежда, конфликтът там само може да се засили. Прогресистките формирования, които се противопоставят на Националния фронт на Льо Пен, единствено засилват възхода ѝ, като според последните проучвания крайната десница изпреварва партията на Макрон. В Германия слабите резултати на ХДС отварят вакуум, който най-вероятно ще бъде запълнен от \"Алтернатива за Германия\", която е политически несъвместима с партиите вляво от центъра. В този смисъл и отново напомняйки за нарастващите мюсюлмански населения в тези страни, стабилността на обществените системи в Западна Европа е под въпрос. Подобно нещо трудно може да се твърди за Централна и Източна Европа. При такова едно положение изникват сериозни питания. До каква степен например могат хомогенните страни на Изток от Берлин да имат единна политика с хетерогенните на Запад? Това е основен въпрос пред ЕС. По мое мнение страните, които допуснаха такова съществено разделение в собствените си граници, са основните причинители на днешната почти кризисна ситуация, а не, както се твъди, държавите, които категорично заявиха, че смятат да запазят християнската си европейска идентичност. Така или иначе фактите изискват от нас днес да признаем наличието на две Европи. Едната, стабилна, с корени и повсеместен консенсус по отношение на основните разбирания за живота. Другата, изпълнена с огромно социално напрежение, неотстъпващо на това в САЩ, и в чието бъдеще изглежда дебнат сериозни опасности. Без значение дали подкрепяме Орбан, или го считаме корумпиран популист, унгарското бъдеще изглежда по-лесно от френското, както австрийското от немското. А общоевропейското? Засега няма ясен отговор. Сигурно е обаче, че за да бъде то \"европейско\", е необходимо разбирането за това що е то европейската цивилизация. На този въпрос отговорите не се крият в икономически възгледи или политическата коректност, а в пръвните източници на европейската възгледна система. В заключение ще се върна към това, с което започнах. Бремето за европееца, както го е видял Киплинг, вече не съществува, вероятно за добро. С това обаче познанието за собствената същност на европееца и любовта му към нея също се изпари. Нововъзродените след половинвековна безпочвеност европейци на изток от Берлин обаче сякаш са готови да поемат тежестта на историята си. И ако те съумеят да утвърдят себе си като носители на бремето на великата европейска цивилизация, сигурни в себе си, то те ще дадат основание след още половин век \"Европа\" да не значи единствено географска област. ---- „Генерация Z“ – с подкрепата на „Америка за България“  ", "date": "2018.11.05", "title": "Бремето на (източно)европейския човек"}
{"url": "http://clubz.bg/75388-opoziciqta_pecheli_kmetskite_mesta_v_golemite_gradove_na_polsha", "text": "Либералната опозиционна партия Гражданска платформа в Полша спечели днес втория тур от изборите за кмет в повечето големи градове, включително в Краков и Гданск, предадоха Асошиейтед прес и Франс прес. \n\tБалотаж на изборите за кмет се състоя в 649 града и общини, две седмици след първия тур на 21 октомври. Тогава управляващата консервативна партия Право и справедливост засили позициите си в регионалните парламенти, но загуби още на първия тур изборите за кмет във Варшава, Познан, Вроцлав и Лодз. \n\tИзборите бяха тест за националната подкрепа за управляващите консерватори, обвинявани от опозицията, че се стремят към авторитарна власт и контрол над съдебната система, отбелязва АП. Победа за управляващите на изборите в Полша Резултатите от екзит пол снощи открояват силното разделение между полските градове, където либералните избиратели са мнозинство, и земеделските райони, където консерваторите имат значителна подкрепа въпреки конфликтите им с Европейския съюз. Ако окончателните резултати потвърдят прогнозните, изборите ще покажат значителен неуспех на управляващата партия Право и справедливост, добавя БТА. ", "date": "2018.11.05", "title": "Опозицията печели кметските места в големите градове на Полша"}
