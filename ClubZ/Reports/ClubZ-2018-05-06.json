{"url": "http://clubz.bg/67524-fenove_na_siti_podkrepiha_fyrgyusyn_na_shampionskata_si_koronaciq_snimki", "text": "Два кръга преди края на сезона във Висшата лига \"Манчестър Сити\" получи шампионската си купа на стадион \"Етихад\". Коронацията бе устроена след домакинското 0:0 срещу \"Хъдърсфийлд\" в мач без значение за \"гражданите\". Те си осигуриха титлата още преди повече от две седмици. След награждаването на терена слязоха феновете на \"Сити\". Някои от тях носеха транспарант с надпис: \"Футболът настрана, оздравявай Фърги\". Посланието е отправено към един голям техен съперник, макар и приключил с треньорството преди 5 г. - Алекс Фъргюсън. Няма нищо ново за състоянието на сър Алекс Алекс Фъргюсън опериран от мозъчен кръвоизлив Вчера шотландецът бе опериран от мозъчен кръвоизлив, а състоянието му е критично. Седмица по-рано самият сър Алекс демонстрира благородство, като поднесе възпоменателна ваза на Арсен Венгер на \"Олд Трафорд\". Днешният ден принадлежи отново и на французина. Мачът \"Арсенал\" - \"Бърнли\" (5:0) бе последният за него на домакинския стадион \"Емиратс\" в Северен Лондон. В последните две срещи за сезона \"топчиите\" гостуват. Имаше специално изпращане за Венгер - от феновете, футболистите, че и съдиите, които му направиха шпалир на терена. А тимът му го зарадва с разгромна победа. В дербито днес \"Челси\" победи \"Ливърпул\" с гол на Оливие Жиру в 32-ата минута - 1:0. Така се затегна битката в топ 4. Само вторият \"Манчестър Юнайтед\" (извън \"Сити\") си е гарантирал квота за Шампионската лига със своите 77 точки. \"Ливърпул\" има 72, \"Тотнъм\" е със 71, а \"Челси\" - 69.  Единствено \"Ливърпул\" е с изиграни 37 мача (един до края), останалите са с по 36. Алекс Фъргюсън опериран от мозъчен кръвоизлив", "date": "2018.05.06", "title": "Фенове на \"Сити\" подкрепиха Фъргюсън на шампионската си коронация (СНИМКИ)"}
{"url": "http://clubz.bg/67519-kak_alyn_tyuring_vdyhnovi_desalinator_60_godini_po_kysno", "text": "Британският учен Алън Тюринг е известен с много неща - разбиване на нацистки кодове през Втората световна, поставянето на основите на криптографията, на компютърните науки, на изкуствения интелект. Но учени наскоро представиха метод за обезсоляване на вода, базиран на един от последните му трудове, нямащ нищо общо с компютрите или шифрите. През 1952 г. - 2 години преди да се самоубие, след като е химически кастриран от благодарната си родина заради хомосексуалността си, Тюринг публикува статия в съвсем друга област - математическата химия. Той описва любопитен принцип - в определени редки случаи, два смесени химикала могат спонтанно да се разделят и да създадат уникални структури. Можем да ги забележим в окраската на различни животни като жирафите, на някои растения, дори в конструкцията на кошерите на някои насекоми. Ключовата особеност на тези структури е, че изследователите могат точно да манипулират формата, размера и компонентите й, за да създадат специфични свойства. В ново проучване група от изследователи са използвали някои химикали, наречени полиамиди, за да създадат мембрана, която позволява на водата да премине, а блокира солта. Нещо повече, структурите на Тюринг в мембраната му позволяват да преодолее в голяма степен фундаментално ограничение на тези видове водни филтри. Основният проблем е, че макар да не е много трудно да се изгради филтър, който блокира почти цялата сол, такъв филтър също затруднява преминаването на водата. С други думи, можете да пречиствате солената вода много добре, но не и бързо. В другия край на спектъра пък е филтър, който позволява водата да минава бързо, но пропуска и твърде много сол.. Този нов филтър, създаден с помощта на структури на Тюринг, теоритично ще пропуска много вода, като същевременно блокира и почти цялата сол. Разбира се, ще трябва известно време, преди концепцията да бъде приложена на практика и в голяма мащаб. Но когато това се случи, прозрението на Алън Тюринг може да осигури на милиони хора прясна вода - 60 години след смъртта му.", "date": "2018.05.06", "title": "Как Алън Тюринг вдъхнови десалинатор 60 години по-късно"}
{"url": "http://clubz.bg/67521-erdogan_nikoga_ne_sme_se_otkazvali_da_vlizame_v_es", "text": "Турция никога не се е отказвала от целта си да влезе в ЕС, заяви днес президентът Реджер Ердоган. Той представи предизборната си програма пред хиляди свои симпатизанти в Истанбул, предаде Ройтерс. На 24 юни в Турция ще се състоят предсрочни президентски и парламентарни избори. Ердоган форсира президентско управление с предсрочни избори Страните от ЕС обаче не демонстрират същата решителност по въпроса, допълни Ердоган. Анкара започна преговори за влизане в ЕС през 2005 г., 8 години, след като подаде молба за членство. Преговорите обаче се забавиха по редица причини, най-вече заради кипърския въпрос и съпротивата на Германия и Франсия срещу турското членство. От 2016 г. насам преговори на практика не се водят. Ердоган заяви, че след юнския вот страната ще премине към силна президентска власт. Той направи обещания и в икономическата сфера. Държавният глава заяви, че ще намали лихвения процент, инфлацията и сегашния дефицит след изборите. Двуцифрената инфлация е сред главните тревоги за чуждите инвеститори. През последните дни рилата отбеляза рекорден спад. Ердоган: Турция не се нуждае от одобрение, за да напада терористи Турция ще продължи да провежда нови военни операции по границата след предишните си две офанзиви в Сирия, казда Ердоган. В момента Анкара провеждаоперация в северния сирийски район Африн срещу кюрдските Отряди за народна самозащита (ОНС). Турция ги смята за терористична организация, свързана с кюрдските бунтовници на турска територия. Предишната операция се наричаше \"Ефратски щит\" и бе хем срещу кюрдите, хем срещу \"Ислямска държава\". Турция няма да спре, докато там не остане нито един терорист, обеща Ердоган. Негов основен съперник на вота за държавен глава са Мухарем Индже от Републиканската народна партия (РНП). Селяхатин Демирташ - лидерът на прокюрдската Народно-демократична партия (НДП), е в затвора, но въпреки това бе номиниран за кандидат. Ердоган: Турция не се нуждае от одобрение, за да напада терористи", "date": "2018.05.06", "title": "Ердоган: Никога не сме се отказвали да влизаме в ЕС"}
{"url": "http://clubz.bg/67456-unishtojava_li_avtomatizaciqta_rabotni_mesta", "text": "Основателни ли са стаховете от масова безработица заради роботизацията и автоматизацията? Скорошно проучване показа, че тези процеси могат да доведат и до увеличаване на заетостта Автоматизацията не само намалява количеството работна ръка, необходимо за производството, да речем, на метър плат. В една конкурентна икономика тя също така намалява цената на тази плат и подобрява неговото качество. И тези промени увеличават търсенето на плат.  Ако то се повиши достатъчно, заетостта в текстилната промишленост ще се увеличи, макар че по-малък брой хора са необходими за производството на един метър плат. Производството на дрехи е бил трудоемък процес през 19-ти век, а дрехите са били скъпо удоволствие заради големия брой хора необходими за направата им. До средата на 20-ти век, с голямото напредване на автоматизация на процесите и многократното намаление на цените, обаче, търсенето се увеличава многократно. След 1950 г. обаче новият спад в цените не се отразява значително на търсенето, следователно и заетостта спада. Анализът, базиран на множество други проучвания, показва, че загуба на работни места ще има в преработващата промишленост, защото този сектор е пренаситен, но ефектът на информационните технологии се разпростира върху много други сектори и автоматизацията там пък ще увеличи заетостта до известна степен. Скорошни проучвания показват, че ИТ технологиите, интернет и роботизацията имат по-скоро негативен ефект за заетостта в преработващата промишленост и позитивен такъв за заетостта в търговията на едно, финансите и услугите; негативен ефект за нискоквалифицираните работници и положителен за квалифицираните работници в автоматизиращите се отрасли. Макар и да създава нови работни места в същите отрасли, автоматизацията изисква придобиване на нови умения от работната ръка и преквалификация. Водещ аргумент, който подхранва страха от безработица  заради  технологичното развитие днес е, че темпът на промяна е твърде бърз. Но този аргумент не взима под внимание ролята на търсенето-ако търсенето е достатъчно еластично,то ще доведе до бърз ръст в заетостта. А ИТ автоматизацията винаги ще отговаря положително на нуждите на потребителското търсене - в бъдеще и докато новите технологии се справят с големи неудовлетворени нужди на пазара, не е необходимо да се безпокоим от масова безработица.Това, за което трябва да се притесняваме, е капацитетът на политиците да създават условия за хората да придобиват умения за работа с нови технологии и съответно преквалификация към работните места на бъдещето.", "date": "2018.05.06", "title": "Унищожава ли автоматизацията работни места?"}
{"url": "http://clubz.bg/67518-zashto_koreq_ne_moje_da_se_obedini_kato_germaniq", "text": "Северна и Южна Корея имат фундаментално противоположни икономически и политически системи и идеологии. Имат и големи оръжия, насочени към противника. Нито една от двете страни няма причини да вярва на другата, че няма да се опита да се възползва от хаоса при евентуално обединение между двете. И липсата на доверие няма да изчезне скоро. Истинско обединение би изисквало изключителна смелост от страна на лидерите и в Пхенян, и в Сеул, които трябва да пренебрегнат краткотрайните негативни последствия и да поемат огромен риск в дългосрочна перспектива. Ким и Мун пресякоха границите (ВИДЕО+СНИМКИ) Подобни са причините само две модерни държави да са постигнали мирно обединение след преговори. Едната е Йемен през 1990 г., но историята й след това не е нещо, което някой би искал да повтори. По-обнадеждаващият пример е Германия, който се обединява същата година. Преди да бъдат разделени и Германия, и Корея са единни в културно, езиково и етническо отношение. И двете по-късно стават заложници на съперничеството за надмощие между състезаващите им се половини. И двете са заобиколени от страни, които предпочитат те да останат разделени. И двете имат американски оръжия в едната си половина. И както Северна Корея, Източна Германия претърпя огромни загуби от загубата на съветската помощ. В много аспекти обаче Федерална република Германия и Германската демократична република бяха в по-добри позиции за обединение. До 1991 те са много по-интегрирани помежду си, отколкото двете Кореи са днес. Източна Германия никога не прие подобен на севернокорейския тоталитаризъм и колективизъм. Тя никога не е извличала легитимността си единствено от риториката за враждебността на външните сили. Ким Чен-ун и Тръмп се срещат в демилитаризираната зона Икономическите диспропорции между Северна и Южна Корея са много по-големи. До 1991 г. западногерманците са два до три пъти по-богати от източните си съседи. Южнокорейците днес са между 12 и 40 пъти по-богати от севернокорейците (по-точни сметки не са възможни заради липсата на информация за Северна Корея). Обединението донесе значително по-малка тежест за Западна Германия, отколкото би донесло за Южна Корея, която освен това няма да може да разчита на външна икономическа помощ като тази за ФРГ. Въпреки недоверието към обединена Германия, съседни страни като Франция и Великобритания приеха обединението в името на проекта за европейска интеграция, а НАТО и общия пазар бяха възприети като бариера пред германска доминация на континента. Нито една от близките в географско отношение до Корея страни няма подобна причина да толерира обединение, което ще доведе по-силна страна пред праговете им. Въпреки царящата бедност Северна Корея доказа, че може да оцелее и без помощта на Съветския съюз. И въпреки че Пхенян не иска да бъде под китайски патронаж, тази жизненоважна подкрепа няма да стане ненужна скоро. А Китай има интерес да запази за Северна Корея ролята на буферна държава. В резултат на това Северна Корея е по-вероятно да се възпротиви на обединението, ако не харесва условията. За сравнение, Западна Германия и нейните съюзници успяха постепенно да примамят източногерманците от СССР, който не можеше да си позволи да продължи да дава големи помощи на своите сателити. Западна Германия на практика абсорбира Източна. Северна Корея обаче няма да се даде толкова лесно. И има на своя страна Китай и ядрените си оръжия. Ким Чен-ун и Тръмп се срещат в демилитаризираната зона", "date": "2018.05.06", "title": "Защо Корея не може да се обедини като Германия?"}
{"url": "http://clubz.bg/67522-nqma_nishto_novo_za_systoqnieto_na_syr_aleks", "text": "Няма нищо ново около състоянието на сър Алекс Фъргюсън, който вчера спешно бе приет в болница и опериран след мозъчен кръвоизлив. Лекарите и семейството мълчат за състоянието на най-успешния треньор в историята на британския футбол. Алекс Фъргюсън опериран от мозъчен кръвоизлив Единствено сигурно е, че той е интензивното отделение на клиниката \"Салфорд Роял\", пред която \"дежурят\" десетки репортери. \"Скай спортс\" цитира невролога Крис Чандлър, който е пристигнал от Лондон заедно с други специалисти от цяла Англия. Той не говори конкретно - може би по молба на близките на сър Алекс. Според \"Скай Спортс\" в близките часове няма да има информация как върви възстановяването на шотландеца.  А от цял свят продължават да валят пожелания за въстановяване на Фъргюсън. Още снощи Кристиано Роналдо публикува пост със снимка на двамата в социалните мрежи. Днес и Пеле се присъедини: Димитър Бербатов, за когото някога Фърги счупи трансферния рекорд на \"Манчестър Юнайтед\", изрази подкрепа във фейсбук и инстаграм. Почти няма голям световен клуб и треньор, който да не е изразил съпричасност. Най-забележително е послението на \"Ливърпул\", големият съперник на \"Манчестър Юнайтед\" на Острова. \"Червените\" от \"Анфийлд\" отчитат \"големия съперник\", но не пропускат и това, че клубът е получавал подкрепа от Фъргюсън. Финалистът в Шампионската лига заявява, че подкрепя напълно \"Юнайтед\" и бившия му мениджър в тежкия момент.", "date": "2018.05.06", "title": "Няма нищо ново за състоянието на сър Алекс"}
{"url": "http://clubz.bg/67516-na_barabanite_volen_siderov_video", "text": "Видеоклип с дует на Волен Сидеров и певицата Гери-Никол взриви социалните мрежи. На него националистическият лидер и певицата изпълняват хита Sweet Child O'Mine на групата \"Гънс енд Роузис\". Явно това става на частно парти на открито. \n\t Сидеров свири на барабан, а Гери-Никол е вокал. В началото на изпълнението някой се провиква: Някога националистът бе главен редактор на печатното издание на СДС. Очевидно Сидеров се справя по-добре със свиренето на барабани, отколкото с руския език. Наскоро той се опита да говори на него пред 550 милиона зрители, докато ве на посещение в Крим. Резултатът не бе особено успешен, особено откъм граматика и падежи.", "date": "2018.05.06", "title": "На барабаните - Волен Сидеров! (ВИДЕО)"}
{"url": "http://clubz.bg/67504-samo_za_bogati_jeni", "text": "Допреди две години основателката на общността SuperShes (СуперТе) Кристина Рот ръководи консултантски бизнес за над $45 милиона. Продава го и създава женска общност, наречена SuperShes. През септември м.г. купува частен остров във Финландия от 34 декара, на който се допускат само жени - за нея и общността, където се събират за рекреационни терапии. Общността наброява близо 6000 души, които ползват отстъпки до $7250 за различни дейности на острова, които укрепват тялото, ума и душата: каякинг, дихателни упражнения, специални храни, масажи, йога, разказва Business Insider.  Рот пристига от Германия в САЩ през 2003 г. единствено с две чанти багаж и 12 години по-късно управлява бизнес за милиони. През 2015 г. консултантската й компания - Matisia Consultants, й осигурява 7-о място в списъка на Forbes за най-успешните бизнес дами. Приходите на компанията по това време възлизат на $45 милиона. Кристина не стартира SuperShes като бизнес, а като платформа, чието съдържание да е свързано с представянето на интересни жени. Впрочем, преди островът да бъде закупен, обществото има други четири убежища и вече има \"островна мрежа\" - две на Хаваите, едно в Търкс и Кайкос (отвъдморска територия на Великобритания), където е всъщност седалището на общността, и друго, коео ползват заедно с основателя на Virgin Ричард Брансън на неговия остров Некер. Всяка жена, която встъпва в SuperShes, преминава сериозни проверки, с което обществото си навлече силни критики. Някои обвиняват женския анклав, че е елитарна и привилегирована колония, предназначена специално за богати жени, която изключва мъжете и дискриминира ЛГБТ общността. Рот обаче каза, че всеки, който се идентифицира като жена, е добре дошъл да кандидатства. Сезонът е 12 седмици, започвайки през юни, а в четирите постройки на острова могат да се настанят максимум 10 жени във всеки един момент. Това означава, че само 120 от 6000-те членки на SuperShes могат да участват в едноседмичната почивка за предстоящия сезон. Има три ценови пакета за място на острова, вариращи от $3500 до $7250 или между 2900 и 5900 евро. Няколко \"номинирани\" жени също ще имат възможност да останат на острова безплатно, казва Рот. Основният пакет е $3500 и ще ви осигури едно от две единични легла в обща стая в каюта с четири човека. Малко по-високата категория е от $4790 и ви осигурява едно от двете двойни легла в двуетажна кабина. Най-скъпият пакет е за $7246 и ще ви осигури кабина само за вас. Всичко е включено в пакетите - храната, масажите и вземането от летището с кола, макар че можете да изберете хеликоптер, който за 20 минути ще ви докара. А, да, в менюто не е предвиден алкохол. То е изключително здравословно. Идеята е детоксикация, загуба на тегло и една наистина добра почивка.", "date": "2018.05.06", "title": "Само за (богати) жени"}
{"url": "http://clubz.bg/67520-djon_makkejn_ne_iska_trymp_na_pogrebenieto_si", "text": "Сенаторът републиканец Джон Маккейн (81 г.) от миналата година страда от агресивен рак на мозъка, наскоро беше опериран и от чревно възпаление. Явно видният американски политик подготвя погребението си. Маккейн, който от 1987 г. е сенатор и един от най-отявлените критици на издигнатия от републиканците Доналд Тръмп, категорично не желае президентът на САЩ да присъства на погребението му. Представител на Белия дом на траурната церемония би могъл да бъде вицепрезидентът Майк Пенс, съобщават в. \"Ню Йорк таймс\" и телевизия Ен Би Си. И двете медии се позовават на приближени на Маккейн. Между другото сенаторът от Аризона има значителен принос за провала на многократните опити на президента Тръмп да отмени въведената от предшественика му в Белия дом Барак Обама здравна реформа.  Какво можем всички да научим от Джон Маккейн Публична тайна са влошените отношения между Маккейн и Тръмп. Да припомним само още един факт. По време на предизборната си битка през 2016 г. Доналд Тръмп вмени във вина на Маккейн, че е бил военнопленник във Виетнам по време на войната на САЩ там. Тогава Маккейн е военен пилот. През 1967 г. той се измъква на косъм от смъртта при пожар на борда на самолетоносача “Форестал”. По-късно същата година при изпълнение на военна мисия за бомбардиране на Северен Виетнам е свален и тежко ранен. Прекрава 5 години и половина като военнопленник. Минава през изтезания, преди през 1973 г. да бъде освободен. През 1981 г. се оттегля от ВВС и се впуска в политиката, дори през 2008 г. кандидатства за президент. Вместо Тръмп да прояви съпричастност към страданията на Маккейн, като кандидат за президент на САЩ той го нападна и унижи. За Тръмп, който дори е избегнал военна служба, Маккейн не бил никакъв герой и на предизборен митинг кандидат-президентът заяви: След чревната операция в средата на април Джон Маккейн се възстановява в имението си в Аризона, съобщават още \"Ню Йорк таймс\" и Ей Би Си. Миналата неделя го е посетил Джо Байдън, вицепрезидент на Барак Обама. Двамата са разговаряли два часа. Те са си припомнили времето, когато демократът и републиканецът са работили ту съвместно, ту един срещу друг в Сената на САЩ. Джон Маккейн е помолил Байдън да не се оттегля от политиката.", "date": "2018.05.06", "title": "Джон Маккейн не иска Тръмп на погребението си"}
{"url": "http://clubz.bg/67515-otmystitelite_vojna_bez_kraj_na_pyt_da_postavi_svetoven_rekord", "text": "Филмът \"Отмъстителите: Война без край\", който обединява всички герои и злодеи от вселената на \"Марвел\", е на път да постави световен рекорд като продукцията, реализирала най-бързо приходи от 1 милиард долара на световния пазар, предаде АП. Компанията \"Уолт Дисни\" съобщи, че приходите от сагата до вчера са малко под 975 милиона долара в света. Тъй като само на 4 май те са били 70 милиона, студиото е убедено, че ще надхвърлят 1 милиард тази седмица. Вероятно това се е случило още вчера, на 11-ия ден на филма по екраните. Досегашният рекорд за най-бързо преминаване на границата от 1 милиард долара е 12 дни. Той принадлежи на \"Междузвездни войни: Силата се пробужда\". В \"Отмъстителите: Война без край\" са се снимали Робърт Дауни-младши, Бенедикт Къмбърбач, Скарлет Йохансон, Крис Хемсуърт, Чадуик Боузман, Крис Еванс, Марк Ръфало. Бюджетът на филма е почти 300 милиона долара.", "date": "2018.05.06", "title": "\"Отмъстителите: Война без край\" на път да постави световен рекорд"}
{"url": "http://clubz.bg/67505-evrosyyuzyt_osydi_policejskata_jestokost_v_rusiq_video", "text": "Европейският съюз осъди \"полицейската жестокост и масовите арести\" по време на демонстрациитe в Русия и призова за освобождаване на мирните демонстранти, предаде ДПА. На 5 май в десетки населени места в Русия се състояха протести под надслов \"Той не ни е цар\".  Те бяха срещу политиката на Путин и неговия четвърти мандат като президент, който започва официално на 7 май. По последни данни на организация, която следи случаи на политически репресии - 1599 души са били задържани на демонстрации в 26 руски града. В Москва са арестувани 702 души, а в Санкт Петербург - 232, предаде Асошиейтед прес. Хиляди руснаци в около 90 града последваха призива на опозиционния лидер Алексей Навални за протести срещу неотдавнашното преизбиране на руския президент Владимир Путин. Над хиляда протестиращи срещу Путин арестувани в Русия Самият Навални беше арестуван минути след като се появи на протеста на площад \"Пушкин\" в Москва. Късно снощи обаче властите го пуснаха от ареста. Както той сам написа в социалните мрежи, били са му повдигнати две обвинения - в повторно организиране на протест и за неподчинение на полицаи. Процесът срещу него ще се води на 11 май в столицата.            ", "date": "2018.05.06", "title": "Евросъюзът осъди полицейската жестокост в Русия (ВИДЕО)"}
{"url": "http://clubz.bg/67508-radev_bylgariq_e_stojer_na_mira_snimki", "text": "  Каракачанов като Наполеон: На колко се равнява един морално мотивиран войник?           Кой са най-тежките мигове на българските президенти като главнокомандващи?     Според него именно затова свети Георги - воин и християнски светец, е символ на непобедимата българска воля и борба.       За първи път в празненствата участва военна част от бившата югославска република.       Радев изтъкна, че ние, българите, трябва да осъзнаем, че свобода и суверенитет не се гарантират с думи и декларации, а се обезпечават с достатъчно сила и доблест, че нехайното отношение към армията подкопава държавността.                   По повод думите на премиера Бойко Борисов, че при идването си на власт ГЕРБ са започнали да решават проблемите в българската армия тя заяви:                 Кой са най-тежките мигове на българските президенти като главнокомандващи?", "date": "2018.05.06", "title": "Радев: България е стожер на мира (СНИМКИ)"}
{"url": "http://clubz.bg/67514-srybskata_policiq_osueti_miting_na_sheshel", "text": "Сръбската полиция блокира днес всички пътища към село Хрътковци, част от чиито жители са хървати, предаде Ройтерс. Целта на властите бе да осуетят митинг на крайния националист Воислав Шешел, който бе съден съден, но оневинен за военни престъпления от юготрибунала в Хага. Шешел бе планирал събитието в Хрътковци, за да отбележи 26 г. от речта си там. Съдиите от трибунала на ООН я сметнаха за престъпление срещу човечеството, защото тя предизвикала депортации и преследвания. Кошмарът на Белград: 1,90 м, 130 кг, казва се Шешел Противник на националиста бе леко ранен при сблъсък с негови привърженици в едно от близките села. полицията се намеси и не позволи по-нататъшни стълкновения. Полицията в Сърбия забрани митинга, който се очакваше да изнерви хърватското малцинство в Хрътковци, намиращо се северозападно от Белград. До войните в бивша Югославия 40 на сто от местното население са били хървати. Почти всички обаче напуснаха селото по време на конфликтите през 90-те г. на ХХ век. Днес хърватите в Хрътковци са едва 10 процента. Шешел невинен за престъпления срещу човечеството Днес сутринта полицията постави заграждения в съседното село Ярак и не пусна никого към Хрътковци. Шешел и десетки негови привърженици бяха спрени в Ярак. Те бяха дошли там с автобуси и развяваха сръбски знамена. Но докато те напускаха мястото, там дойдоха привърженици на Либерално-демократическата партия (ЛДП). Те носеха плакат с надписа \"Шешел е военнопрестъпник\". Именно това предизвика сблъсъците. Воислав Шешел основа Сръбската радикална партия (СРП) и бе вицепремиер при Слободан Милошевич по време на войните, последвали разпадането на Югославия през 90-те г. Конфликтите погубиха над 100 000 души. Днес и радикалите, и либералите са в опозиция. Шешел невинен за престъпления срещу човечеството", "date": "2018.05.06", "title": "Сръбската полиция осуети митинг на Шешел"}
{"url": "http://clubz.bg/67513-phenqn_ne_sme_otstypvali_pred_natiska_na_sasht", "text": "Северна Корея обяви днес, че нейните намерения да се откаже от ядрените оръжия не са резултат от санкциите на САЩ, предаде Ройтерс. Тя предупреди Вашингтон да не подвеждат общественото мнение. Затъналата в мизерия страна е обект на поредица санкции на ООН и САЩ, наложени в опит да я накарат да се откаже от своите ракетни и ядрени оръжейни програми. На 27 април президентите на двете корейски държави Мун Дже Ин и Ким Чен Ун подписаха декларация за \"пълна денуклеаризация\" на Корейския полуостров. Документът обаче не предвиждаше конкретните стъпки за осъществяването на тази цел. Тръмп иска среща с Ким между двете Кореи В изявление на външното министерство в Пхенян се казва, че Вашингтон \"заблуждава общественото мнение\" с твърдението си, че обещанието за денуклеаризация е резултат от санкциите или друг натиск. САЩ не трябва \"съзнателно да провокират\" Севера с разполагането на стратегически съоръжения в Южна Корея и да повдигат въпроса за правата на човека, се казва в изявлението. Според ведомството няма да бъде от полза за решаването на проблема с денуклеаризацията, ако Вашингтон интерпретира неправилно \"миролюбивите намерения\" на Северна Корея като признак на слабост и ако продължи със своя натиск и военни заплахи. Американският президент Доналд Тръмп и високопоставени представители на неговата администрация неведнъж заявиха, че твърдият подход на САЩ срещу Северна Корея и натискът на Китай, който е главният й търговски партньор, са изиграли решаваща роля за обрата след напрегната ситуация на Корейския полуостров. Миналата година, когато режимът в Пхенян изстреля ракета с непостиган дотогава обсег, бе немислимо да се говори за преговори по ядреното разоръжаване на Севера. Днешното изявление на КНДР обаче изглежда цели да укрепи позициите на Ким Чен Ун преди подготвяната му среща с Тръмп, отбелязва Ройтерс.", "date": "2018.05.06", "title": "Пхенян: Не сме отстъпвали пред натиска на САЩ"}
{"url": "http://clubz.bg/67517-radev_pohvali_skopie_za_bylgarskite_voenni_pametnici_snimki", "text": "Това заяви държавният глава Румен Радев, който участва в тържествена възпоменателна церемония на българското военно гробище \"Ново село\" в Република Македония. Той пристигна там веднага след парада за Гергьовден в София. Радев: България е стожер на мира (СНИМКИ) Радев бе посрещнат от македонския си колега Георге Иванов и поднесе венец в памет на загиналите български воини през Първата световна война.   И отбеляза със задоволство, че този цивилизован дух на единство и помирение намира все повече място и на Балканите.       По думите му днес времената са други благодарение на активните действия за сближаване и засилване на взаимодействието между двете държави и широкото одобрение на тези действия от страна на гражданите от двете страни на границата. Той потвърди отново готовността на българската страна да оказва всестранна материална и експертна подкрепа в този процес. Заупокойна молитва за загиналите воини беше отслужена от Скопския архиепископ Стефан и Струмишкия митрополит Наум.    ", "date": "2018.05.06", "title": "Радев похвали Скопие за българските военни паметници (СНИМКИ)"}
{"url": "http://clubz.bg/67509-borisov_na_liturgiq_v_aton", "text": "Премиерът Бойко Борисов участва днес в литургията и в литийното шествие по случай Гергьовден в манастира „Свети великомъченик Георги Зограф” в Атон. Това съобщиха от Правителствената информационна служба. 940 000 лв. от правителството за Атонския ни манастир (СНИМКИ) Борисов бе поканен като гост на традиционния храмов празник от игумена на светата обител Амвросий през декември 2017 г. Тогава българското правителство отпусна 940 000 лева за довършително-ремонтните дейности и изграждането на комуникациите в южното крило на манастира. Със средствата е извършена цялостна реконструкция на крилото.  ", "date": "2018.05.06", "title": "Борисов на литургия в Атон"}
{"url": "http://clubz.bg/67448-kak_da_miem_pravilno_zelenchucite", "text": "Страшно ли е да се яде зелена салата? Повод за този въпрос станаха избухващите от време на време локални епидемии от Ешерихия коли, пренасяна с различните видове марули и зеле. Списание „ “ цитира изследване на Food Science & Nutrition, според което изплакването с вода или накисването на листни зеленчуци изобщо не намалява риска от пренасяне на бактерията Ешерихия коли. Друго изследване, на Университета в Джорджия, пък стигна до извода, че специално произведените уреди за измиване на зеленчуци са още по-безполезни, когато става дума за стомашната бактерия. Да. Това е необходимо, независимо от условията, при които са произведени и съхранявани зеленчуците. Те най-често се продават на открито, всеки може да ги пипа докато избира, отглеждани са в почва. Изследователите препоръчват най-обикновено изплакване и изтъркване на повърхността, когато конкретният плод или зеленчук позволява това. Тази практика може и да не дава 100-процентова гаранция, но пък поне отстранява пръстта, друга мръсотия и патогенните люспи от пръстите на ръцете. Отговорът е различен според вида на плода или зеленчука. Изследвания на Университета в Калифорния показват, че изтъркването, изплакването и подсушаването на ябълка значително намалява микроорганизмите по нея. Но път това е неприложимо за ягодите, които са с мека повърхност. „При меки плодове и зеленчуци е достатъчно едно добро изплакване точно преди ядене“, казва Линда Харис от калифорнийския университет. Отговорът е в горното изречение – точно преди ядене. Учените предупреждават, че влагата стимулира растежа на бактериите. Затова не е добре плодовете и зеленчуците да се мият и след това да се прибират в хладилника. Водата идва непосредствено преди ядене или готвене. Може да звучи елементарно, но много хора го пропускат. Преди миенето на зеленчуците е задължително измиване на ръцете. Това важи и за уредите за измиване на салата, и за уредите за изсушаване на измита салата. Ако не правите така, е твърде вероятно вие сам да замърсите салатата си. Препоръката на Агенцията за контрол на храните и лекарствата в САЩ е да не се мият пакетирани и предварително измити салати. Такива се продават вече и в повечето супермаркети в България. Тези продукти са стерилизирани и предварително почистени и ако измиете отново, рискувате да ги замърсите. Авторите на изследванията препоръчват никога да не търкате с четка плодовете, да не ги киснете в мивката и да не използвате сода бикарбонат, за да чистите с нея пестицидите. Четката и кисненето е много по-вероятно да заразят продуктите ви с нещо ново. Има данни, че содата може да отстранява пестициди от плодовете, но има и други данни – че обикновено равнището на замърсяване с пестициди на продуктите в магазините не представлява риск за здравето. Ето всички препоръки накратко: не мийте веднъж мити плодове и зеленчуци. Във всички останали случаи обилно изплаквайте продуктите и търкайте само с пръстите си. Преди това обаче си измийте ръцете.", "date": "2018.05.06", "title": "Как да мием правилно зеленчуците"}
{"url": "http://clubz.bg/67510-iran_gotov_da_reagira_na_vsqko_reshenie_na_trymp", "text": "Иран има планове за реакция на каквото и да е решение на американския президент Доналд Тръмп за прекратяване на ядреното споразумение. Това заяви президентът на Ислямската република Хасан Рохани, предаде Ройтерс. Тръмп почти е решил - вади САЩ от сделката с Иран Той допълни, че САЩ ще съжаляват за подобно решение. Той допълни, че ядрените регулаторни органи на Техеран, както и икономическият сектор, са получили съответните заповеди. Тръмп предупреди, че ако до 12 май европейските съюзници на САЩ не коригират слабите според него точки на сделката, той ще откаже да продължи облекчаването на американските санкции срещу Техеран. Как Иран може да отговори на САЩ - пет сценария Великобритания, Франция и Германия остават ангажирани със споразумението, но в опит да убедят САЩ да направят същото искат да започнат преговори за иранската програма за балистични ракети, дейността на страната в ядрената сфера след 2025 г. и ролята й в близкоизточните кризи като тези в Сирия и Йемен. Рохани обаче заяви, че Иран няма да преговаря с никого за своите оръжия и отбрана и ще има толкова оръжия, обекти и ракети, колкото са му необходими. Как Иран може да отговори на САЩ - пет сценария", "date": "2018.05.06", "title": "Иран готов да реагира на всяко решение на Тръмп"}
{"url": "http://clubz.bg/67507-karakachanov_kato_napoleon_na_kolko_se_ravnqva_edin_moralno_motiviran_vojnik", "text": "Това заяви днес пред Нова тв вицепремиерът и министър на отбраната Красимир Каракачанов. Той говори малко преди началото на военния парад за Гергьовден. Каракачанов припомни, че тази година заплатите на военните са били вдигнати с 10-11 на сто, а през 2019 г. се очаква ново увеличение.  Според него парадът е начин да бъде представена армията пред обещството - младите да усетят въжността й като институция. Най-добре би било таковъ възпитание да се получава в училище. Кой са най-тежките мигове на българските президенти като главнокомандващи? В момента армията е недокомплектована с 5700 души, допълни министърът. Въпросът не е само във финансовите средства. За пореден път Каракачанов заяви, че предлага доброволна служба - обществото да се отвори към армията, младите да видят, че това е професия, която си заслужава. И цитира Наполеон: Когато навремето българската армия превземала Одрин, войниците не били финансово мотивирани, а се биели само в името на България. Стана дума и за подписването на договорите за обслужване на самолетите \"Спартан\". И изтъкна, че такъв самолет е необходим не само за армията. А и за случаи като този с болната от рак Теодора, която трябва да бъде транспортирана от Бразилия до Истанбул. Машините ще бъдат използвани и за други хуманитарни случаи.", "date": "2018.05.06", "title": "Каракачанов като Наполеон: На колко се равнява един морално мотивиран войник?"}
{"url": "http://clubz.bg/67476-evropejski_%E2%80%9Ezakon_magnitski%E2%80%9C_misiqta_nevyzmojna", "text": "Историята на руския адвокат вдъхновява приемането на закони или поправки и в Естония, Канада, Литва и Великобритания. Европейският съюз обаче, въпреки многото призиви, все още не се е заел с подобен закон. През ноември миналата година група евродепутати изпрати писмо до естонското председателство на Съвета на ЕС с искане да инициира внасянето на законопроект. Това обаче не се случи. Днес България вече е на мястото на Естония. Изниква логичният въпрос – ще бъде ли изправено правителството в София пред подобно искане през следващите месеци? Сергей Магнитски е специалист по данъчно право и работи за московската кантора „Файърстоун Дънкън“, когато през 2007 г. с него се свързва бизнесменът Уилям Браудър. Той е най-големият чуждестранен инвеститор в Русия до 2005 г., когато фондът му „Хермитидж кепитъл“ е определен като „заплаха за националната сигурност“, а самият Браудър е задържан на летище „Шерметиево“ и депортиран във Великобритания. До 2007 г. бизнесменът вече е изтеглил капитала си от Русия. Тогава обаче той научава, че главният офис на фирмата му е бил обискиран и са иззети множество документи и всички печати. Няколко месеца по-късно три от фирмите, притежавани от инвестиционния му фонд, са обвинени в укриване на данъци. Сергей Магнитски, който поема случая, открива, че документите, конфискувани от офиса на „Хермитидж кепитъл“, са използвани, за да бъдат прехвърлени руските компании на Браудър на името на престъпник, обвинен в убийство. Изтеглени са обратно вече платени данъци на стойност 230 милиона долара. Двамата съобщават на властите. Той е обвинен в данъчни измами и му е забранено да влиза в Русия. Сергей Магнитски е хвърлен в затвора. От него се иска да оттегли показанията си. Адвокатът живее при нечовешки условия, но отказва да свидетелства. В резултат на жестокото отношение към него в затвора здравето му се влошава. Адвокатите на Магнитски подават молби за спешно лечение до всички нива на руската съдебна система, но нито една не е уважена. Вместо да бъде настанен в помещение за спешна помощ, той е пратен в изолирана килия и е вързан за леглото. Браудър казва: Сергей Магнитски умира на 16 ноември 2009 г. на 37-годишна възраст, оставяйки съпруга и две деца. Според докладите на съдебните лекари причината за смъртта му е остра сърдечна недостатъчност и токсичен шок, предизвикани от нелекуван панкреатит. Според разследване на независими експерти, проведено по-късно, адвокатът е пребит с гумени палки. През ноември 2009 г. руските власти започват разследване на смъртта на Магнитски. Няколко служители в затвора, където той умира, са уволнени. Лекарят е обвинен в непредумишлено убийство, но после обвиненията са свалени. Води се разследване дали Магнитски е арестуван законно, а в него участват някои от служителите на реда, срещу които той свидетелства. През 2013 г. властите заключават, че задържането на юриста е законно. Бил Браудър иска виновниците за смъртта на адвоката и негов близък приятел да бъдат наказани. Той разказва историята на Сергей на американските сенатори Бенджамин Кардин и Джон Маккейн, които внасят законопроекта „Магнитски“ в Камарата на представителите. Актът е приет и от двете камари на Конгреса. Тогавашният президент Барак Обама го подписва и на 14 декември 2012 г. и той официално влиза в сила. Едва няколко дни след това идва и отговорът на Москва – президентът Владимир Путин издава забрана американци да осиновяват руски деца. Това предизвиква негативна реакция от международната общност, както и от част от руското общество. Лоялните на управляващите медии обаче налагат тезата, че „американците са виновни“. Москва забранява дейността на неправителствени организации, които получават финансиране от Вашингтон. Потърпевшите са най-вече правозащитни организации. „Законът Магнитски“ обаче влиза в сила и забранява в САЩ да влизат свързаните с убийството на Сергей лица. Активите им в американски банки са запорирани. Законът се отнася до нарушители на човешките права и клептократи в Русия. Това обаче не е достатъчно за Браудър. Четири години след като „Законът Магнитски“ влиза в сила, американският Конгрес приема неговата глобална версия, която позволява нарушители на човешки права или замесени в корупционни схеми от целия свят да бъдат санкционирани. Законопроектът отново е внесен от сенатора демократ Бенджамин Кардин и влиза в сила на 23 декември 2016 г. Глобалният „Закон Магнитски“ дава правомощия на американския президент да отнема визи и да блокира активи на територията на САЩ. Санкциониран може да бъде всеки, който е свързан с „извънсъдебни екзекуции, мъчения или други сериозни нарушения на международно признатите човешки права“, както и държавни служители, „съпричастни към актове на корупция“. Първият черен списък по този закон е приет в края на 2017 г. На 21 декември Държавният департамент обяви, че са санкционирани 52-ма души, сред които са най-голямата дъщеря на покойния вече узбекски президент Ислам Каримов – Гулнара, и синът на руския главен прокурор Юрий Чайка – Артьом. Ден по-рано американското финансово министерство пък обяви мерки срещу чеченския лидер Рамзан Кадиров, изключително приближен до руския президент Владимир Путин и често определян като „лудия му съюзник“, който подпомага издигането му след смъртта на баща му Ахмат Кадиров. Рамзан е санкциониран заради множество убийства на политически противници. Освен него в черния списък по първия „Закон Магнитски“ попадат всички, свързани с убийството на Сергей. Естония стана първата европейска страна, която прие свой „Закон Магнитски“ още през декември 2016 г. През февруари следващата година Великобритания също гласува поправка към наказателния си кодекс, вдъхновена от историята на руския адвокат. В началото на октомври 2017 г. парламентът в Канада прие свой „Закон Магнитски“. Той беше подкрепен от всички 277 присъстващи депутати в залата и дава право на Отава да налага санкции върху чужденци, които „са отговорни или съпричастни към извънсъдебни убийства, мъчения или други нарушения на международно признатите човешки права“. Санкциите включват забрана за влизане в страната, замразяване на авоари и забрана за поддържане на търговски отношения с канадски граждани и компании. Месец по-късно и Сеймът в Литва също прие единодушно „Закон Магнитски“, забраняващ влизането в страната на чужденци, свързани с корупция в големи мащаби, пране на пари или нарушения на човешките права. Той влезе в сила на 1 януари тази година. Литовският вариант предлага до петгодишна забрана за влизане в страната на чужденци, ако има основание да се смята, че те са извършили зад граница тежко или много тежко престъпление срещу личността, в резултат на което са били нарушени човешките права и свободи. Същото ще важи и в случаите, ако лицето е извършило корупционно престъпление, занимавало се е с пране на пари, подстрекавало е или по някакъв друг начин е участвало в такива престъпления, а също така, ако е включено в национален списък на нежелани лица, съставен от страна членка на ЕС, Европейската асоциация за свободна търговия или НАТО. Фактът, че Естония първа в Европа приема подобен законодателен акт, става причина именно към нейното правителство да бъде адресирано писмото, подписано от 21 евродепутати, с призив страната като председател на Съвета на Европейския съюз да инициира приемането на европейски „Закон Магнитски“. Депутатите, водени от бившия премиер на Белгия и лидер на групата на либералите Ги Верхофстад, са от различни политически групи и се обръщат към Талин през ноември 2017 г. Законодателните процедури на Европейския съюз не позволяват на евродепутатите сами да предложат проект – Европейската комисия държи монопола за подготвяне на нови закони. Европейският парламент може да приема само необвързващи резолюции, които призовават другите европейски институции към действие. Още през април 2014 г. Европарламентът приема такава резолюция, която предвижда замразяване на авоарите на 32-ма руски държавни служители и техните семейства, свързани с убийството на Сергей и последвалото му прикриване. Документът призовава Съвета на министрите да одобри „черния списък“ и да забрани влизането на виновните в Евросъюза. Тогавашната върховна представителка на Европейския съюз по външна политика Катрин Ащън обаче не предприема никакви действия. Затова евродепутатите продължават с призивите си три години по-късно: Заради своите размери и географска близост Европейският съюз е убежище за тези, които искат да изнесат капиталите си от Русия в държави с върховенство на закона и защитена частна собственост. Ако последва примера на САЩ и Канада, Брюксел обаче ще ограничи драстично менюто с опции за руските клептократи и ще удари режима точно там, където боли най-много. Дали подобен закон наистина би гарантирал живота на опозиционните активисти в Русия не е съвсем сигурно, но при всички положения би бил израз на воля за борба с потъпкването на правата на руските граждани. Настоящият върховен представител на Евросъюза по външна политика Федерика Могерини обаче също не поема инициативата. Сега България е начело на Съвета на Европейския съюз. Подобни въпроси обаче изобщо не влизат в приоритетите на българското председателство. Евродепутатите отказват да коментират дали планират да изпратят призив и към София да инициира приемането на европейски „Закон Магнитски“, подобен на този към Талин. Дори и да го направят, инициативата им вероятно няма да се увенчае с успех. Правителството на Бойко Борисов многократно призовава да се работи за падане на икономическите санкции, наложени от Евросъюза на Москва заради анексирането на Крим през 2014 г. Нови санкции дори само срещу конкретни лица, отговорни за тежки престъпления срещу човешките права, противостоят на призива за „затопляне на отношенията с Русия“. Която, както видяхме, реагира рязко на такива закони, приети от САЩ.   По време на кампанията за приемане на глобален „Закон Магнитски“ през 2016 г. във Вашингтон се появяват и лобисти срещу него. Кампанията е финансирана от близкия до руския главен прокурор Юрий Чайка бизнесмен Денис Катсив. Негова адвокатка и активна участничка в кампанията е Наталия Веселницкая – руската юристка, с която се е срещнал синът на американския президент Доналд Тръмп по време на предизборната кампания през 2016 г. Според Тръмп-младши адвокатката е трябвало да му даде компрометираща информация за опонента на баща му в президентската надпревара Хилъри Клинтън. Други източници обаче твърдят, че на срещата, на която присъства и тогавашният председател на предизборния щаб на Тръмп – Пол Манафорт, който е първият обвинен по разследването за руска намеса, е обсъдена руската забрана за осиновявания на деца от американци – пряко свързана със „Закона Магнитски“. Бил Браудър е призован да свидетелства пред американския Сенат по разследването за руска намеса в президентските избори в САЩ. В своите показания, разпространени по-късно в някои медии, бизнесменът твърди, че „Законът Магнитски“ е ключът за разследването. Според него руският президент е свързан с мащабната данъчна измама, разкрита от Магнитски. Разкритията на „Досиетата Панама“ за офшорните сметки на музиканта Сергей Ролдугин, който е близък приятел на Владимир Путин, свързват тези пари с президента и той би могъл да стане обект на санкции по „Закона Магнитски“, твърди още Браудър. Дали е имало договорка руските власти да помогнат на Тръмп да спечели изборите в замяна на ограничаване на санкциите по „Закона Магнитски“, не е доказано от екипа на специалния прокурор Робърт Мълър. Санкции продължават да се налагат, включително срещу семейството на близкия до Путин главен прокурор Юрий Чайка. Самият Тръмп изрази подкрепа към закона и прилагането му в писмо до Конгреса от април 2017 г. Очевидно е обаче желанието му да затопли отношенията между САЩ и Русия.", "date": "2018.05.06", "title": "Европейски „Закон Магнитски“? Мисията (не)възможна"}
{"url": "http://clubz.bg/67506-koj_sa_naj_tejkite_migove_na_bylgarskite_prezidenti_kato_glavnokomandvashti", "text": "Атентатът срещу българските военнослужещи в Кербала, Ирак, е бил най-тежкият миг за президента (2002-2012) Георги Първанов като главнокомвандващ българската армия. Той и наследникът му (2012-2017) Росен Плевнелиев споделиха пред Нова телевизия спомените си като държавни глави. Двамата са приемали общо 15 военни парада на Гергьовден - празника на Българската армия. Каракачанов като Наполеон: На колко се равнява един морално мотивиран войник? Най-паметен за Първанов, който е и именник, остава последният парад – този през 2011 г.: А най-трудният му миг бил този, в който трябвало да се изправи пред майките на загиналите военни в Кербала. Атентатът срещу българската база \"Индия\" е извършен на 27 декември 2003 г. Загиват петима наши военни. При това дни по-рано, в навечерието на Коледа, на Първанов била направена операция. Росен Плевнелиев изтъкна, че неговият мандат бил \"по-различен\". Но тогава за първи път бил извършен терористичен акт на българска територия. Става дума за атентата на летище Сарафово на 18 юли 2012 г. Тогава загинаха петима израелски туристи и българският им шофьор. Предполага се, че взривът е дело на \"Хизбула\". Първанов си припомни, че е водил тежка полемика за армията с не един и двама министри. И изтъкна, че един от тях искал \"да събори\" част от социалните постижения и права на военнослужещите, например това да си купят жилището, в което са живели десетки години. Според Росен Плевнелиев  . Накрая и двамата бивши президенти честитиха празника на българските военни и изразиха надежда, че те ще бъдат подкрепяни от държавата.", "date": "2018.05.06", "title": "Кой са най-тежките мигове на българските президенти като главнокомандващи?"}
{"url": "http://clubz.bg/67512-v_pleven_shte_igraqt_65_hora_za_gines", "text": "В Плевен се подготвя игра на 65 хора за книгата \"Гинес\", предаде БТА. С това се похвали авторът на идеята и реализатор на културния проект - известният хореограф Джейлян Демирев, ръководител на клуб \"Северняците\" в Плевен. \"Голямото хоро\" за пореден път в Брюксел (СНИМКИ) Демирев уточни, че ако времето тогава бъде дъждовно, ще поставят рекорда на 26 май, по същото време, на същия площад. Той е убеден, че ще има публика от цяла България, защото преживяването ще бъде незаменимо. Ентусиастите от клуб \"Северняците\" на репетиция са доказали, че могат да издържат непрекъснато танцуване час и 18 минути - колкото се изисква, за да покажат стъпките на 65 хора. Ще участват над 250 танцьори от клуба. Основната група от 100 човека ще играе без спиране. От \"Гинес\" казали, че досега подобна идея не е постъпвала при тях.", "date": "2018.05.06", "title": "В Плевен ще играят 65 хора за \"Гинес\""}
{"url": "http://clubz.bg/67494-zabraneni_li_sa_palatkite", "text": "Едно съдебно решение и едно министерско изказване отново разбуниха духовете на \"Корал\". Но породилият се казус далеч надхвърля мащабите на този плаж. Става въпрос за дългогодишния спор имат ли право любителите на дивото къмпингуване да разпъват палатки извън обособените като зони за къмпинг места, в т.ч. и на самия плаж, или не.  Казусът напомни за себе си, след като на 4 май Районният съд в Царево излезе с решение, че се глобява музикантът Васил Гюров с 300 лв. заради къмпингуване на \"Корал\". Гюров и семейството му от години прекарват по този начин лятната почивка и са известни с това, че защитават каузата за незастрояване на едно от малкото останали диви места по Черноморието. Самото съдебно решение все още не е публикувано. С него не е запознат и самият Гюров. По думите му първоначално  никой не е искал от него лична карта, за да удостовери самоличността му, нито му е писал акт на място и пр. Известно е само, че решението стъпва на Наредбата за опазване на обществения ред на Община Царево, в която е записано, че   Става въпрос за всички имоти извън определените за туризъм хотели, къмпинги и пр., като идеята е да се преустанови свободното поставяне на палатки и каравани. Този текст в наредбата датира от 2016 г. Дотогава имаше изискване само ако някой е решил да къмпингува свободно в границите на частен имот, да получи съгласие от собственика. Най-често парцелите в горичките зад дивите плажове не са обозначени като частна собственост и понякога възникват кофликти. Министърът на туризма Николина Ангелкова пък привнесе за задълбочаване на проблема, като обяви, че къмпингуването е забранено със закон. Което обаче не е съвсем вярно. Визираният чл. 10 от Закона за устройство на черноморското крайбрежие въвежда следните забрани за т.нар. Зона А (условно казано плажната ивица и 100 м зад нея): Тук забрана за палатки и каравани няма. Описано е какво е разрешено - всички обекти, които съпътстват един плаж, даден под наем или на концесия - заведения, увеселителни съоръжения, плажни принадлежности и пр. В случая с \"Корал\" тези дейности не са разрешени, защото той е вписан като плаж за природосъобразен туризъм заедно с \"Иракли\" и \"Бяла-Карадере\". Чл. 10а с бележка под линия посочва, че  Бележката под линия указва, че този текст от закона влиза в сила Такива правила обаче все още няма изготвени. Работна група, в която влизаха експерти от Министерство на туризма в мандата на Ангелкова и неправителствените организации, защитаващи от застрояване последните три останали диви плажа, бе сформирана, но така и не излезе с конкретни решения как да се уреди въпросът с т.нар. диво къмпингуване. И въпросът увисна и това лято. Така излиза, че палатките на плажа не са забранени в списъка с ограничителните дейности по чл. 10 и в същото време са поставени под разрешителен режим с общински наредби. Като тази на Община Царево. Преди години Община Несебър бе записала в същата наредба за опазване на обществения ред глоби за поставяне на палатки и пр., но при обжалване, текстът падна в съда. Община Шабла пък намери компромисен вариант - отреди парцели за свободно къмпингуване.", "date": "2018.05.06", "title": "Забранени ли са палатките"}
