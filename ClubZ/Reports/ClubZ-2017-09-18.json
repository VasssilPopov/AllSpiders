{"url": "http://clubz.bg/58475-sedmica_predi_vota_merkel_e_nomer_1", "text": "По-малко от седмица до общите избори в Германия, насрочени за 24 септември, се очертава победа за Християндемократическия съюз (ХДС) на канцлерката Ангела Меркел, сочат последните социологически проучвания. Нещо повече – ако канцлер се избираше пряко, 51 на сто от запитаните биха пуснали бюлетина за Ангела Меркел, едва 25 на сто за кандидата на социалдемократите Мартин Шулц. ХДС и традиционният му партньор, баварският Християнсоциален съюз (ХСС), с когото винаги са заедно на избори, събират 36 на сто подкрепа, което е с един пункт по-малко в сравнение с миналата седмица. Социалдемократите губят 2 пункта и се нареждат на второ място с 22 процента одобрение. Трета е евроскептичната и дясноекстремистка Алтернатива за Германия (АзГ) – 11 на сто. Следва я крайната левица – Ди Линке с 10 на сто. Либералите от Свободната демократическа партия – 9 на сто. Съюз 90/Зелени засега са последни – 8 на сто подкрепа. Какъв ще е изходът от вота в неделя, ще стане ясно в 18 ч местно време. Тогава избирателните секции затварят, медиите съобщават за първите резултати от екзитполовете. Практиката показва, че грешката е около 1 процент. Изповедта на Меркел: Мечтая за четвърти мандат и собствено токшоу Изборната битка продължава до деня на вота. В Германия няма ден за размисъл, може да се агитира и в деня на изборите, макар никой да не го прави. Големият въпрос след приключването на вота е каква коалиция ще управлява през идните четири години. Нито една политическа сила не е готова да се коалира с Алтернатива за Германия, която се обявява срещу бежанците, имигрантите и мюсюлманите, както и срещу ЕС и обединена Европа. Така се очертава в Берлин отново да управлява широка коалиция – ХДС/ХСС и социалдемократите. Възможна е и тройна коалиция – ХДС/ХСС, зелените и либералите, но сформирането й ще е трудно, макар да не са налице непреодолими различия в политическите им програми. Отстъпки обаче са неизбежни, което пък води до обвинения, че не са били спазени предизборни обещания и избирателите на дадена политическа сила са били измамени.", "date": "2017.09.18", "title": "Седмица преди вота - Меркел е номер 1"}
{"url": "http://clubz.bg/58484-ninova_vs_borisov_rusiq_ne_e_zaplaha_a_strategicheska_vyzmojnost", "text": "Лидерът на БСП Корнелия Нинова коментира във фейсбук изявлението на премиера Бойко Борисов от сутринта. В него Борисов заяви, че е нормално България да приема Русия за заплаха, защото страната е член на НАТО и руските ракети са насочени към нас. Борисов: Ако стане война, руските ракети са насочени към България Нинова припомни, че и други страни са членове на НАТО, но за разлика от България те търсят сътрудничество и партньорство с Русия. Според нея Русия не е заплаха, а стратегическа възможност за България и ние трябва да отстояваме националния си интерес. Ето написаното от Нинова:", "date": "2017.09.18", "title": "Нинова vs Борисов: Русия не е заплаха, а стратегическа възможност"}
{"url": "http://clubz.bg/58481-maduro_prilicham_na_stalin_poglednete_me_v_profil", "text": "Венецуелският президент Николас Мадуро смята, че между него и лидера на СССР Йосиф Сталин има визуална прилика. Мадуро не за пръв път се сравнява с най-големите диктатори. Преди време в друго интервю бе споделил приликата между неговите мустаци и тези на Сталин, бе намерил и прилика с Мао Дзедун. Но на обвиненията от световните лидери, че действа като диктатор, Мадуро реагира с шумно отричане и нападки. Според него много от тях действат по-тоталитарно от него. Испания иска евросанкции срещу Венецуела През това лято противниците на Мадуро организираха допитване до народа, на което 98% от гласувалите 7,6 млн. души се обявиха против свикване на Конституционното събрание, предложено от президента, с което той цели да увеличи властта си. Самият Мадуро обяви референдума за незаконен и не призна резултатите от него, но неколкократно повтаряше, че въпреки това е позволил провеждането му и е осигурил охрана. Кървави сблъсъци на изборите във Венецуела (ВИДЕО) В момента Венецуела е в тежка криза - има високи нива на инфлация, икономическа рецесия, недостиг на медикаменти. За 4 месеца постоянни протести срещу Мадуро са загинали около 120 души. Кървави сблъсъци на изборите във Венецуела (ВИДЕО)", "date": "2017.09.18", "title": "Мадуро: Приличам на Сталин, погледнете ме в профил"}
{"url": "http://clubz.bg/58492-tolkova_mnogo_zvezdi_69_ite_nagradi_emi_snimki", "text": "Поредиците \"Историята на прислужницата\" и \"Вице\" спечелиха топ отличията съответно за най-добър драматичен и комедиен сериал на 69-ата церемония за телевизионните награди Еми, предадоха световните информационни агенции. С поредицата \"Историята на прислужницата\", адаптирана по едноименната творба от 1985 г. на канадската писателка Маргарет Атууд, Хулу отбеляза историческо постижение, ставайки първата стрийминг платформа, спечелила водещо отличие на наградите Еми. „Прислужницата“ с триумф на наградите „Еми“ 69-тото издание на наградите \"Еми\" в Лос Анджелис беше едно от най-звездните в историята. В конкуренция за златните статуетки на \"телевизионните Оскари\" влязоха Никол Кидман, Лора Дърн, Алек Болдуин, Сюзън Сарандън, Джесика Ланг, Кевин Спейси, Робърт де Ниро. Ето от някои моменти от наградите:  ", "date": "2017.09.18", "title": "Толкова много звезди - 69-ите награди \"Еми\" (СНИМКИ)"}
{"url": "http://clubz.bg/58495-pyrvo_ot_moskva_yurij_chajka_e_v_bylgariq", "text": "Делегация на Генералната прокуратура на Руската федерация вече пристигна на посещение в София, съобщиха от московското ведомство. Групата се ръководи от главния прокурор Юрий Чайка. От българска страна дълго нямаше съобщение. В крайна сметка то се появи, макар и с голямо закъснение. Юрий Чайка - човекът, който се разправя с противниците на Путин В делегацията влизат също така шефът на Главното управление по международно правно сътрудничество   и други ръководни сътрудници на прокуратурата. От руското събощение научаваме още, че групата освен с Цацаров, ще се срещне и с вицепрезидентката Илиана Йотова, премиера Бойко Борисов, правосъдния министър Цецка Цачева, а също така и с патриарх Неофит. Надпис призовава: \"Чайка, вън от Европа\" По-рано днес Сотир Цацаров заяви, че Юрий Чайка идва по споразумение за двустранно сътрудничество, подписано от Борис Велчев - главен прокурор в периода 2006-2013 г. Срещу посещението вчера се обяви \"Да, България\" - партията на бившия правосъден министър Христо Иванов. Тя призова всички представители на българската държава, на които предстои да се срещат с Чайка, да откажат. През изминалата нощ на надлез близо до \"София тех парк\" се бе появил надписът \"Чайка, вън от Европа\". Малко по-късно той бе свален. За това съобщиха от \"Да, България\" във фейсбук профила на партията. Руски опозиционери смятат Юрий Чайка за човека, извършващ разправи с противниците на президента Владимир Путин. „Да, България“: Посещението на Чайка е позорен акт. Да се противопоставим Надпис призовава: \"Чайка, вън от Европа\" „Да, България“: Посещението на Чайка е позорен акт. Да се противопоставим", "date": "2017.09.18", "title": "Първо от Москва: Юрий Чайка е в България"}
{"url": "http://clubz.bg/58498-rodjyr_uotyrs_pak_v_bylgariq_dogodina", "text": "Гореща новина за феновете на \"Пинк Флойд\" и бившия член на легендарната британска банда Роджър Уотърс. От официалния сайт на музиканта става ясно, че България е една от 23-те държави, през които ще мине европейкото му турне  \" Все още не е ясно на коя дата ще е концертът в България. В турнето, което тече в САЩ и Канада в момента, 74-годишният музикант изпълнява песни на \"Пинк Флойд\" от албумите   Първата част от европейското турне започва в началото на лятото - на 14 май - с 5 концерта в Германия и един в Австрия. Уотърс ще свири в още 20 страни от ЕС, както и в Русия, става ясно още от анонса. Роджър Уотърс представи ново парче (ВИДЕО) Това ще е вторият концерт на британския музикант в България. Той бе у нас през лятото на 2013 г. с турнето си \"Стената\" (The Wall) и свири само едноименния велик албум на \"Пинк Флойд\", гарниран с невиждани у нас дотогава ефекти. А на стените бе изписана думата \"Оставка\" - кодова в разгара на \"протестното\" лято заради опита за назначение на Делян Пеевски за шеф на ДАНС.  \n\tЗасега няма потвърждение кой ще е организаторът на втория концерт на Роджър Уотърс в България. Предишният лайв на националния стадион \"Васил Левски\" в столицата бе организиран от \"София Мюзик Ентърпрайзис\". Неотдавна съсобственикът на компанията Димитър Ковачев-Фънки каза в интервю, че отново се водят преговори с музиканта.", "date": "2017.09.18", "title": "Роджър Уотърс пак в България! Догодина"}
{"url": "http://clubz.bg/58491-uhajvat_kameryn_za_shef_na_nato", "text": "Министри от британския кабинет и чужди държавници \"ухажват\" предишния британски министър-председател Дейвид Камерън да стане следващият генерален секретар на НАТО, съобщава \"Политико\", позовавайки се на нанезовани \"хора, запознати със ситуацията\". На сегашния генсек - норвежеца Йенс Столтенберг, му остава повече година на длъжността. Официално състезанието кой да му бъде приемник не се очаква да започне преди края на 2017-а, коментира изданието. То припомня, че назначението изисква консенсус между 28-те членки на НАТО. Камерън е участвал в \"разговори\" да стане кандидат за поста, но отделно е отказал да поеме ангажимент, според анонимните източници. Пак според тях кандидатурата му би имала подкрепата на външния министър Борис Джонсън, на финансовия - Филип Хамънд и на отбраната - Майкъл Фалън. Говорители на Камерън и на британското правителство са отказали да коментират темата официално. Камерън наскоро се е срещал в Лондон с предшественика на Столтенберг, датчанина Андерс Фог Расмусен. Привърженици на камеръновата кандидатура посочват, че той може са бъде силен лидер на алианса във време, когато той е обект на критики от Вашингтон и би помогнал на Великобритания да съхрани позициите си в Европа, докато се готви да напусне Европейския съюз. Четиригодишният мандат на Столтенберг започна на 1 октомври 2014 г. Той може да се кандидатира за още един и може да остане на поста си до април 2019 г., когато се очаква специална среща на върха за 70-годишнината на НАТО в САЩ, пише \"Политико\".", "date": "2017.09.18", "title": "\"Ухажват\" Камерън за шеф на НАТО?"}
{"url": "http://clubz.bg/58494-azerbajdjanskata_perachnica_si_kupuvala_i_chehi", "text": "Чешката република е една от дестинациите на парите от корупционен фонд, с който авторитарният режим в Азербайджан е подкупвал европейски политици, пише интернет изданието , позовавайки се на в.\"Млада фронта днес\". От равностойността на 2,5 милиарда евро, които президентът Илхам Алиев е похарчил, за да пазарува лобисти в чужбина, 5 милиона са стигнали до джобовете на чешки политици, според публикация на неправитгелствения \"Проект за докладване на корупция и организирана престъпност\". Евродепутатите искат разследване на Азербайджанската перачница Чешкият клон на \"Трансперънси интернешънъл\" е съставил списък на политици от страната, които през последните години са защитавали интереси на авторитарния режим в Баку. Сред тях е социалдемократът Ян Хамачек, председател на Камарата на депутатите, който е основал чешко-азерска парламентарна група за приятелство и е получил орден от Алиев. Хамачек отрича да е имал лични облаги от тази си дейност и посочва, че Азербайджан е \"стратегически партньор\" на страната му, защото оттам тя взема 40 на сто от потреблението си на петрол. \"Трансперънси интернешънъл\" не е доказала преки връзки между чешки политици и паричните потоци от Азербайджан, посочва публикацията на \"Млада фронта\". Според нея обаче чешки депутати в Съвета на Европа редовно пречат на опитите да бъдат разследвани нарушения на права на човека в Азербайджан, като в същото време като наблюдатели на избори в Азербайджан ги обявяват за свободни, честни и демократични, твърди изданието. Според авторите Ариф Пашаев, тъст на Алиев, има няколко хотела, включително игрище за голф, в чешкия балнеоложки курорт Карлови вари.", "date": "2017.09.18", "title": "Азербайджанската перачница си \"купувала\" и чехи"}
{"url": "http://clubz.bg/58482-novata_igra_na_spisanie_%E2%80%9Eklub_z%E2%80%9D_zapochva_dnes", "text": "Новият брой на списание „Клуб Z” вече е на пазара. Можете да го купите и от удобния   в сайта ни на хартия или PDF. По традиция списанието пристига при вас с нашата поредна игра. Голямата награда в нея през септември отново е осигурена от нашия партньор   и е изключително полезна – пет продукта за отслабване и електронна книга с готварски рецепти. Серията продукти Slim Pasta включва   и  които са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 октомври 2017 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2017.09.18", "title": "Новата игра на списание „Клуб Z” започва днес"}
{"url": "http://clubz.bg/58501-trymp_kym_oon_byurokraciq_i_losho_upravlenie_video", "text": "Американският президент Доналд Тръмп направи дебюта си в ООН на среща, на която призова за реформи в организацията, предаде телевизия Си Би Ес. Това стана на фона на продължаващото напрежение около Северна Корея. При първото си посещение в централата на ООН в Ню Йорк след встъпването си в длъжност Тръмп проведе редица срещи. Утре той трябва да говори пред Общото събрание на Обединените нации. Тръмп свиква сбор срещу ООН     И продължи: Той призова международната организация да намали бюрокрацията, да реформира остарялата система, а страните членки - да потърсят начини да променят   и да  . Като кандидат-президент Тръмп наричаше ООН слаба и некомпетентна и я обявяваше за неприятел на САЩ и Израел. След като стана държавен глава обаче той смекчи тона и заяви на среща с посланиците на страните от ООН в Белия дом, че организацията има \"огромен потенциал\". Освен Тръмп днес говори и генералният секретар на ООН Антониу Гутереш. САЩ поискаха от страните членки да подпишат декларация за реформи в организацията и над 100 от тях го направиха. Президентът иска ООН да намали разходите и да направи други промени в дейността си. Американската представителка в ООН Ники Хейли заяви, че критиките на Тръмп са навременни, но че вече е настъпил \"нов ден\" за организацията. Гутереш предложи голям пакет от промени, а Хейли заяви, че ООН  . В утрешното изказване на Тръмп се очаква Северна Корея да бъде главната тема, която той ще засегне. Очаква се той да говори и за Парижкото споразумение за климата, от което извади САЩ по-рано тази година. Съветникът по националната сигурност Ейч Ар Макмастър заяви, че твърденията, че президентът си е променил мнението за напускането на споразумението, не са верни. Тръмп планира да проведе отделни срещи с израелския премиер Бенямин Нетаняху и френския президент Еманюел Макрон. Разговорите ще засегнат много въпроси, каза Макмастър. И добави, че главната тема ще бъде  . Тръмп ще даде вечеря на лидерите от Латинска Америка. На нея ще бъде обсъдена кризата във Венецуела.", "date": "2017.09.18", "title": "Тръмп към ООН: Бюрокрация и лошо управление! (ВИДЕО)"}
{"url": "http://clubz.bg/58493-uejn_runi_osyden_na_dve_godini_bez_knijka", "text": "Бившият капитан на английския национален отбор Уейн Руни бе осъден на две години без шофьорска книжка и 100 часа общественополезен труд заради шофиране в нетрезво състояние. Футболистът на \"Евертън\" бе хванат \"почерпен\" зад волана край дома си в ранните часове на 1 септември. Той бе арестуван, а по-късно освободен.  Днес Руни, който по-рано това лято смени \"Манчестър Юнайтед\" с родния си \"Евертън\", се яви в съда и призна за виновен. Той ще бъде и глобен от клуба си с две седмични заплати. Малко след като чу санкцията си, Уейн разпространи официално изявление, в което се извини на феновете за постъпката си. Играчът се разкайва и иска прошка, а освен това заявява, че вече се и извинил на своето семейство, и на всички в клуба. \"Юнайтед\" вгорчи завръщането на Руни на \"Олд Трафорд\" Вчера Руни се завърна на \"Олд Трафорд\" за първи път, откакто напусна \"Юнайтед\". Тимът му загуби с 0:4. Неотдавна № 10 се оттегли от националния отбор на Англия.", "date": "2017.09.18", "title": "Уейн Руни осъден на две години без книжка"}
{"url": "http://clubz.bg/58483-pochina_mitropolit_dometian_vidinski", "text": "Преставил се е в Господа Видинският митрополит Дометиан, съобщи официалният сайт на Св. синод. Митрополит Дометиан е роден като Димитър Попвасилев Топузлиев на 11.11.1932 г. в с. Хасовица, Смолянско. След завършване на основното си образование през есента на 1947 г. е приет за ученик в Пловдивската духовна семинария, обединена от есента на 1950 г. със Софийската и преместена при гара Черепиш, курса на която завършва през 1952 г. От края на същата година е студент в Духовната академия „Св. Климент Охридски“ в София, която завършва през 1956 г. На 14.01.1959 г. в мъглижкия манастир „Св. Николай“ е постриган в монашество с името Дометиан от Старозагорския митрополит Климент под духовното старчество на архимандрит Панкратий (по-късно Старозагорски митрополит). На 10.03. същата година в старозагорския катедрален храм „Св. Димитър“ е ръкоположен в йеродяконски чин от митрополит Климент и е назначен за епархийски дякон, проповедник и певец при храма „Св. Богородица“ в гр. Стара Загора. От началото на септември 1959 г. до 1962 г. йеродякон Дометиан е на богословска специализация в Московската духовна академия. Там на 18.07.1962 г., в академичния храм, с благословението на Св. синод на БПЦ е ръкоположен в йеромонашески чин от Руския патриарх Алексий (по време на съслужението му с Българския патриарх Кирил). Завърнал се в Родината, от 1.01.1963 г. е назначен за протосингел на Великотърновската митрополия, която длъжност изпълнява до края на февруари 1967 г. Като такъв на 4.12.1963 г. във великотърновския катедрален храм „Рождество Богородично“ е възведен в архимандритско достойнство от Великотърновския митрополит Стефан. От 10.03.1967 г. архимандрит Дометиан е на научна специализация в Монашеския център в Тезе, Франция, а от октомври същата година и в Икуменическия институт при ССЦ в Босей, Швейцария. От февруари до август 1968 г. слуша лекции в Богословския факултет в Лозана, а от август 1968 г. до август 1969 г. е на стаж и езикова специализация в Лондон и Оксфорд, а заедно с това слуша лекции и в колежа „Кадестън“. От 1.09.1969 г. до 1.11.1970 г. той е протосингел на Софийската митрополия, а от 1.11.1970 г. е назначен за главен секретар на Св. синод, какъвто остава до 1.03.1979 г. Като такъв на 15.12.1974 г. в Патриаршеската катедрала „Св. Александър Невски“ е хиротонисан в епископски сан с титлата „Знеполски“. От 1.03.1979 г. епископ Дометиан е управляващ българската Акронска епархия в САЩ, който пост заема до март 1983 г. След завръщането си в България от 1.04.1983 г. до юли 1987 г. е викарий на Софийския митрополит. На 26.07.1987 г. е избран, а на 2.08. с.г. е и канонически утвърден за Видински митрополит. В следващите дни Св. синод на БПЦ-БП ще се събере на извънредно заседание и ще определи деня и часа на опелото и погребението на новопредставления митрополит. Бог да го прости!", "date": "2017.09.18", "title": "Почина митрополит Дометиан Видински"}
{"url": "http://clubz.bg/58490-programa_%E2%80%9Ehorizont%E2%80%9C_s_nov_direktor", "text": "Програма „Хоризонт“ на Българското национално радио има нов директор – Ивайло Савов. Той заменя на поста Васил Велев, който напуска медията по лични здравословни проблеми, съобщават от БНР. Велев пое ръководството на „Хоризонт“ в началото на мандата на настоящия директор на радиото Александър Велев през май 2016 г. Тогава той се върна от Лондон, където дълго време беше част от екипа на Би Би Си. Ивайло Савов е кадър на БНР с над 30-годишен опит в електронните медии. Журналистическата си кариера започва като новинар, репортер и водещ на младежки предавания в Радио Шумен, кореспондент на БНР и дългогодишен директор на регионалната радиостанция. През последните 5 години Ивайло Савов е член на Комисията за защита от дискриминация с експертни познания по признаците народност, гражданство, произход, религия и вяра, лично положение, човешки геном и упражняване правото на труд. Той е преподавател по радиокомуникации, радиосистеми и радиопрограмиране в Шуменския университет „Еп. Константин Преславски“. Един от създателите на специалността журналистика в учебното заведение, напомнят от общественото радио. Ивайло Савов има близо 20-годишен управленски опит като директор, член на Дирекционния съвет на БНР, член на Програмния съвет на БНР и член на Обществения съвет на БНТ. Като личен ангажимент към обществото е приел реставрацията и консервацията на църковни и възрожденски паметници на културата и подпомагане на младежкото изкуство, за което работи чрез създаденото от него сдружение „Българска икона“.", "date": "2017.09.18", "title": "Програма „Хоризонт“ с нов директор"}
{"url": "http://clubz.bg/58488-qr_kod_napraven_ot_130_000_kitajski_hvojni", "text": "QR кодовете - двуизмерен вариант на стандартния баркод, които могат да носят много повече информация - са изключително популярни в Китай.  Квадратните плетеници се намират навсякъде в Поднебесната империя - дори по канчетата на просяците по улиците, така че да можете... да им дадете пари лесно през популярни програми за онлайн плащане като WeChat или AliPay: Но в село Шилиншуи, провинция Хебей, са вдигнали летвата на съвсем друго ниво, разказва Mashable. В опит да подпомогнат туризма местните са създали огромен QR код, направен от внимателно изрязани дървета. По-точно - 130 000 китайски хвойни. Квадратният код е 227 м от всяка страна, съобщават китайските медии. Пикселите, пардон - дърветата варират по височина - от 80 см до 2,5 метра. Ключовият въпрос е - може ли да се сканира QR кодът? Както са установили от екипа на Mashable - да, но с малко помощ. Снимките, публикувани от китайските държавни медии, не са достатъчно контрастни. С малко известляване обаче QR кодът в действителност се отваря. Разбира се, очакването е кодът да се сканира, докато прелиташ над него - което със сигурност означава бързи рефлекси, прецизна ръка и слънчево време. Кодът води към туристическата страница на селото в WeChat - най-популярния месинджър в Китай в момента.", "date": "2017.09.18", "title": "QR код, направен от 130 000 китайски хвойни"}
{"url": "http://clubz.bg/58486-hubchev_ne_povika_osnoven_igrach_za_franciq_i_lyuksemburg", "text": "Селекционерът на националния отбор по футбол Петър Хубчев обяви имената на 12 \"чужденци\" за последните две световни квалификации за мондиала в Русия срещу Франция на 7 октомври и с Люксембург на 10-и. В списъка не е Георги Миланов (ЦСКА Москва), който доскоро бе основен играч в тима. Холандия попари надеждите ни в Амстердам (СНИМКИ) След загубата от Холандия с 1:3 по-рано този месец Хубчев обяви, че има футболисти, които гледат на националния като на даденост и не се напъват, поради което ще загубят местата си. Завръщат се Спас Делев (\"Погон\", Полша) и Александър Тонев (\"Кротоне\", Италия), които липсваха в последните две срещи заради контузии. Треньорът свиква под знамената също Ивелин Попов (\"Спартак\" Москва) и Ивайло Чочев (\"Палермо\") - те няма да играят срещу Франция в София заради наказания. Отборът се събира в базата на БФС в \"Бояна\" на 1 октомври. Имената на футболистите от българското първенство ще бъдат обявени допълнително. ", "date": "2017.09.18", "title": "Хубчев не повика основен играч за Франция и Люксембург"}
{"url": "http://clubz.bg/58473-borisov_da_vidim_sys_7_samoleta_kakva_otbrana_tolkova_shte_se_postigne", "text": "Съмнявам се, че \"Грипен\" са най-добрите изтребители. Това каза  министър-председателят Бойко Борисов след откриването на офиса на Европейската инвестиционна банка (ЕИБ) в София. Борисов: Ако стане война, руските ракети са насочени към България Той каза, че се съмнява, че самолетите \"Грипен\" са най-добрите, и за това парламентарната комисия ще направи оценка. Когато тази оценка бъде готова, щяло да се реже от бюджетите на други министерства и да се дава за отбрана. Той допълни, че се отнася с голямо уважение към Румен Радев, но изтъкна, че той вече е президент на всички българи, а не шеф на Военновъздушните сили (ВВС). И отново припомни, че през миналата година са били платени 1,3 млрд. за \"американски централи и 1,2 млрд. за АЕЦ \"Белене\". Той каза, че може да се хване на бас, че самолетите \"Грипен\" са без въоръжение. Това заяви още Борисов, явно нападайки служебното правителство, което избра този доставчик. На откриването на българския офис на Европейската инвестиционна банка присъства и президентът на институцията Вернер Хойер. Филиалът в София ще бъде оглавен от Андреас Бейкос, който последно е управлявал отпускането на заеми в публичния сектор в Гърция и е ръководил службата на банката за Западните Балкани в Белград от 2010-а до 2016 г. По повод откриването на офиса бе подписан и заем с компанията \"Олива\" – водещ производител на слънчогледово масло и търговец на зърно в страната. Това е първата операция на ЕИБ в България, в която частна компания се възползва от подкрепата на гаранцията от бюджета на ЕС по линия на плана \"Юнкер\". През 2016 г. отпуснатите от ЕИБ заеми в България възлизат на 467 млн. евро, а общо финансирането от институцията от началото на 90-те години насам е към 5 млрд. евро.", "date": "2017.09.18", "title": "Борисов: Да видим със 7 самолета каква отбрана толкова ще се постигне"}
{"url": "http://clubz.bg/58472-legendarnoto_spisanie_roling_stoun_se_prodava", "text": "Издателят на \"Ролинг Стоун\" обяви, че контролният пакет акции на списанието се продава, съобщи Би Би Си. 50-годишното издание се свързва най-вече с отразяване на музика и поп култура, но в него също има и политически коментари и статии. Основателят му Йън Уенър започва да издава легендарното списание през 1967 г. в Сан Франциско заедно с музикалния критик Ралф Глийсън. Оттогава то остава под контрола на неговата компания Wenner Media. Списанието е прочуто с кориците си, които се превръщат в икони, в продължение на много години те са символ за пълен успех и признание. На корицата му  са били музиканти - от Джим Морисън до Мадона и Лейди Гага, но също така и президенти, и дори папи. Може би най-известната фотография е на Ани Лейбовиц, на която голият Джон Ленън прегръща своята напълно облечена съпруга, Йоко Оно. Корицата става прочута и поради факта, че Ленън е застрелян само часове след като е направена снимката. Репутацията на \"Ролинг Стоун\" страда сериозно през 2014 г., когато публикува фалшива история за изнасилване в Университета на Вирджиния. След като стана ясно, че това не е истина, списанието препубликува историята и трябва да плати и обезщетение на университета. Напоследък изданието изпитва все по-големи трудности в среда, в която цялата печатна индустрия трябва да се адаптира към по-дигитални форми. Според компанията собственик обаче \"Ролинг Стоун\" все още стига до 60 млн. читатели месечно, а неговото присъствие в социалните медии расте непрекъснато. Wenner Media вече продаде другите си издания  на American Media, издател на National Enquirer. От изявлението на компанията не става ясно дали тя вече води разговори с потенциални купувачи. 49% от акциите от списанието вече са собственост на сингапурската компания BandLab Technologies.", "date": "2017.09.18", "title": "Легендарното списание \"Ролинг Стоун\" се продава"}
{"url": "http://clubz.bg/58469-vladislav_goranov_iska_danyk_ot_gugyl_amazon_i_fejsbuk", "text": "Българският финансов министър Владислав Горанов заедно с още девет негови европейски колеги е подписал писмо, което призовава ЕС да обложи с данък дигитални гиганти като \"Гугъл\", \"Амазон\" и \"Фейсбук, пише \"Политико\".  Министрите искат тези международни компании да започнат да плащат данъци във всички страни, където правят бизнес, а не само в дестинации с облекчени условия, където те базират филиалите си. Дискусията се водй на неформален съвет в естонската столица Талин. Министрите решиха да се върнат към нея на редовен съвет през декември, защото за промяна на данъчни правила в ЕС е необходимо общо съгласие. Инициатор за създаването на такъв данък е Франция, която получи подкрепата на Германия, Италия и Испания. След тях подписи под писмото поставиха Австрия, България, Гърция, Португалия, Румъния и Словения.  Докато изразяват подкрепа за законодателна инициатива на Комисията за обща консолидирана данъчна основа за мултинационалните интернет компании опериращи в ЕС, министрите я призовават да проучи законовите възможности за въвеждане на \"изравнителен данък\" върху техния ооборт. Приходите от него би трябвало да се равняват на онова, което те биха плащали като корпоративен данък в държавите, където действат, пишат министрите. Министрите на финансите на Люксембург и Дания Пием Граменя и Кристиан Йенсен са изразили резерви към идеята, защото тя би означавала да се преустрои действала столетия данъчна система, която облага пебалбата, а не оборота и да се увеличат цените за европейските потребители, подтиквайки ги да ползват китайски или американски заместители. Комисията в лицето на заместник-председателя й Валдис Домбровскис обеща да излезе с варианти на решение идната пролет след декемврийския съвет на финансовите министри.", "date": "2017.09.18", "title": "Владислав Горанов иска данък от \"Гугъл\", \"Амазон\" и \"Фейсбук\""}
{"url": "http://clubz.bg/58500-temenujka_petkova_prodajbata_na_chez_e_sprqna", "text": "Процедурата за продажбата на активите на чешката компания ЧЕЗ в България е спряна. Това обяви енергийният министър Теменужка Петкова в Перник, цитирана от БНР.  Чехите са собственици на дружествата за електроразпределение и снабдяване, обслужващи Западна България, както и на ТЕЦ Варна.  Това съобщение идва малко изненадващо, тъй като точно преди месец от ЧЕЗ Груп оповестиха, че са получили няколко \"обвързващи\" оферти за бизнеса си в България. Решението трябваше да се вземе до края на септември. ЧЕЗ получи няколко \"обвързващи\" оферти за бизнеса си в България По непотвърдена информация предложенията са варирали между 120 млн. евро и 250 млн. евро.  След последното пресяване на кандидатите през май в надпреварата останаха собствениците на “Приста ойл” – братята Атанас и Пламен Бобокови, които си партнират с турската STFA Yatirim, ТЕЦ “Бобов дол” на Христо Ковачки, пазарджишката “Инерком” на Гинка Върбанова и чешката енергийна компания “Енерго Про”. ЧЕЗ влезе в България през 2004 г., придобивайки мажоритарен дял в трите електроразпределителни дружества в Западна България за 281,5 млн. евро.  Две години по-късно компанията закупи и въглищната централа ТЕЦ Варна.  Чешката компания притежава и два парка за производство на електроенергия от възобновяеми източници. Заради липсата на екологични инсталации ТЕЦ Варна трябваше да затвори в началото на 2015 г.  Енергийният министър Теменужка Петкова се ангажира лично да провери запасите от въглища на топлоцентралите. Това е част от проверките на ведомството на готовността на енергийните компании за зимния сезон.  Относно притесненията на бизнеса за новата цена на природния газ Петкова каза, че  „Булгартрансгаз“ и КЕВР са изчислили евентуално увеличение от 0,37% до близо 3%.", "date": "2017.09.18", "title": "Теменужка Петкова: Продажбата на ЧЕЗ е спряна"}
{"url": "http://clubz.bg/58471-ministyr_nankov_vik_mrejata_e_nad_90_000_km_%E2%80%93_tova_sa_233_magistrali_%E2%80%9Etrakiq%E2%80%9C", "text": "Над 90 хил. км е общата дължина на ВиК мрежата в страната - измерими в пътна инфраструктура, това са 233 магистрали „Тракия“. Това заяви регионалният министър Николай Нанков при откриването на организираната от Световна банка конференция „Опазване и устойчиво използване на водите в България“. За първи път от почти 30 години започна строителството на два нови язовира – „Пловдивци“ край Рудозем и „Луда Яна“ край Панагюрище, които ще осигуряват чиста вода за населението. От няколко седмици в Панагюрище има сериозен проблем заради чести аварии във водопроводната мрежа. През юли тази година в рамките на същия проект със заем от Световната банка започна и рехабилитация на стената на язовир „Студена“, който водоснабдява над 100 000 души в община Перник.  През 2018 г. със средства от оперативна програма „Околна среда“ ще стартира инвестиция от близо 1,5 млрд. лв. в рехабилитация и изграждане на инфраструктура на база на извършените регионални прединвестиционни проучвания (РПИП). По новата ОПОС на територията на 16-те области с консолидирани ВиК оператори ще се изградят пречиствателни станции за питейни и отпадъчни води, колектори, водопроводи, ще се подменят агрегати, помпени станции и др. Той подчерта, че няма да има драстично повишаване на цената на водата. Там, където има нужда от промяна, тя ще се одобрява първо от общинските съвети, след това от съответната асоциация по ВиК и накрая от Комисията за енергийно и водно регулиране.", "date": "2017.09.18", "title": "Министър Нанков: ВиК мрежата е над 90 000 км – това са 233 магистрали „Тракия“"}
{"url": "http://clubz.bg/58477-sled_poveche_ot_10_g_imame_nova_raketa_%E2%84%961_pri_damite", "text": "Българският тенис има нова първа ракета при дамите и това е  . 22-годишната Вики е на 149-а позиция в ранглистата на WTA, докато досегашната №1 Цветана Пиронкова е под номер 161. Така след 11 години Цвети сдаде върха, тя стана №1 през 2006 г. и оттогава неизменно беше лидер на страната ни при тенисистките. Пиронкова не е играла от юли насам, когато отпадна на \"Уимбълдън\". Тя лекува контузия в рамото, попречила й да участва на US Open. Томова пък спечили турнира \"Алианц къп\" преди седмица в София. Столичанката беше водачка в схемата за надпреварата. №1 в световната класация на жените продължава да бъде испанката , следвана от   и т.н. При мъжете Григор Димитров запазва деветата си позиция, а първи е Рафаел Надал.", "date": "2017.09.18", "title": "След повече от 10 г. имаме нова ракета №1 при дамите"}
{"url": "http://clubz.bg/58478-eto_koj_specheli_v_poslednata_igra_na_sp_%E2%80%9Eklub_z%E2%80%9C", "text": "Изтеглихме победителите в поредната игра на списание „Клуб Z“ през август. Голямата награда бе осигурена от нашия партньор SLIM PASTA – пет продукта за отслабване и електронна книга с готварски рецепти. Серията продукти Slim Pasta включва   и които са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например има само 7 калории, докато в същото количество обикновен бял ориз калориите са 350. За да получат наградите си, късметлиите, които спечелиха, е достатъчно да изпратят съобщение в  Facebook страниците на    или   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на email: office@clubz.bg. Честито на победителите! А на останалите – късмет със следващата ни корица. Играта започва днес! Новата игра на списание „Клуб Z” започва днес", "date": "2017.09.18", "title": "Ето кой спечели в последната игра на сп. „Клуб Z“"}
{"url": "http://clubz.bg/58476-sydii_vss_izbra_georgi_cholakov_neprozrachno_i_bez_argumenti", "text": "Пленумът на Върховния административен съд бе насрочен непосредствено след съдебната ваканция, въпросите и становищата към кандидатите за председател бяха обявени дни преди самия избор, а ВСС така и не съобщи какви са му мотивите да избере Георги Чолаков. Това се казва в открито писмо-становище на Съюза на съдиите в България. Оттам напомнят, че при самия избор, проведен на 11 септември, само двама от Пленума на ВСС (от общо 20 гласа \"за\") са казали своите съображения. Срещу избора - с апел към президента Румен Радев да не подписва, вече се обявиха извънпарламентарните партии ДСБ и \"Да, България\", както и \"Правосъдие за всеки\". Ето и целия текст: С Т А Н О В И Щ Е на Съюза на съдиите в България относно проведения избор на председател на Върховния административен съд Като професионална съдийска организация, която винаги е проявявала активно отношение към въпросите, пряко отнасящи се към доброто управление на съдебната власт, ССБ намира за необходимо да изрази становище и по проведената процедура за избор на председател на Върховния административен съд, в рамките на която на 11.09.2017 г. беше взето решение от Пленума на ВСС да бъде предложен на президента за назначаване на длъжността съдия Георги Чолаков. На първо място, оценяваме положително осигурената възможност на съдиите от Върховния административен съд да номинират и изслушат кандидатите, взели участие в избора. Стъпка напред е и изборът на действащ върховен съдия за председател на ВАС. Същевременно няма как да не отбележим действията на Висшия съдебен съвет, които поставиха под въпрос убедителността на проведения избор. Процедурата за избор започна с решение на Пленума на ВСС от заседанието му на 11.05.2017 г., с което беше приет един от предложените от Комисията за атестиране и конкурси варианти за хронограма за избора на председател на ВАС, но с „корекция“ относно крайните срокове на представяне на становища и въпроси към кандидатите, публикуването им на сайта на ВСС и изслушването и гласуването на кандидатите. В резултат на тази „корекция“ кандидатите бяха изслушани от пленума на ВАС непосредствено след съдебната ваканция, въпросите и становищата към кандидатите бяха обявени дни преди самия избор, който се проведе два месеца и десет дни преди изтичане на мандата на сегашния председател на ВАС. Както ССБ отбеляза в обръщението си НА 16.05.2017 г., мотиви за така предложената и гласуваната от мнозинството на ВСС „корекция“ не са били обявени. Предвиденият в ЗСВ в относително широки граници срок, преди изтичане на мандата на председателите на ВКС и ВАС, в който да се проведе процедурата по избор на следващи председатели, цели да бъде осигурена необходимата прозрачност на избора и да се гарантира, че след изтичане на съответните мандати ще са ясни следващите председатели и те могат да встъпят в длъжност, така че да няма период от време, в който двата върховни съда са без председател. Широките граници на времето за започване на процедурата не би следвало да се използват за осигуряване на възможност действащият ВСС в последните дни от своя мандат да взема ключово по своето значение решение за назначаване на председател на върховен съд с мандат от седем години. По никакъв начин не е обоснована и необходимостта новият председател на ВАС да бъде избран повече от два месеца преди изтичане на мандата на действащия. Самото провеждане на процедурата по номиниране, изслушване и изразяване на становище за кандидатите от Пленума на съдиите от ВАС не допринесе в пълна степен за изясняване не само пред професионалната общност, но и пред обществото на мотивите, възприети от мнозинството от съдиите в съда да предложат и да подкрепят кандидатурата на един от двамата участващи в избора свои колеги. Предвиденото с измененията на ЗСВ от 2016 г. участие на общите събрания на съдиите в процеса на номиниране и изслушване на кандидати за председатели на съдилища беше мотивирано от законодателя, за да бъде обезпечено избирането на председатели, ползващи се с доверието на своите колеги, което доверие произтича от автентичната и основана на конкретните, притежавани от съответния кандидат качества увереност на съдиите от съответния съд, че той заслужава да е „пръв между равни“. От проведената процедура за избор на председател на ВАС разбрахме какво е количественото съотношение между съдиите във ВАС, съответно номинирали и впоследствие подкрепили двамата кандидати, но не и сравнителните предимства на предпочетения от мнозинството от съдиите. Най-съществените недостатъци на проведената процедура бяха проявени при проведения на 11.09.2017 г. избор от Пленума на ВСС. Предложеният за назначаване на президента кандидат беше избран с внушително мнозинство от 20 гласа, но само двама, от това мнозинство членове на ВСС, мотивираха своя избор. Нито един от изборните членове на Съдийската колегия на ВСС, гласувал „За“ получилия мнозинството от гласовете кандидат, не изложи публично съображенията за своя избор, а това беше важно и необходимо, доколкото безспорно и другият участващ в процедурата кандидат е съдия с безупречна професионална и лична репутация. от 11.09.2017 г. със зачитането на принципа на съдийско самоуправление би било убедително, ако този принцип беше следван последователно от същото това мнозинство. За съжаление в практиката си мнозинството и от Пленума на сегашния ВСС, и от Съдийската му колегия демонстрираха избирателно прилагане на прокламираните като въвеждани в хода на реформата на съдебната власт принципи. Гр. София, 18.09.2017 г. Атанас Атанасов Председател на УС на ССБ", "date": "2017.09.18", "title": "Съдии: ВСС избра Георги Чолаков непрозрачно и без аргументи"}
{"url": "http://clubz.bg/58502-reshenieto_za_licenza_na_%E2%80%9Eemko%E2%80%9C_e_otlojeno", "text": "Решението дали да се възстанови лицензът за работа на военния завод \"Емко\" ще бъде взето на 25 септември 2017 г. Това стана ясно на заседанието на Междуведомствения съвет по отбранителна индустрия днес, съобщават от Министерството на икономиката. Преди началото на заседанието е получено писмо от Главна дирекция „Национална полиция“ относно казуса „Емко“, в което е посочено, че предвид обществения интерес, структурите към дирекцията извършват проверка за констатиране на това дали са отстранени нередностите за съхранение на боеприпаси. Проверяващите органи са се ангажирали до 25 септември да приключат проверките и да уведомят Междуведомствения съвет по отбранителна индустрия и сигурност на доставките за резултатите.  Казусът с военния завод беше включен в дневния ред по инициатива на двамата съпредседатели на Съвета – вицепремиера и министър на отбраната Красимир Каракачанов и министъра на икономиката Емил Караниколов.  Съветът взе решение с пълно единодушие, че при получаване на констатациите, ще бъде свикано извънредно заседание. Емилиян Гебрев: Аз съм собственик. \"Дунарит\" няма от кого да бъде спасявано Собственик на завод „Емко“ е оръжейният търговец Емилиян Гебрев, който притежава и 99.52% от капитала на „Дунарит\". В една от множеството си изяви днес премиерът Бойко Борисов категорично отрече твърденията, че се прави опит чрез одържавяването на предприятието - то да бъде отвладяно от депутата от ДПС Делян Пеевски. ", "date": "2017.09.18", "title": "Решението за лиценза на „Емко“ е отложено"}
