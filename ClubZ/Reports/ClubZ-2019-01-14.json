{"url": "http://clubz.bg/78254-princ_hari_i_megan_markyl_ne_znaqt_pola_na_sedmiq_pretendent_za_koronata", "text": "Херцогинята на Съсекс - Меган, обяви пред почитатели на британското кралско семейство, че е бременна в шестия месец и че със съпруга й принц Хари не знаят пола на първо си дете, предаде Ройтерс, цитирана от БТА. Бившата американска актриса се омъжи за принц Хари през май 2018 г. През октомври те съобщиха, че тази пролет очакват бебе, без да споменават подробности. В разговор с жена от събралите се за тяхното посещение в град Бъркънхед, Северна Англия, 37-годишната Меган сподели, че бременността й е в шестия месец. Така тя загатна, че следващият член на британското кралско семейство се очаква да се роди през април. Меган и Хари не знаят дали седмият претендент за британската корона ще бъде момченце или момиченце. Това ще бъде \"изненада\".  Посещението в Бъркънхед е първата съвместна изява на брачната двойка през тази година. Те участваха в церемонията за откриване на паметник, издигнат по случай 100-годишнината от смъртта на поета от Първата световна война Уилфред Оуен, а след това посетиха местни организации.  Местната жителка Хелън О'Тул - майка на седем деца - сподели, че Меган е поискала от нея съвет за раждането: \"Казах й - \"дишайте и вземете всичко, което ви предложат,\" а тя просто погали издутото си коремче и се засмя\". ", "date": "2019.01.14", "title": "Принц Хари и Меган Маркъл не знаят пола на седмия претендент за короната"}
{"url": "http://clubz.bg/78250-dyrjavata_shte_osigurqva_dopylnitelno_tok_na_energijnata_borsa", "text": "Български държавни енергийни дружества ще предоставят допълнителен ток на енергийната борса, за да спомогнат за стабилизацията й. Това е една от спешните мерки, които представи днес министърката на енергетиката Теменужка Петкова. Това стана след среща в КЕВР с ръководителите на трите държавни компании НЕК, АЕЦ \"Козлодуй\", ТЕЦ \"Марица Изток 2\", енергийната борса, ЕСО и трите електроразпределителни дружества. Именно в този сегмент ще се вложат допълнителните мощности. В момента НЕК, \"Козлодуй\" и \"Марица Изток 2\" осигуряват по 690 мегавата на час. След 19 януари това ще се увеличи с над 700 мегавата. В момента се прави анализ коя от компаниите ще осигурява допълнителните количества ток, обясни министърката.   Теменужка Петкова: Търсим начин да запазим живота на „Марица изток 2” Друга мярка ще е пазарно обединение с борси от региона, които допълнително ще стабилизират сектора и така ще се отговори на изискването на ЕК за единен пазар, обясни председателят на КЕВР Иван Иванов. И допълни, че в най-напреднала фаза са преговорите с борсата на Северна Македония.  След днешната среща ЧЕЗ, ЕВН и Енерго про ще имат седмица, за да излязат с нови продукти, които да компенсират недостига на ток в бизнеса.", "date": "2019.01.14", "title": "Държавата ще осигурява допълнително ток на енергийната борса"}
{"url": "http://clubz.bg/78236-otnemat_nauchni_titli_na_otkrivatelq_na_dnk_zaradi_rasistki_komentari", "text": "Един от откривателите на двойната спирала на ДНК Джеймс Уотсън, носител на Нобелова награда, беше лишен от много от научните си титли и отличия заради расистки възгледи, съобщава \"Гардиън\". От Cold Spring Harbor Laboratory, която се намира в Ню Йорк, отнеха всички престижни научни звания на 90-годишния Уотсън, който дълги години оглавяваше научно-изследователската институция. Оттам обявиха, че осъждат всички неверни лични мнения на д-р Джеймс Уотсън по въпроса за етносите и генетиката.  Д-р Джеймс Уотсън е един от учените, които през 1953 г. стигат до структурата на ДНК - заедно с Франсис Крик и Розалинд Франклин. През 2007 г. той беше свален от ректорския пост след като в интервю пред \"Sunday Times\" заяви, че е \"много песимистичен за перспективите пред Африка\", защото \"всички наши социални политики са изградени върху факта, че тяхната интелигентност е като нашата, но всички изследвания показват, че това не е точно така\". Той добави тогава, че въпреки че иска расите да са равни, \"всички хора, които имат работа с чернокожи работници откриват, че това не е вярно\". След това Уотсън се извини, но в наскоро излъчен документален филм той казва, че възгледите му не са се променили. \"Съвсем не\", казва той в документалния филм на PBS \" \" Научната институция сега обяви, че отнема на Уотсън почетните титли, сред които ректор emeritus, професор emeritus, почетен член на борда на директорите. Според \"Таймс\" от семейството на 90-годишния учен са съобщили, че той не може да коментира, защото е в болница след автомобилна катастрофа през октомври м. г. Интервюто е заснето през лятото на миналата година.  ", "date": "2019.01.14", "title": "Отнемат научни титли на откривателя на ДНК заради расистки коментари"}
{"url": "http://clubz.bg/78238-koj_i_kak_shte_stroi_magistrala_hemus_i_shte_harchi_parite", "text": "Публичност на договора между Агенция \"Пътна инфраструктура\" и държавната фирма \"Автомагистрали\" ЕАД за изграждането на 134 км от магистрала \"Хемус\" и достъп до рамковите споразумения, които държавната компания има с частни строителни фирми за извършване на ремонти и поддръжка на пътната мрежа. За това настояват от БСП пред Министерството на регионалното развитие, което е принципал и на пътната агенция, и на \"Автомагистрали\" ЕАД. Причината - в самия край на 2018 г. първо правителството отпусна 1,3 млрд лв. от държавния бюджет за проектиране и изграждане на аутобана, а след това АПИ възложи работата на държавната компания. За целта бе използват текст от Закона за обществените поръчки, който гласи, че в определени случаи държавата може да избягва провеждането на обществена процедура за избор на изпълнител на даден обект, ако изпълнителят и възложителят са под общ контрол. Агенцията по обществените поръчки обяви в становище, че процедурата, по която АПИ възлага магистрала \"Хемус\" на държавната компания е законосъобразна. Макар и по това да има юридически спор. Борисов пак обеща \"Хемус\" да е готова през 2024 г. (СНИМКИ) Въпросът обаче е кой точно ще проектира и строи магистралата - и ако това са подизпълнители - кои са и как ще бъдат избрани те. По закон и държавните дружества също трябва да обявяват търгове по Закона за обществетните поръчки за доставки, услуги, строителство и т.н. В закона пише, че при строителство на стойност над 10 млн. лв. и строителните услуги на стойност над 430 000 лв. се спазват разпоредбите за публични процедури (чл. 6 от ЗОП - б.р.). В случая става дума за отпуснати за \"Хемус\" над 1 млрд. лв.  Говорителката на БСП Елена Йончева припомни днес, че на 10 октомври 2018 г. бившият (вече) директор на АПИ Светослав Глосов е заявил, че до края на 2018 г. ще бъдат обявени обществените поръчки за строителството на \"Хемус\". Магистралите \"Хемус\" и \"Струма\" са приоритет за правителството В отговор от пътната агенция обявиха, че договорът между нея и \"Автомагистрали\" ЕАД - макар и предварително одобрен от Агенцията за обществени поръчки, пак ще бъде изпратен в законовия срок от 1 месец. Отрича се вариантът, в който има сключени договори с подизпълнители на проектирането и строежа на шестте участъка от магистрала \"Хемус\". Вицепремиерът Томислав Дончев отбеляза днес на свой ред, че договорът позволява строеж без обществени поръчки и няма нарушение на закона. Според него предоставянето на над 1 млрд.лв. по проекта на търговското дружество, било то и държавно - \"Автомагистрали\" ЕАД - не може да се смята за нерегламентирана държавна помощ, което би противоречало на правилата в ЕС.  Как само през декември бюджетът разплати 7 милиарда лева В последните години „Автомагистрали“ ЕАД е изпълнило редица обекти с висока обществена значимост като тунели, виадукти, мостове, асфалто-бетонови настилки на автомагистралите „Хемус“, „Тракия“,„Люлин“, „Струма“ и „Марица“, хварят се оттам. Факт е, че \"спешните\" ремонти на магистрала \"Тракия\" например че правени без публични търгове от \"Автомагистрали\" ЕАД на хартия, но всъщност от различни строителни фирми, на които дейностите бяха възложени. Мотивът търгове да няма бе неотложността на ремонтите. В случая с изграждането на 134 км чисто нова магистрала обаче не става дума за ремонти, а за ново проектиране и строителство. Според експерти в бранша \"Автомагистрали\" ЕАД няма нито човешкия капацитет, нито нужната техника, за за реализира сама проект от такъв мащаб.   Държавното дружество \"Автомагистрали\" няма сключени договори с подизпълнители за строителството на 134 км от АМ \"Хемус\", каквото твърдение се появи в последните дни от лидера на БСП Корнелия Нинова, заяви на пресконференция и министърът на регионалното развитие и благоустройството Петя Аврамова.  Нейният заместник Николай Нанков уточни, че има подписани рамкови споразумения с десет юридически лица за доставка на материали, наем на техника, които са за цялата текуща дейност на фирмата.  Договорът с \"Автомагистрали\" е сключен на 20 декември, каза министър Аврамова и допълни, че ще бъде предоставен на БСП, както поискаха по-рано днес от партията.  В отговор на въпрос заместник-министър Нанков каза, че ръководителят на дружеството Стоян Беличев е бил преди десет години за около година съдружник на съпруга на Гинка Върбакова, като след това е продал дела си.  Аврамова потвърди, че той никога не е бил съдружник с Гинка Върбакова, какъвто въпрос отправи депутатът от БСП Елена Йончева.  Магистралите \"Хемус\" и \"Струма\" са приоритет за правителството Как само през декември бюджетът разплати 7 милиарда лева", "date": "2019.01.14", "title": "Кой и как ще строи магистрала \"Хемус\" и ще харчи парите?"}
{"url": "http://clubz.bg/78232-kmetstvo_i_cyrkva_sporqt_za_monetite_ot_fontana_trevi", "text": "Кметството на Рим и Римокатолическата църква влязоха в остър спор какво да се случва с монетите, събирани от фонтана Треви. Всяка година почти 1,5 милиона евро се вадят от известната забележителност. Парите обичайно се раздават от католическата църква за благотворителност, в помощ на бедните, съобщава Би Би Си. Но сега кметът Вирджиния Раджи иска парите да бъдят харчени за разрушаващата се инфраструктура на града. Според католическата благотворителна организация „Каритас“, загубата на този приход ще удари бедните. Вестникът публикува остра статия в съботния си брой, озаглавена „Пари, взети от най-бедните“. Градските съветници вече са одобрили промяната и тя трябва да влезе в сила през април. Въпреки това много италианци са използвали социалните медии, за да помолят градския съвет да преразгледа решението си, съобщава агенция „Анса“. Вирджиния Раджи пое властта в Рим през 2016 г. с подкрепата на евроскептичните популисти от движението „Пет звезди“, което формира национално коалиционно правителство миналата година. От тогава нейната популярност значително спадна заради неуспеха ѝ да се справи с проблемите, предизвикани от нарастващата задлъжнялост на града. През октомври 2018 г. хиляди хора се събраха пред сградата на общината, за да протестират срещу Раджи, несъбраните боклуци и разбитите пътища. Почти тристагодишният фонтан Треви е посещаван от милиони туристи всяка година. Традицията в него да се хвърлят монети е популяризирана от романтичната комедия с Франк Синатра „Три монети във фонтана“ от 1954 г. Фонтанът е включен и във филма „Сладък живот“ от 1960 г., в който актрисата Анита Екберг минава през водата в рокля без презрамки.", "date": "2019.01.14", "title": "Кметство и Църква спорят за монетите от фонтана Треви"}
{"url": "http://clubz.bg/78252-gledah_plovdiv_az_tazi_scena_sym_q_naemal_za_681_000_lv_dopylnena", "text": "Гледах откриването на “Пловдив - европейска столица на културата” и си викам: \"Нещо не е наред\". Да оставим настрана това, че зрителите се сбиха за одеяла, че кукерите бяха кукери наполовина, а долу бяха обути с маратонки, че Теодосий Спасов свиреше на фона на някакъв кашон, че българският еврокомисар Мария Габриел говореше някакви глупости, че пловдивският кмет Тотев говореше още по-големи глупости.. И си викам – кое не е наред?! И изведнъж чатнах – сцената. Аз тази сцена я познавам. Аз съм я наемал, когато правихме концерт на стадион “Васил Левски”. Правихме го на същата тази сцена. Верно, беше построена хоризонтално, но това са плоскости, които могат да бъдат наредени нагоре или настрани. Затова се изненадах, когато в БТВ Новините съобщиха, че сцената за откриването струва 2 милиона лева. 2 милиона лева. А аз наех същата тази сцена, от същата немска фирма и тя, заедно с осветлението, видеостените, озвучаването и електрогенераторите, струваше 681 хиляди лева. Същата сцена, от същите хора, аз я взех за 681 хиляди лева. А държавните чиновници са дали 2 милиона. Искате ли да се сетите къде е отишла разликата от близо милион и половина лева? И за доказателство аз веднага мога да извадя фактурите, с които платих същата тази сцена, от същата тази немска фирма. Искам и европейските културни общинари от Пловдив да извадят фактурите и да покажат за какво точно са платили 2 милиона наши пари. От фондация \"Пловдив 2019\" излязоха със съобщение в отговор на Трифонов, в което се посочва, че сцената е уникална - такава досега не е била правена.  Ето какво отговарят в седем точки: 1. Изпълнител на откриващото събитие на \"Пловдив 2019“ е германската компания за изпълнителски изкуства phase7, спечелила публичен конкурс за артистична концепция за събитието. 2. Сцената под формата на кула е специално конструирана за големия откриващ спектакъл в Пловдив по проект на phase7. Такова съоръжение никога до момента не е било правено в България, както и подобен по мащабите си спектакъл. 3. Изпълнител конкретно на конструкцията на сцената е швейцарската компания Nussli Group, която строи конструкции и скелета по цял свят. Екип на компанията пътува специално с предварително проектираната конструкция и се грижи за монтажа и демонтажа й на място. 4. Конкретната сцена не е наемно съоръжение, което да се преотдава с пакет от оборудване. Оборудването е съобразено с концепцията на спектакъла, разработена от Свен Сьорен Байер – Артистичен директор на phase7. 5. Техническото обезпечаване на спектакъла е дело на българската компания \"Жокер медия“, която е подизпълнител на phase7 и за подиумите към сцената. 6. Както е обявено и на сайта на фондация \"Пловдив 2019“, цената на сцената с прилежащите й подиуми e 219 053 лева без ДДС. 7. Цялостното техническо обезпечаване на спектакъла, което включва озвучаване, осветление, видео оборудване, екип, е с общ бюджет 880 124 лева без ДДС. Според изискванията на българското законодателство тези данни са публични и налични на уеб страницата на фондация \"Пловдив 2019\", както и целия бюджет на откриващото събитие.", "date": "2019.01.14", "title": "Гледах Пловдив... Аз тази сцена съм я наемал за 681 000 лв. (ДОПЪЛНЕНА)"}
{"url": "http://clubz.bg/78239-sinovete_na_josko_ubijci_po_rojdenie", "text": "Специализираната прокуратура е внесла в Специализирания наказателен съд обвинителен акт срещу 18 лица за участие в организирана престъпна група за  Групата е била ръководена от Иван Йосифов и Петко Стоянов, а участниците в нея бяха задържани на 27 юни 2018 г. при операция на ГДБОП и Специализираната прокуратура в София и областта, напомнят от обвинението. Иван Йосифов е по-големият син на Йосиф Йосифов-Йоско Костинбродски - обвиняван, разследван, осъждан и оправдаван за куп деяния, най-вече свързани с поръчкови убийства и наркоразпространение. От изчезването му през 2014-а свидетелите срещу Йоско започнаха да измират след неразкрити разстрели. 10 куршума за свидетел срещу Йоско Костинбродски (обновена) Според събраните доказателства новата престъпна група е създадена в началото на януари 2018 г. от Иван Йосифов и Петко Стоянов. Двамата познавали всеки от привлечените участници, както и опита им в разпространението на наркотици. Нарекли престъпното сдружение  , а като негова крайна цел определили завладяването на наркопазара в София. Ръководителите контролирали снабдяването на групата с наркотици и прекурсори, както и развили собствено производство, определяли начините на разпространение, подбирали хората, които да бъдат вербувани като дилъри. Те решавали и кои лица да бъдат наказвани физически и как. Двамата нерядко участвали лично в разпространението на наркотици и в наказателни акции. Друга криминална \"звезда\" - Стефан Гевгелийски, смятан за член на групата на Стефан Бонев-Сако - стоял непосредствено след Йосифов и Стоянов в йерархията. Според разследващите участието му се изчерпвало само с указания и поръчки, тъй като от създаването на групата до днес той изтърпява присъда в Софийския затвор. През май 2018 г. Гевгелийски възложил на Иван Йосифов и Петко Стоянов   от специализираните прокуратури и двама разследващи полицаи. Ръководителите на групата свикали среща с част от участниците, както и с други неустановени лица, на която били обсъдени начините на покушенията, на кои доверени лица може да се възложи изпълнението, какви оръжия да бъдат използвани. Йосифов и Стоянов дали указания на членове на групата да проследяват ежедневния маршрут на придвижване на поръчаните за убийство, \n\tда установяват ежедневните и обичайните им навици, както и местата, където живеят, които посещават, където обичайно паркират личните си автомобили. За целта били ангажирани и хора, извън престъпното сдружение. Сега от прокуратурата ще опитат да докажат, че    Предстои Специализираният наказателен съд да насрочи разпоредително заседание по делото. 13 обвиняеми от банда, планирала убийства на полицаи и прокурори През юли бъдещият (тогава) зам. главен прокурор Иван Гешев обяви задържането на бандата, обвинена в подготовка на няколко убийства на служители на реда. Още тогава бе ясно, че   вече има две дела - в едното е съподсъдим с \"именития\" си баща - за разпространение на наркотици  и второ, по което е обвиняем като член на банда за убийства. По него също има силен наследствен елемент - там е съпроцесник със сина на друг участник в бандата на баща му - Ивайло Богьовеца. Стефан Гевгелийския пък е герой на досъдебно за пребит до смърт надзирател от Софийския затвор. Йоско оправдан. Няма го и в сайта на Интерпол Що се касае до Йосифов-старши, легендарният бандит, известен и като Безденския, през 2018 г. бе обявен за   С решение от 12 февруари той и дясната му ръка Ивайло Симеонов-Богьовеца са напълно оневинени от ВКС за атентата срещу Кирил Кирилов - Японеца през далечната 2003 г. По това дело - стартирало като бандата за мокри поръчки  (по кръщавките на МВР), бившите вече обвиняеми могат да си шетат насам-натам с гордо вдигнати чела. Йосифов обаче към момента се укрива заради други досъдебни поризводства. През август Нова тв съобщи, че е задържан и непълнолетният син на Йоско - Валентин Йосифов. Той откраднал яке от момче на улицата в съучастие с още трима. 13 обвиняеми от банда, планирала убийства на полицаи и прокурори Йоско оправдан. Няма го и в сайта на Интерпол", "date": "2019.01.14", "title": "Синовете на Йоско - убийци по рождение?"}
{"url": "http://clubz.bg/78225-evgenij_dajnov_kojto_pita_za_dyunite_e_komunist", "text": "Политологът проф. Евгений Дайнов коментира на профила си във фейсбук информацията, че дюните на \"Смокиня\" са частна собственост. Повод за коментара му стана случаят с унищожаването на дюните на \"Смокиня\", част от които, по данни на прокуратурата и на министерствата на околната среда и на туризма, попадат в частна собственост. Тази сутрин говорителят на прокуратурата Румяна Арнаудова обяви, че собственикът на терена е заплатил 1000 лева на двама багеристи, за да го изравнят. И тримата - подстрекател и физическите извършители - са били арестувани снощи. Дюните на \"Смокиня\" били частни, унищожил ги собственикът Въпросът със собствеността на дюните по морето е от години и все така остава неразрешен. Назря през 2015-а покрай сагата с излятия бетон на къмпинг \"Юг\", който е в съседство с \"Корал\". Тогава властите се хванаха да броят дюните в района и да определят от какъв вид са. Министърът на регионалното развитие към онзи момент, после министър по европредседателството Лиляна Павлова, обяви, че държавата ще отчуждава частни имоти, върху които има дюни. Конкретно за \"Корал\", оказа се, че става въпрос за над 50% от общата частна площ.  Как един частник си огради държавните дюни (СНИМКИ) И миналото лято \"Корал\" бе ябълка на раздора между летовници, местната власт в лицето на кмета на Царево Георги Лапчев и собственици на имоти. Оказа се, най-големият собственик - испанската фирма \"Ибердрола Инмобилария\" е заградила ивицата, в която попадат и дюни. Това е само малка част от примерите, в които дюните са в частни ръце. Неофициално от МРРБ посочват, че ако държавата тръгне към отчуждаване и обезщетения за собствениците, това ще струва милиони левове. Как един частник си огради държавните дюни (СНИМКИ)", "date": "2019.01.14", "title": "Евгений Дайнов: Който пита за дюните е комунист"}
{"url": "http://clubz.bg/78245-anonimnoto_qjce_koeto_be_haresano_25_miliona_pyti", "text": "Анонимна снимка на обикновено яйце от кокошка на бял фон постави рекорд в Инстаграм с 25 милиона харесвания, съобщи сайтът Бъзфийд. Фотосът пожъна неочакван успех само за 10 дни, като подобри предишното постижение в тази социална мрежа, поставено с новороденото бебе на Кайли Дженър, набрало 18 милиона одобрения. Авторът на поста се оказа анонимен, като той специално създаде акаунта за яйцето световен рекордьор. В придружаващия снимка текст потребителят призова на 4 януари хората да му помогнат за поставяне на световен рекорд по лайкове в Инстаграм. Отначало харесванията се точели мъчително. Но след като яйцето се появи в много медии, лайковете скочиха драстично, докато достигнат рекордните 25 милиона. Авторът на снимката не издаде своята самоличност. Той се представи като кокошката Хенриета от Великобритания, а яйцето си кръсти Юджийн.", "date": "2019.01.14", "title": "Анонимното яйце, което бе харесано 25 милиона пъти"}
{"url": "http://clubz.bg/78241-zaplahi_za_zalojeni_bombi_v_letishta_na_moskva", "text": "Заплахи за заложени бомби бяха получени в четири летища на Москва - Шереметиево, Внуково, Домодедово и Жуковский, предаде ТАСС. Анонимните сигнали по телефона бяха потвърдени от летищните власти. Във всички аеродруми се извършва щателна техническа проверка и са затегнали мерките за сигурност. Работата на летищата обаче не е спряна. Ние имаме отработена стандартна процедура при анонимни заплахи по телефона. И точно в този случай тя вече е задействана. Но работата на аеропорта не е спряна, обясниха от Домодедово. Шереметиево не са дали никаква информация. От Жуковский обаче опровергаха съобщенията за заплаха и посочиха, че никакви талефонни обаждания за бомби не са получавали.  Към края на миналата година в Москва бяха евакуирани от големи търговски магазини и молове над 6000 души заради анонимни бомбени заплахи. След проверки на спецорганите се оказа, че сигналите са били фалшиви.", "date": "2019.01.14", "title": "Заплахи за заложени бомби в летища на Москва"}
{"url": "http://clubz.bg/78228-pochina_kmetyt_na_gdansk_namushkan_s_noj_pred_nqkolkostotin_dushi_video", "text": "Кметът на полския град Гданск почина в понеделник, след като беше намушкан с нож по време на благотворително събитие в неделя вечерта, предадоха световните агенции, цитирани от БТА.  Павел Адамович беше нападнат с нож от мъж, докато беше на сцената в края на благотворителна проява в пристанищния град. Претърпял е петчасова операция в университетската болница в града, предаде полската осведомителна агенция ПАП. Нападението е било извършено пред очите на няколкостотин души по време на благотворително проява за набиране на средства за организация, която финансира покупката на медицинско оборудване. Нападателят бързо бил задържан от охраната на събитието, а после отведен от силите на реда. Според говорител на полицията става въпрос за 27-годишен жител на града. Видеозапис от атаката, публикуван в YouTube, показва как мъжът се качва на сцената, напада кмета, а после грабва микрофона и извиква, че предишното центристко правителство на партия \"Гражданска платформа\" го е пратило в затвора, докато той бил невинен, и че е бил подлаган на мъчения. \"Затова Адамович умира\", заявява той. \"Гражданска платформа\" подкрепила преизбирането на кмета на общинските избори през октомври миналата година. Председателят на Европейския съвет Доналд Туск, който е бивш полски премиер, съосновател е на \"Гражданска платформа\" и е от Гданск, призова в Туитър всички да се помолят за кмета. \"Павел, ние сме с теб\", написа той. Съчувствие към Адамович изразиха също полският президент Анджей Дуда и премиерът Матеуш Моравецки, които осъдиха нападението. Петдесет и три годишният Адамович е кмет на Гданск от 1998 г. Той е част от демократичната опозиция, възникнала в града през 80-те години на миналия век под водачеството на Лех Валенса.", "date": "2019.01.14", "title": "Почина кметът на Гданск, намушкан с нож пред няколкостотин души (ВИДЕО)"}
{"url": "http://clubz.bg/78240-sistemata_za_lichni_dokumenti_se_srina_ot_mvr_se_nadqvat_do_vecherta_da_zaraboti", "text": "Сривът в системата за   а технически проблем. Това казаха днес от вътрешното министерство на извънреден брифинг, след като от сутринта системата не работи. Установен е въпросният проблем и се работи по неговото отстраняване. Очаква се към края на деня да има резултат и системата да бъде възстановена. От МВР обясниха, че   и до този момент не е имало срив от такъв мащаб. По-рано днес от МВР съобщиха, че е възникнал технически проблем в т. нар. дирекция  Дирекция „Комуникационни и информационни системи”. Въпреки уверенията от началото на деня, че системата работи, но бавно, в столичния КАТ не се издават документи. Не се приемат зявления за нови лични карти, шофьорски книжки и международни паспорти. Ако сте за получаване на вече изготвени, гишетата работят. В цели градове - като например Бургас, не се издават нито лични документи, нито шофьорски книжки.", "date": "2019.01.14", "title": "Системата за лични документи се срина. От МВР се надяват до вечерта да заработи"}
{"url": "http://clubz.bg/78251-arabskite_strani_vyrvqt_kym_reabilitirane_na_asad", "text": "Той оцеля на власт след осем години война и милиарди долари под формата на финансови средства и въоръжение, дадени, за да бъде свален. Сега сирийският президент Башар Асад се готви да бъде допуснат обратно в организацията на арабските страни - постижение, смятано за немислимо някога, когато той смазваше бунта срещу управлението на семейството си. Страните от Персийския залив, които преди бяха основните поддръжници на сирийските бунтовници, една по една отварят отново посолствата си в Сирия, опасявайки се да не оставят една от важните за арабския свят държави в ръцете на регионалните си противници - Иран и Турция, и да не изпуснат доходоносните проекти за следвоенно възстановяване. Основни гранични пунктове със съседните на Сирия страни, които с години стояха затворени заради войната, работят отново, а, както се твърди, арабските авиокомпании обмислят възможността да възобновят полетите си до Дамаск. Асад амнистира дезертьорите от армията И докато президентът на САЩ Доналд Тръмп възнамерява да изтегли от Сирия наброяващия 2000 души американски военен контингент, сирийските правителствени части се готвят да си възвърнат територията, изоставена от тях през 2012 г. в разгара на войната. Подобно развитие би било значителна стъпка към това Асад да си върне контрола над цяла Сирия, като така единствено Северозападът ще остане в ръцете на бунтовници, повечето от които са джихадисти.  Всичко вероятно изглежда като невъобразим обрат на събитията за лидер, чиято армия някога беше опасно близо до това да рухне. Но започналата през 2015 г. военна интервенция на Русия постепенно обръщаше хода на войната в полза на Асад, което позволи на войниците му, подпомагани от поддържаните от Иран въоръжени отряди, да си върне градове като Хомс и Алепо, които са от изключително важно значение за властта на сирийския президент. Асад управлява страна в руини, в която има близо половин милион загинали, а половината от населението й е разселено. Възможно е на бойното поле да предстоят още важни битки. Но според много хора боевете вървят към края си, а 53-годишният лидер се ползва с още по-голям властови комфорт, отколкото през изминалите осем години. Сред основните мотиви на сунитските страни от Персийския залив е това да парират намесата на своя противник с шиитско управление Иран, чието влияние се разрастваше стремително в хаоса на гражданската война в Сирия. След като през 2011 г. управлението на Асад започна репресии срещу протестиращите, голяма част от арабския и западния свят определи Сирия като държава парий. Тя загуби мястото си в Арабската лига и международната общност й наложи тежки санкции, а американските и европейските дипломати затвориха дипломатическите си мисии. Но изолацията на Сирия никога не е била пълна. Китай, Русия, Бразилия, Индия и Южна Африка поддържаха дипломатически отношения с нея. В арабския свят Ливан, Ирак и Алжир също никога не са прекъсвали връзките си със Сирия. Подкрепян от Русия, Китай и Иран, Асад никога не е усещал реално политическия натиск върху себе си. Тръмп искал да убие Асад Ако Саудитска Арабия опита да възстанови отношенията си с Асад, това ще бъде публично признание, че кралството не е успяло да го свали от власт. В същото време участието на правителствата от Персийския залив и частни компании е от решаващо значение за всякакво сериозно следвоенно възстановяване на Сирия. Разходите за такъв процес се оценяват на между 200 и 350 милиарда долара. Миналия месец суданският президент Омар Башир, самият той парий в международно отношение, посети Дамаск с руски самолет, превръщайки се в първия арабски лидер след 2011 г., отишъл на визита в Сирия. Това посещение в немалка степен се тълкуваше като предвестник на подобна стъпка и от останалите арабски лидери. На 27 декември с публична церемония Обединените арабски емирства възстановиха работата на посолството си в Дамаск, най-значимия досега арабски жест към управлението на Асад, който почти сигурно е бил съгласуван със Саудитска Арабия. На следващия ден същото направи и Бахрейн. Както изглежда, сега дискусията е за това не дали, а кога Сирия отново ще бъде пусната в Арабската лига. На среща в сряда в Кайро египетският министър на външните работи Самех Шукри заяви, че връщането на Сирия в лигата е свързано с развоя на процеса за политическо уреждане на кризата. Някои ливански официални представители настояват Сирия да бъде поканена на арабската икономическа среща на върха през седмицата, на която Ливан ще бъде домакин, но окончателното решение за това ще е на лигата. Жестовете на арабските страни биват отправени на фона на променящия се пейзаж в западния свят. Планираното изтегляне на САЩ от Сирия е част от политиката на Тръмп \"Америка на първо място\". Той нееднократно е заявявал, че не проявява интерес към отстраняване на Асад от власт, нито към държането на американски военни сили за участие в \"безкрайните войни\" в региона, а съвсем наскоро каза за Сирия, че там има само \"пясък и смърт\". Намиращите се във възход десни партии и популистки движения в Европа също са благоразположени към Асад, виждайки в негово лице светска крепост срещу ислямските екстремисти. Дори Турция, чийто президент е известен с изказването си от 2012 г., когато се зарече, че след като Асад бъде свален, ще отиде да се моли в Омаядската джамия в Дамаск, даде сигнал, че ще обмисли възможността да работи със сирийския президент, ако последният спечели свободни и честни избори. След седем години война: Асад и кюрдите държат Сирия За сирийците, които се разбунтуваха срещу управлението на Асад, е възможно нещата да изглеждат сякаш страната им се е върнала точно там откъдето тръгна преди осем години, само че с тази разлика, че сега има половин милион загинали, а градовете са в руини. Според анализатори докато Асад управлява, вероятно Сирия ще продължава да е заплашена от конфликти и несигурност още години наред и ще се възстанови от войната само частично. Но той вероятно няма да се откаже от властта и ще прави бизнес с всеки, който пожелае да прави бизнес с него.   Тръмп искал да убие Асад След седем години война: Асад и кюрдите държат Сирия", "date": "2019.01.14", "title": "Арабските страни вървят към реабилитиране на Асад"}
{"url": "http://clubz.bg/78224-shte_obqsnqva_rumen_radev_za_lobizym", "text": "И днес зам.-председателят на ГЕРБ и председател на парламентарната група на партията Цветан Цветанов не изневери на себе си и атакува президента Румен Радев. Повод станаха критиките на държавния глава към начина, по който правителството реши да процедира с избора на нов тип боен самолет - а именно - да започне преговори със САЩ за F-16, въпреки че параметрите на американската оферта не отговарят на заложените от кабинета критерии. Това породи критики в лобизъм и съмнения за упражнен върху държавата натиск и то не само от Румен Радев. Цветанов обаче твърди, че по-прозрачна процедура от тази на настоящото правителство няма, а ако има лобизъм, то такъв трябва да се търси на \"Дондуков\" 2, тъй като служебното правителство на Радев бе посочило шведската оферта за \"Грипен\" като най-удачна, без обаче да има ангажимент.   Президентът Радев обвини правителството в \"политически лобизъм\" На възражение от страна на водещата, че преди година Цветанов е говорил за експертно решение, а сега е станало политическо, зам.-председателят на ГЕРБ отвърна: След което направи внушението, че който не одобрява начина, по който правителството подхожда към сделката, значи не е евроатлантик. Намекна и за \"схеми\" и \"други подходи\" при придобиването на \"Грипен\" в чужбина. По думите на зам.-председателя на ГЕРБ темата седа не била \"дали парите трябва да са повече или по-малко\"  . Пак Цветанов vs Радев за F-16: Всяко решение е политическо На въпрос защо в президентството се говори за \"лобизъм\" и \"комисионни\" и има ли натиск отвън, Цветаниов отвърна: Пак Цветанов vs Радев за F-16: Всяко решение е политическо", "date": "2019.01.14", "title": "\"Ще обяснява Румен Радев за лобизъм...\""}
{"url": "http://clubz.bg/78244-romi_na_protest_bylgari_yunaci_i_karakachanov_idi_si_snimki", "text": "\"България казва \"не\" на фашизма\", \"Каракачанов, върви си\" , \"Воеводите не събарят къщи\" - това бяха част от лозунгите, които издигнаха представители на ромски организации, които се събраха на протест в понеделник пред Министерския съвет. Недоволството им беше провокирано от изказвания на вицепремиера, военен министър и лидер на ВМРО Красимир Каракачанов, който след случая \"Войводиново\", в който двама роми пребиха военен, обяви, че \"циганите станаха изключително нагли\". Вицепремиерът Каракачанов: Циганите в България станаха изключително нагли Въпреки заявките на един от организаторите на протеста Ачо Йорданов, че пред МС ще се съберат 100 хиляди души, на \"Дондуков\" 1 дойдоха около 100-150 души.  Изказванията бяха съпровождани с викове: \"Българи юнаци\" и \"Оставка\". \"Предполага се, че всички се гордеете, че националната ви принадлежност е българи от цигански произход. Не трябва да се срамувате, че сте цигани\", каза още той. \"България е и нашата родина\", продължи. След това обясни, че  , \"който е с много силни традиции\". Присъстващите коментираха и въпроса кога Каракачанов е ходел да купува гласове по ромските махали.   извика един от присъстващите. Рейтингът на военния министър пада и затова действа по този начин, се чу още на протеста. Както и че ромите, които живеят извън България \"са с нас\" и че ще протестират пред българските посолства в чужбина, за да изразят съпричастност.   \"Ние не насаждаме омраза. Повечето сме служили в казармата\", каза мъж, представил се като Кирил Василев. \"Две години съм пазил България от проблеми. С това ли сме нагли - че пазим България от проблеми\", попита той и добави, че две години в казармата е носел \"Калашников\".  \"Мина времето на кебапчетата и на бирите\", обяви друг изказващ се. Според думите му \"Каракачанов и неговата шайка\" създавали \"театрални пиеси, с които насаждат расова дискриминация и омраза\". Той спомена и \"бай Левски\"- \"неговата кауза не беше да се разделят етносите\".  \"На България не ѝ трябват самолети за 2 млрд.\", допълни той и поиска да се купува вместо това медицинска апаратура.  ", "date": "2019.01.14", "title": "Роми на протест: \"Българи юнаци\" и \"Каракачанов, иди си\" (СНИМКИ)"}
{"url": "http://clubz.bg/78242-andi_myri_se_bori_kato_lyv_no_zagubi_5_setov_mach_tova_li_e_kraqt", "text": "Анди Мъри загуби с 2:3 сета (4:6, 4:6, 7:6(5), 7:6(4), 2:6) от испанеца Роберто Баутиста Агут в голям и много емоционален мач от първия кръг на Откритото първенство на Австралия. Двубоят бе наистина специален, след като в края на миналата седмица бившият №1 в света обяви, че заради болки в десния хълбок не може да продължи да играе и участието в Мелбърн може да е последното в турнир от Големия шлем. Анди Мъри спира с тениса След края на продължилата над 4 часа среща обаче шотландецът отказа да потвърди \"край\" в първото си интервю на корта. Поначало той мечтае да се сбогува с тениса на \"Уимбълдън\". Става въпрос за подмяна на дясната тазобедрена става - нещо, за което Мъри намекна и в петък. Заради операция на същата става той пропусна голяма част от миналия сезон. Изявлението на 3-кратния шампион от Големия шлем бе прекъснато от видео, в което най-големите в тениса, като Роджър Федерер, Рафаел Надал, Новак Джокович, Александър Зверев и т.н. отправиха послания до своя колега. Те казаха мили думи и му пожелаха да се наслаждава на живота след края на активната кариера. Което звучеше малко странно, предвид желанието на британеца да продължава да се бори, за да играе. Явно организаторите се бяха попрестарали. Големите в тениса свалят шапка на Мъри Но дори това да е последният мач на Мъри, той може да напусне сцената гордо и с усмивка. Личеше, че не е в най-доброто си състояние и че отстъпва физически, но не се предаде срещу Агут, който го разиграваше по корта. Испанецът - един от участниците на \"София оупън\" идния месец, направи по един пробив в първите два сета и това бе достатъчно, за да ги спечели. Въпреки всичко Мъри, наблюдаван на живо от майка си и брат си, стисна зъби. Той стигна до успех след тайбрек в третата част и по същия начин изравни - 2:2. Силите му обаче привършиха и в петия сет не успя да се противопостави, независимо че беше близо до пробив в началото. Агут от своя страна се възползва, направи два брейка и за първи път в кариерата си взех връх на двукратния шампион от \"Уимбълдън\". При последния сервис гейм на Мъри публиката стана на крака да го аплодира и той спря да играе за секунди, за да благодари. Полуфиналист от 2018-а с тежка загуба на старта в Австралия Двама от фаворитите в Мелбърн започнаха с трисетови победи във вечерната програма. Шампионът Роджър Федерер мина през узбека Денис Истомин - 6:3, 6:4, 6:4, а финалистът от миналата година Марин Чилич (Хърватия) се справи с представителя на домакините Бърнард Томич - 6:2, 6:4, 7:6(3). Победно начало с обрат за Григор в Мелбърн (СНИМКИ) Големите в тениса свалят шапка на Мъри Полуфиналист от 2018-а с тежка загуба на старта в Австралия Победно начало с обрат за Григор в Мелбърн (СНИМКИ)", "date": "2019.01.14", "title": "Анди Мъри се бори като лъв, но загуби 5-сетов мач. Това ли е краят?"}
{"url": "http://clubz.bg/78227-haznata_tyrsi_34_miliona_leva_ot_borshosh_ndk_oshte_503_000", "text": "Малко над 3,4 милиона лева си търси Министерството на финансите от бившия директор на НДК Мирослав Боршош, а самият Дворец също предяви иск срещу него за 503 000 лева. Двете институции вече са граждански ищци срещу ексшефа на Двореца на културата, срещу когото в Софийския градски съд тръгна делото по същество. Обвиняем е и бившият председател на Съвета на директорите Валентин Кръстев. Едно от най-тежките от обвиненията срещу Боршош е за длъжностно присвояване в особено големи размери. Прокуратурата го поддържа за 3 971 999 лева, които директорът на НДК изплатил на \"Галчев инженеринг\" като аванс за мащабен ремонт на Двореца за предстоящото тогава европредседателство. Още на предходното разпоредително заседание адвокат Ина Лулчева заяви на съда, че надали има човешко същество, което да не знае какво е аванс и че самата дума означава предварително плащане  Повечето обвинения касаят периода от 2015 г., но има и такива за началото на 2017-а - току преди да избухне атаката срещу Боршош, за която някои твърдяха, че е разчистване на сметки в два \"клана\" в ГЕРБ, конкретно - от крилото около Лиляна Павлова. Повечето от по-дребните обвинения касаят умишлена безстопанственост в различни размери - най-често за десетки хиляди, от страна на изпълнителния директор. Те преминават през взимане на коли на лизинг, без да има нужда от това, до сключване на договори за адвокатски и правни услуги, включително процесуално представителство по дела, консултации, изготвяне на искания за изпълнителни производства. За тези цели дворецът имал няколко юрискосулти на щат, изтъква прокуратурата. Също така Боршош възлагал на частни компании пиар услуги, медиен мониторинг, както и поддържане на фейсбук и други социални профили на Двореца, захранването им с новини и пр. За тази цел пък имало трима души щатен пиар отдел, едно техническо лице, че и един шеф над тях.     Отделно от Боршош, обвинение   е повдигнато срещу бившия председател на съвета на директорите на НДК Валентин Кръстев. Прокуратурата ще опита да докаже, че той е заплашил трима служители с уволнение, за да изменят при борбата за обществена поръчка показателите на \"Главболгарстрой\" в негативна посока, за да завишат така оценката на \"Галчев инженеринг\". Принудите касаят именно обществената поръчка за ремонт и пригаждане на НДК за предстоящото тогава председателство на Съвета на ЕС.   Прокуратурата обвини Боршош за коли, пиар и милиони Днешният ден стартира с разпит на поредица от свидетели - бивши служители на Двореца, които са работили някои от \"дублиращите\" се дейности. Така например служител в пиар отдела заяви, че по договора с частна фирма тя им е давала сутрин доклад от 60-70 стр. медийни публикации, касаещи НДК, различни негови събития, както и прилежащите клуб \"Перото\", ДНК - пространство за съвременен танц и пърформанс, театър \"Азарян\" и пр. Служителят не може да прецени дали техният щатен отдел би се справил сам с работата. И делото срещу Мирослав Боршош - тотална \"греда\" Делото веднъж бе връщано на прокуратурата, защото не се разбира обвинителният акт, в него има неточности и липсват факти. През ноември 2018 г. съдия Стефан Милев все пак даде ход, макар че защитата продължи да протестира, че прокуратурата не е отстранила в достатъчна степен неяснотите. И делото срещу Мирослав Боршош - тотална \"греда\"", "date": "2019.01.14", "title": "Хазната търси 3,4 милиона лева от Боршош, НДК - още 503 000"}
{"url": "http://clubz.bg/78247-porychitelqt_na_unishtojavaneto_na_dyunite_pod_garanciq_ot_10_000_lv", "text": "Парична гаранция от 10 000 лв.- с тази мярка за неотклонение е уличеният от прокуратурата за поръчител на изораването на пясъчните дюни на плаж \"Смокиня-север\" - 46-годишният Иван Нончев. Той е от Бургас, има фирма за търговия с части за товарни автомобили. И собственик на луксозна каравана, паркирана на плажа - зад дюната, която бе заравнена през почивните дни. Според други собственици на каравани на плажа, Нончев се оплаквал, че дюната му пречи на изгледа към морето. Нончев е обвинен в поръчителство на унищожаване на природна забележителност - пясъчна дюна, съобщи апелативният прокурор на Бургас Любомир Петров. За пряк извършител на деянието е обвинен Манол Пазвантов на 24 г. - той е оперирал с багера и също е освободен срещу парична гаранция, но от 2000 лв. По закон наказанието за унищожаване на природна забележителност е до 3 години лишаване от свобода или пробация, както и глоба от 3000 до 10 000 лева. Третият сред първоначално задържаните мъже се оказа 18-годишен младеж, спътник на багериста, който остава ключов свидетел по делото. Дюните на къмпинг \"Смокиня\" са разорани (обновена) Други свидетели или очевидци на случилото се с дюните няма, заяви пред местните медии директорът на полицията старши комисар Калоян Калоянов. По думите му сигнал в МВР за унищожаването на дюните не е постъпвал - разследването започнало по медийни публикации. Евгений Дайнов: Който пита за дюните е комунист Според разследващите Нончев е наел Пазвантов за сума от 1000 лв., за да изравни дюната. Обяснението било, че той самият е собственик на имота и всичко е законно. Нончев отрича тези твърдения, разказани от Пазванвов и спътника му по време на разследването и твърди, че никога преди не е виждал багериста.  Дюните на \"Смокиня\" били частни, унищожил ги собственикът Тепърва ще се прави замерване да се уточни каква част от дюните са разрушени, най-вероятно ще бъде санкциониран и концесионерът на плажа. Тепърва се изяснява и собствеността на парцела, като се твърди, че част от нея е на Нончев, а другата попада в концесионната площ. Евгений Дайнов: Който пита за дюните е комунист Дюните на \"Смокиня\" били частни, унищожил ги собственикът", "date": "2019.01.14", "title": "Поръчителят на унищожаването на дюните - под гаранция от 10 000 лв."}
{"url": "http://clubz.bg/78235-osnovni_igrachi_podpisaha_novi_dogovori_s_cska_sofiq", "text": "Полузащитникът Тиаго Родригес подписа нов договор с ЦСКА-София - за още три години. Предишният контракт на един от основните футболисти на \"червените\" изтичаше през юни и напоследък се появиха спекулации, че може да бъде продаден тази зима. Тиаго беше привлечен през лятото на 2017 г. Оттогава той записал 61 мача и 14 гола за клуба, както и близо 20 асистенции, според официалния сайт на ЦСКА-София. ЦСКА-София стартира подготовка без попълнения Малко по-късно стана ясно, че подпис под ново споразумение - за още две години, е сключил вратарят Витаутас Черниаускас. Литовецът също дойде на Армията преди 18 месеца. Вчера старши треньорът Нестор Ел Маестро заяви на открита тренировка, че в този трансферен прозорец няма да бъдат привлечени много нови играчи, тъй като няма необходимост от това. По думите му отборът е достатъчно боеспособен и добре комплектован в този вид. Ако се стигне до изходящ трансфер, тогава може да се мисли за заместник на продадения футболист. Твърди се, че най-близо до изхода на \"Българска армия\" е Кирил Десподов. Днес 60 години навършва един от най-големите в историята на ЦСКА - Георги Димитров-Джеки. Цяла футболна България честити на някогашния №5, бивш капитан на \"червените\" в един от най-силните отбори в историята им и на националния тим.", "date": "2019.01.14", "title": "Основни играчи подписаха нови договори с ЦСКА-София"}
{"url": "http://clubz.bg/78233-iranski_voenen_samolet_katastrofira_pri_kacane", "text": "Иранската армия съобщи, че транспортният самолет, който се разби в иранската провинция Алборз, е бил неин и 15 от 16-те души на борда са загинали, предаде Ройтерс, цитирайки агенция Фарс. \n\tВ публикуваното от армията изявление за медиите не се съобщава чия собственост е самолетът, отбелязва ТАСС, цитирана от БТА.  Причините за произшествието се изясняват, както и информацията за убити и ранени сред екипажа и техническия персонал на борда на самолета. Според ирански медии е оцелял само бордовият инженер.  \n\tАлия Курбанова, прессекретар на бишкекското летище \"Манас\", е заявила пред ТАСС, че самолетът е изпълнявал чартърен полет от Бишкек и е бил собственост на иранската компания \"Паям еър\".  \n\tАгенция Мехр съобщава, че самолетът е бил собственост на компания \"Киргизстан еърлайнс\", отбелязва ТАСС. Той излетял от Бишкек и е трябвало да кацне на летището в иракския град Карадж. По погрешка обаче кацнал в друго разположено наблизо летище. \n\tПричината за грешката е лошото време, съобщава агенция Фарс. \n\tПо информация на агенция Тасним самолетът е произведен между 1958 и 1979 г.", "date": "2019.01.14", "title": "Ирански военен самолет катастрофира при кацане"}
{"url": "http://clubz.bg/78243-demokratichna_bylgariq_izboryt_na_f_16_e_vot_na_doverie_za_sigurnostta", "text": "\"Демократична България\" одобри решението на властта за старт на преговори със САЩ за купуване на изтребители F-16, призовава Народното събрание бързо да даде мандат на правилетството за тези преговори, а то от своя страна в срок до 30 юни 2019 г. да е готово с проекта за договор. Това става ясно от позиция на извънпарламентарната коалиция, посветена на избора на нови самолети за Военновъздушните сили. Гласуването в парламента за промяна на мандата пна властта о придобиване на нов боен самолет е практически „вот на доверие” по въпросите на националната сигурност, твърдят от \"Демократична България\" и зоват всички парламентарни сили да подкрепят решението. Очаква се то да бъде гласувано още тази седмица от депутатите и към момента е ясно, че БСП и \"Воля\" са против. ДПС ще вземе решение утре, но засега не се очакват изненади, а подкрепа. Остава въпрос с поведението на депутатите на \"Атака\" в рамките на \"Обединени патриоти\". Освен за бърза подготовка на договор, от \"Демократична България\" настояват и за изработване на ясен план за изваждането на старата съветска летателна техника от арсенала на военната авиация - самолетите МиГ-29 и Су-25. ДПС още не казва как ще гласува за F-16 Третото настояване е преди внасянето на бъдещ договор със САЩ за ратификация да бъде създаден професионален съвместен програмен офис за придобиване на боен самолет и интеграцията му във въоръжените сили на България и структурата на силите на НАТО. Въпросното звено  предлагат от коалицията.  Миналата седмица Министерският съвет реши да поиска от Народното събрание мандат за започване на преговори със САЩ за купуване на 8 самолета F-16. Иска се и разрешение от депутатите да се нарушат параметри от гласувания проект за инвестиционен разход за новите изтребители. Причината е, че първоначалната оферта от САЩ не се вмества в бюджета от 1,8 млрд. лв., може да има разлики в начина на заплащане, тъй като България иска то да е разсрочено, докато американската страна няма такава практика и трето -  не е изключено компанията производител \"Локхийд Мартин\" да не успее да достави първите 2 самолета в срок до 2 години от евентуалното подписване на договор.  Във вторник три парламентарни комисии ще обсъждат проекта за решение на закрити заседания. Вероятно причината е, че ще се разглеждат документи от военната експертиза, които не трябва да са публични. Гласуването в Народното събрание се очаква до края на седмицата. САЩ: Убедени сме, че F-16  е най-добрата възможност за България Ето и пълния текст на позицията на \"Демократична България\": САЩ: Убедени сме, че F-16  е най-добрата възможност за България", "date": "2019.01.14", "title": "\"Демократична България\": Изборът на  F-16 е \"вот на доверие\" за сигурността"}
{"url": "http://clubz.bg/78231-syobshtenie_ne_ot_mvr_a_ot_voennoto_ministerstvo_rom_napada_kursanti_s_bradva", "text": "Схемата \"роми нападат военни\" започна да се повтаря. Поне в официалните съобщения на сайта на Министерството на отбраната (МО). Двама курсанти от Националния военен университет \"Васил Левски\" са били атакувани с брадва от \"лице от ромски произход\", се казва в информация на оглавяваното от Красимир Каракачанов ведомство. По принцип криминалната сводка е в \"портфолиото\" на Министерство на вътрешните работи. Ето и цялото съобщение на МО: Споменаването на етнически произход не присъства в криминалните хроники на МВР, където се следва принципът, че подобно посочване е  дискриминационно. Това обаче не важи за министерството на Красимир Каракачанов. \"Надграждайки\" прессъобщението на министерството си, днес и самият той реши да се изкаже по темата. \"Ромската\" тема беше повдигната още миналата седмица, когато двама пребиха командос от специалните части в пловдивското село Войводиново при скандал на пътя. Тогава вицепремиерът и лидер на ВМРО Каракачанов побърза да отиде на мястото на инцидента и да обяви, че \"циганите вече са изключително нагли\". Вицепремиерът Каракачанов: Циганите в България станаха изключително нагли Каракачанов за ромите: Има сблъсък на мирогледи, тук ще стане като Африка 11 патриотични интелектуалци пишат на Борисов: адмирации за Каракачанов, дайте ценните си указания Каракачанов за ромите: Има сблъсък на мирогледи, тук ще стане като Африка 11 патриотични интелектуалци пишат на Борисов: адмирации за Каракачанов, дайте ценните си указания", "date": "2019.01.14", "title": "Съобщение не от МВР, а от военното министерство: Ром напада курсанти с брадва"}
{"url": "http://clubz.bg/78234-imitaciite_na_kashkaval_i_sirene_na_otdelen_shtand_ot_dnes", "text": "От днес сиренето и кашкавалът от палмово масло и всякакви други продукти, които имитират млечни, трябва да са на отделен щанд в магазините. Сиренето от палмово масло - на отделен щанд с надпис \"Имитиращи\" В сила влизат и ред други по-строги мерки срещу този тип продукти, които бяха приети миналата година в Наредбата за специфичните изисквания към млечните продукти. Всички имитации трябва да са с ясен надпис, индикиращ, че съдържат растителни мазнини, с букви между 0,9 и 1,2 мм височина, като продуктите трябва да са предварително опаковани. Досега различните видове \"мляко\" - от соя, кокос и прочие - бяха в отделни секции в повечето магазини. Имитиращите кашкавал и сирене продукти обаче бяха скрити, а често и размесени между истинското сирене и кашкавал. Там обаче изпъкваха със значително по-ниските си цени - между 4 и 6 лв за килограм. Три фирми глобени заради фалшиво сирене По данни на Асоциацията на млекопреработвателите обаче за 1 килограм сирене са нужни 7 литра мляко, а за килограм кашкавал - 10 литра. При средна цена около 90 ст. на литър с ДДС, това означава че в килограм сирене или кашкавал само млякото струва повече от килограм имитиращ продукт. А допълнителните разходи и търговската надценка вдигат цената допълнително, до поне 13-14 лв. за килограм. Освен това бизнесът няма да може да смесва двете производства. По последни данни за миналата година българинът е употребил 12 000 тона палмово масло във вид на \"сирене\". Не е ясно обаче колко хора съзнателно са купували имитационен продукт и колко са били заблудени. Надеждата е новите наредби да намали броя на вторите. Корнелия Нинова: Вие, г-н премиер, сте умникът с палмовото масло за бебета Палмовото масло е изключително евтино и популярно в хранителната индустрия. Всяка година се произвеждат над 35 млн. тона. Според изследвания от последните години обаче то увеличава съдържанието на вреден холестерол в кръвта и съответно рисковете за сърдечно-съдови болести. А масовото производство води до изсичане на горите в страните, които са най-големи производители - Малайзия и Индонезия и това тежки щети върху околната среда. Три фирми глобени заради фалшиво сирене Корнелия Нинова: Вие, г-н премиер, сте умникът с палмовото масло за бебета", "date": "2019.01.14", "title": "Имитациите на кашкавал и сирене - на отделен щанд от днес"}
{"url": "http://clubz.bg/78237-es_ne_iska_predpazna_klauza_za_irlandskata_granica", "text": "Предпазната клауза (т. нар. backstop) не е предпочитаният от ЕС вариант за избягване на твърда граница между Ирландия и Северна Ирландия и не подкопава постигнатото през 1998 г. споразумение от Разпети петък в Белфаст. Това се казва в съвместно  на председателите на Еврокомисията Жан-Клод Юнкер и на Европейския съвет Доналд Туск до британската премиерка Тереза Мей. Мей има ден да убеди депутатите за нейния \"Брекзит\" То бе огласено днес – ден преди очаквания решителен вот в британския парламент относно плана на Мей за „Брекзит“. Юнкер и Туск припомнят, че на Европейския съвет на 13 декември 2018 г. са били одобрени редица допълнителни гаранции. Те изтъкват най-вече твърдия ангажимент да се действа бързо за по-нататъшно споразумение, което до 31 декември 2020 г. да изработи алтернативни варианти, така че предпазната клауза да не влезе в сила. Те уверяват Тереза Мей, че споделят заедно с нея решимостта да създадат колкото се може повече сигурност и яснота за гражданите и компаниите в ситуация, при която една държава членка излиза от ЕС след повече от 4 десетилетия   на тясна икономическа и политическа интеграция. Именно по тази причина е толкова важно споразумението за „Брекзит“, постигнато между Мей и лидерите на останалите страни от ЕС. Двамата лидери на ЕС изтъкват, че Еврокомисията потвърждава общото разбиране, че споразумението за „Брекзит“ и протоколът на ирландската граница: Еврокомисията също така споделя желанието на Мей бъдещите отношения между Лондон и Брюксел да вдлязат в сила възможгно най-бързо. Юнкер и Туск заявяват, че нищо в тяхното писмо не може да бъде разглеждано като промяна или като нещо, несъответстващо на проектоспоразумението, договорено с Мей преди месец. Според тях ангажиментът на европейските лидери за ускоряване на търговско споразумение има „правна стойност“, обвързваща „най-тържествено“ ЕС. Ако обаче крайният срок не бъде спазен, Великобритания ще има възможността за удължи преходния период, за да може да избегне задействането на предпазната клауза, т.е. твърдата митническа граница със Северна Ирландия.", "date": "2019.01.14", "title": "ЕС не иска предпазна клауза за ирландската граница"}
{"url": "http://clubz.bg/78223-polufinalist_ot_2018_a_s_tejka_zaguba_na_starta_v_avstraliq", "text": "Първата ракета на Великобритания Кайл Едмънд (№13 в схемата) отпадна още на старта на Откритото първенство на Австралия по тенис след 3:6, 0:6, 5:7 срещу чеха Томаш Бердих (№57 в света). През миналата година Едмънд стигна до полуфинал, след като елиминира Григор Димитров. Днес Едмънд беше неузнаваем в първите два сета. В третия той показа значително по-добра игра, но сбърка във важен момент, при това доста неочаквано. В 11-ия гейм Кайл водеше с 40:0, но направи три поредни грешки, а малко по-късно допусна и пробив. Последва бърза развръзка. Преди година Бердих отпадна на четвъртфинал от Роджър Федерер, а месеци по-късно сложи преждевременен край на сезона заради контузия в гърба. Сега отново изглежда в отлична форма. \"Аустрелиън оупън 2019\" започва доста интересно. Още в първия ден отпадна тенисист от топ 10 и финалист от Лондон - Джон Иснър (САЩ, №9 в схемата). В мач, който си беше чиста престрелка, Иснър отстъпи пред своя сънародник Райли Опелка (№97 в света) с 6:7(4), 6:7(6), 7:6(4), 6:7(5). Това бе двубоят между най-високите тенисисти в турнира - загубилият има ръст 208 см, а Опелка - 213 см. Той е в четвъртината на Григор Димитров - двамата могат да се противопоставят в третия кръг. По-рано тази сутрин Гришо преодоля Янко Типсаревич (Сърбия) с 3:1 и във втория рунд среща уругваеца Пабло Куевас. Победно начало с обрат за Григор в Мелбърн (СНИМКИ) Рафаел Надал (Испания) тръгна с чиста победа срещу представителя на домакините Джеймс Дъкуърт - 6:4, 6:3, 7:5. Друг от фаворитите - Кевин Андерсън (РЮА, №5), загуби сет срещу Адриан Манарино (Франция), но все пак спечели - 6:3, 5:7, 6:2, 6:1. Трудности имаха също двама от младите асове, които ще видим на турнира в София през февруари - Стефанос Циципас (Гърция, №14 в схемата) и Карен Хачанов (Русия, №10 в схемата). Гъркът трябваше да положи много усилия срещу Матео Беретини (Италия) - 6:7(3), 6:4, 6:3, 7:6(4). На Хачанов също се наложи да прави обрат - 3:6, 6:3, 6:4, 6:3 над Петер Гойовчик (Германия).", "date": "2019.01.14", "title": "Полуфиналист от 2018-а с тежка загуба на старта в Австралия"}
{"url": "http://clubz.bg/78222-porajenie_s_bezprecedentno_mnozinstvo", "text": "Намаляват вариантите на премиера Тереза Мей за \"план Б\", в случай че утре Камарата на общините отхвърли договореното от нея споразумение за Брекзит, пише в. \"Файненшъл таймс\", цитиран от БТА. Депутатите трескаво гадаят какъв алтернативен план ще предложи британският премиер предвид очертаващото се тежко поражение за нея. Досега възможностите винаги са варирали от \"Брекзит\" без сделка до втори референдум, който може да доведе до оставане на Обединеното кралство в Европейския съюз. Мей се надява разликата, с която ще загуби вота, да е от порядъка на стотина гласа, което би й дало шанс да се върне в Брюксел, за да търси по-добри условия за раздялата и после да подложи ревизирано споразумение на гласуване в камарата. Консервативни депутати обаче прогнозират, че сделката ще бъде отхвърлена с огромно мнозинство. Очаква се на гласуването утре \"Даунинг стрийт\" 10 да претърпи поражение с \"безпрецедентно мнозинство\", пише и \"Дейли телеграф\".  Мей има ден да убеди депутатите за нейния \"Брекзит\" Министри от кабинета на Мей, сред които Амбър Ръд, Грег Кларк и Дейвид Гок (на бизнеса, на труда и на правосъдието), призовават премиера да реагира, като \"изпробва апетита\" на камарата чрез поредица гласувания за възможните варианти за напускането на съюза. Нейни приближени твърдят, че тя \"инстинктивно не харесва\" тази идея, но не я изключва, отбелязва \"Файненшъл таймс\".  Деловият всекидневник изброява наличните сега варианти за \"Брекзит\" и окачествява излизането от ЕС без сделка като най-малко предпочитано. Тази опция има подкрепата на 80-100 депутати консерватори, настроени евроскептично. Някои от тях казват, че при евентуален \"твърд Брекзит\" Лондон може да сключи с Брюксел споразумение по модела на споразумението СЕТА между Канада и ЕС.  В другия край на спектъра, продължава изданието, са привържениците на втори референдум, който те се надяват, че ще има обратен резултат на първия през 2016 г. Те твърдят, че ако \"план А\" на Мей бъде отхвърлен в Камарата на общините, на референдума повече гласоподаватели ще променят мнението си и ще прегърнат идеята за оставане в ЕС като начин за преодоляване на противопоставянето в камарата.  Вариантът \"Норвегия плюс\" се възприема от някои депутати като най-вероятната почва за компромис. Този \"мек Брекзит\" ще означава, че Великобритания ще остане в митническия съюз с ЕС или в неговия единен пазар, или и в двата. Министри като Ръд и Майкъл Гоув (на околната среда и прехраната) са привърженици на този подход. Норвегия е член на единния пазар, но не на митническия съюз, припомня \"Файненшъл таймс\".  Противници на модела \"Норвегия плюс\" казват, че той почти обезсмисля \"Брекзит\", защото Лондон ще се подчинява на правилата на Брюксел, ще внася в бюджета на ЕС, ще следва общата търговска политика и ще има слаб потенциал да ограничава свободното движение на хора. Според \"Файненшъл таймс\" тук има и един друг голям проблем - всичко това се отнася до бъдещите търговски отношения между двете страни, а депутатите преди това ще трябва да одобрят настоящото споразумение за \"Брекзит\", включително и спорния план междуирландската граница да остане отворена. Тереза Мей: Без моя план за \"Брекзит\" иде катастрофа \"Дейли телеграф\" съобщава, че привържениците на оставането в ЕС обединяват сили, за да предизвикат насрочване на втори референдум. Според вестника се очаква те да публикуват проектозакон за втори референдум, като се надяват той да има различен резултат от първия.  Група депутати от различни партии, сред които Доминик Грийв (бивш главен прокурор консерватор), настояват Тереза Мей да даде на парламента повече провомощия да реши как Великобритания да напусне ЕС. През уикенда се появиха съобщения за подготвян от неназован високопоставен член на Камарата на общините \"преврат\", чрез който да бъде обсебен дневният ред на парламента и така предложението на депутатите \"от задните редове\" да надделее над правителството. Що се отнася до позицията на лейбъристите, \"досега Великобритания рядко се е нуждаела толкова отчаяно от смелостта и целенасочеността на лидера на опозицията, както сега\", констатира \"Гардиън\". Вестникът подчертава, че след по-малко от 11 седмици (освен ако членовете на парламента не се обединят около друг вариант) страната ще излезе \"с гръм и трясък\" от ЕС с катастрофални последици за нейното икономическо и глобално влияние. Но благодарение на небивалото разцепление в Консервативната партия лейбъристите имат възможност да предотвратят съсипването на живота на милиони техни избиратели. \"Брекзит\" - великата битка, която министрите загубиха Тереза Мей и лидерът на лейбъристите Джереми Корбин са вплетени в опасна игра на ръба на риска и колкото по-дълго продължава тя, толкова по-вероятен става резултатът с \"Брекзит\", който разцепва страната и изостря неравенството и взаимната омраза между богатите и бедните в страната. Корбин има избор - или да осуети това, или да остане в историята като съучастник за достигането до тази трагедия. Настоящият подход на лейбъристите да искат чрез общи избори мандат да договорят по-добри условия за напускането на ЕС е също толкова безотговорен, колкото и подходът на правителството, пише \"Гардиън\". Според него ръководството на Лейбъристката партия си въобразява, че ще е в състояние да издейства \"съвсем същите облаги\" от членството в ЕС, докато е извън съюза, и че ще може ограничава свободата на движение.  Лейбъристите трябва да се обявят за референдум веднага след като Тереза Мей загуби вота утре, заключава вестникът. Тереза Мей: Без моя план за \"Брекзит\" иде катастрофа \"Брекзит\" - великата битка, която министрите загубиха", "date": "2019.01.14", "title": "Поражение с \"безпрецедентно мнозинство\""}
{"url": "http://clubz.bg/78229-nachaloto_na_kraq_15_april_video", "text": "HBO най-накрая вдигна завесата на големия въпросителен знак за „Игра на тронове\". Финалният сезон на сериала, базиран на романите на Джордж Р. Мартин, тръгва по света на 14 април, а в България на 15-и. Новината дойде в края на тийзър, показан преди премиерата на третия сезон на „Истински детектив“. В съобщаването на добрата новина този път от HBO бяха любезни да покажат и съвсем нови кадри в иначе неясно видео. Едноминутният клип показва една депресираща семейна среща. Санса и Аря Старк, придружени от Джон Сняг, приближават с факли в ръце няколко статуи в криптата на Зимен хребет. По време на напрегната разходка в слабо осветеното подземие героите чуват гласове: Шоу с всички актьори от \"Игра на Тронове\" След нея се включва гласът на Катлийн Старк: Накрая тримата откриват какви са статуите: версии на самите тях. Скоро след това откритие мраз завзема килиите и тримата вадят оръжията си, за да посрещнат задаващата се ледена заплаха, преди картината да потъмнее до пълен мрак. Както беше посочено по-рано, сезонът ще започне със Зимен хребет с Денерис и нейната армия, готвещи се за предстоящата война с белите бродници. От известните дотук кадри Санса не изглежда доволна да се запознае с Денерис. \"Игра на тронове\" 8 - най-кървавият досега Баталната сцена от сблъсъка с армията на неживите, заснемането на която отне 55 нощи на открито и още седмици в студио, обещава да бъде една от най-големите екшън сцени, показвани някога по телевизията. Ново проучване дава някои полезни съвети за това как да преживеем последния сезон на „Игра на тронове“. \n\tАко сезонът се придържа към график на излъчване по един епизод седмично, неговият шести епизод трябва да бъде показан теоретично на 19 май, но това още не е сигурно, тъй като от HBO не са обявили точния график на последния сезон. Но за да сте спокойни, изчистете календара си поне до края на май. И се подгответе за епичен финален сезон, чийто снимачен период е продължил 55 дни и нощи на три локации. Освен това „финален“ е относителен термин. От HBO вече работят с пълна пара по кастинга на сериала, който ще разказва за събитията, предхождащи историята в „Игра на тронове“. \"Игра на тронове\" 8 - най-кървавият досега", "date": "2019.01.14", "title": "Началото на края: 15 април (ВИДЕО)"}
{"url": "http://clubz.bg/78226-za_stanishev_istanbulskata_konvenciq_bila_reshen_vypros", "text": "Да се акцентира върху различията между социалистическите партии в Европа не е разумна тенденция. Това заяви днес председателят на ПЕС и евродепутат Сергей Станишев преди дискусия на тема \"Три перспективи за бъдещето на обединена Европа\". България блокира ЕС да приеме Истанбулската конвенция Поводът е въпросът за това как кандидат-депутат на БСП за Европарламента (какъвто Станишев все още не е, но има надежди да води листата) ще изпълнява програмна платформа, в която е записано, че БСП не приема Истанбулската конвенция и Пакта за миграция на ООН - два международни документа, които ПЕС и мнозинството европейски социалисти подкрепят. Станишев към БСП: Не знам за половата, но губим политическата идентичност Конвенцията бе обявена за противоконституционна след като БСП и \"Обединените патриоти\" възразиха на приемането й и ГЕРБ решиха да прехвърлят топката на най-висшия съд.  Какво точно съдържа Пактът за миграцията, който България отхвърли? По въпроса с Пакта за миграция на ООН Станишев заяви, че това е проблем, който не може да се решава самостоятелно от една държава. Но документът бил \"много сериозен\", макар и не правно ангажиращ.  Станишев към БСП: Не знам за половата, но губим политическата идентичност Какво точно съдържа Пактът за миграцията, който България отхвърли?", "date": "2019.01.14", "title": "За Станишев Истанбулската конвенция била решен въпрос"}
{"url": "http://clubz.bg/78220-tatqna_doncheva_iztrebitelite_moje_da_uvolnqt_pravitelstvoto", "text": "Сделката за придобиването на нов тип боен самолет може да свали правителството. И за това могат да спомогнат „Атака“ и „Воля“. Такова становище изрази в сутрешния блок на бТВ лидерът на „Движение 21\" Татяна Дончева в коментар за решението на правителството да започне преговори със САЩ за покупката на изтребители F-16 – въпреки че американската оферта не отговаря на заложените от България критерии. Това решение обаче трябва да мине през парламента. Дончева попита защо си купуваме самолети за въздушни нападения – „т.е. ние да нападаме някого ми се струва малко изхвърляне“.  , посочи тя. ДПС още не казва как ще гласува за F-16 По думите й „Воля“ и „Атака“ могат да се окажат препъникамъкът заради известната им проруска ориентация. И лидерът на „Воля“, и този на „Атака“ отдавна демонстрират пристрастия. Марешки не пропуска възможност да атакува публично Каракачанов, в т.ч. за сделката за изтребителите, а Сидеров директно поиска да си купим руски машини. Докладът за нов изтребител: Преговаряме със САЩ за F-16 За Дончева обаче американците не само лобират, ами и правителството, дори и опозицията са плод на чужди интереси. Марешки: Анатема за безидеен наглец като Каракачанов! Тя обвърза сделката за изтребителите с етническото напрежение във Войводиново, участие в което взе и Каракачанов. Докладът за нов изтребител: Преговаряме със САЩ за F-16 Марешки: Анатема за безидеен наглец като Каракачанов!", "date": "2019.01.14", "title": "Татяна Дончева: Изтребителите може да \"уволнят\" правителството"}
{"url": "http://clubz.bg/78218-pobedno_nachalo_s_obrat_za_grigor_v_melbyrn_snimki", "text": "Григор Димитров спечели мача си от първия кръг на Откритото първенство на Австралия. Пред погледа на новия човек в щаба си Андре Агаси, българинът се справи със сърбина Янко Типсаревич - 4:6, 6:3, 6:1, 6:4. Григор беше записал само една победа от пет мача срещу Типсаревич, който заради контузии не бе играл от US Open 2017 насам и след първия сет започна да отпада физически, пък и най-добрият ни тенисист показа по-високата си класа. За Димитров следва мач срещу Пабло Куевас (Уругвай), който тръгна с 3:0 (6:5, 7:5, 6:1) над друг сърбин - Душан Лайович. Балансът е 2:1 в полза на Григор. Още не е ясно кога ще е двубоят. Началото на мача с Типсаревич беше нервно за първата ни ракета. Още в откриващия гейм, в който той сервираше, трябваше да отразява две точки за пробив. След това той стабилизара играта си и на свой ред имаше възможности да пробие подаването на своя опонент. Не го направи, а допусна брейк за 4:5 и малко след това Типсаревич затвори сета с 6:4. Втората част започна аналогично. Този път обаче Димитров не изпусна шанса и проби рано - за 2:0. Нататък двамата печелеха сервис геймовете си, като българинът пропусна възможността да стигне по успеха в сета по-бързо и лесно. Най-важното е, че резултатът бе изравнен след 6:3. Това даде увереност на Григор Димитров, който започна вихрено третия сет. Нашият представител поведе с 4:0, след което нямаше проблеми до 6:1 след три брейка. В четвъртата част резултатът вървеше гейм за гейм, като Димитров нанесе удар тогава, когато бе най-важно - при 5:4 в негова полза. Така спечели с 3:1 и чака втория си мач от първия за годината турнир от Големия шлем.", "date": "2019.01.14", "title": "Победно начало с обрат за Григор в Мелбърн (СНИМКИ)"}
{"url": "http://clubz.bg/78216-germanskoto_razuznavane_cru_i_prevratite_v_chili_i_gyrciq", "text": "Германското правителство реагира прекалено сдържано на запитване относно сътрудничеството на германското външно разузнаване (БНД) и американското ЦРУ с военните диктатури в Гърция и Чили в началото на 60-те и 70-те години на миналия век. В края на миналата година политици от Левицата, сред които и депутатът Ян Корте, представиха на външното министерство в Берлин списък с десетки въпроси във връзка с това сътрудничество. Отговорът на германското правителство от 5 декември бе толкова оскъден, че Корте внесе официална жалба срещу кабинета, обвинявайки го в липса на желание за сътрудничество с парламента. Германското външно министерство наистина призна, че тогавашното социалдемократическо правителство на Вили Бранд е знаело предварително за планирания преврат в Чили, организиран от генерал Аугусто Пиночет. Външното министерство в Берлин обаче не разкрива никакви детайли за ролята на тогавашното германско правителство в контекста на тези драматични събития. На 11 септември 1973 година военните в Чили събарят демократично избрания президенн социалист Салвадор Алиенде. Арестувани се десетки хиляди чилийци, хиляди са избити. Германското правителство отказва да отговори и на някои централни въпроси относно сътрудничеството между ЦРУ, подкрепяло режима на Пиночет, и германското външно разузнаване (БНД). От Берлин твърдят, че „разкриването на подобни съдържания би нарушило стриктната и безсрочна взаимна поверителност, която е в основата на всяко сътрудничество между тайните служби\". Ян Корте обаче отхвърля тези аргументи като несъстоятелни. Неясни според Корте остават и редица други въпроси: кога и под каква форма е действало германското външно разузнаване в Чили? Участвало ли е то в операции на ЦРУ в Чили? Обучавани ли са били чилийски военни в Западна Германия в годините между 1965-а и 1995-а? Също така пестеливи са отговорите на германското правителство относно сътрудничеството на външното разузнаване (БНД) с военната хунта в Гърция между 1967 и 1974 година. Известно е, че както преди, така и след преврата, извършен от десните сили в Гърция, германското външно разузнаване е поддържало тесни връзки с гръцката тайна служба (KYP). Федералното правителство обаче отказва да изясни този въпрос официално. То не е длъжно да публикува документи на тайните служби, които са на по-малко от 60 години. Ян Корте и други критици обаче смятат, че въздържаността на правителството е в противоречие с обявената инициатива за прозрачност. През миналата година външното разузнаване публикува книга с архивни документи от 1945 до 1968 година, които бяха проучени от независими историци. За тази цел бяха инвестирани 2,4 милиона евро. Все пак отговорите от Берлин дават известна представа за германско-чилийските отношения от онова време. Те показват например, че търговията с Чили отбелязва значителен подем именно в годината, в която Пиночет узурпира властта. През 1974 година германският износ за Чили се увеличава с над 40 процента, а вносът оттам - с 65 на сто. Статии от вестниците по онова време показват, че консервативни политици и част от медиите в Германия първоначално са приветствали смяната на властта в Чили и свързаните с нея икономически предимства за Германия. Дългогодишният председател на баварския ХСС Франц-Йозеф Щраус например пише през 1973 година във вестник „Байернкурир\", че думата „ред\" отново е придобила приятно звучене за чилийците. Същата година тогавашният генерален секретар на ХДС Бруно Хек посещава Чили. На въпрос дали знае какво се върши на превърнатия в лагер за изтезания стадион в столицата Сантяго, той отговаря със скандалното изявление: Германският депутат Ян Корте твърди, че федералното правителство оставя неизяснени и други „бели полета\" в западногерманската следвоенна история, включително и за сътрудничеството с режима на апартейд в Южна Африка и някои други страни. „Смятам, че след толкова много време е крайно належащо това минало да се преосмисли, а Федералната република да излезе с ясно становище\", казва Ян Корте. \" \"", "date": "2019.01.14", "title": "Германското разузнаване, ЦРУ и превратите в Чили и Гърция"}
{"url": "http://clubz.bg/78215-vashington_post_trymp_krie_kakvo_si_e_govoril_s_putin", "text": "Американският президент Доналд Тръмп нарече \"смехотворна\" статия във в. \"Вашингтон пост\", която твърди, че се е постарал да скрие подробности от разговорите си с руския държавен глава Владимир Путин, дотам, че дори конфискувал бележките на преводача си, предаде Франс прес. В публикацията си \"Вашингтон пост\" отбелязва, цитирайки бивши и сегашни висши правителствени служители, че няма нито един подробен доклад от разговорите, които Тръмп е водил с Путин на пет различни места през последните две години. \n\tСлед една от срещите си с руския президент - в Хамбург през 2017 г. - милиардерът републиканец дори взел бележките на преводача си и поискал от него да не споделя с други членове на правителството какво е било съдържанието на разговора, пише всекидневникът. Доналд Тръмп се вбеси от новите разкрития за връзките му с Русия  \"Вашингтон пост\", собственост на шефа на \"Амазон\" Джеф Безос, е \"най-вече средство за лобиране в полза на \"Амазон\", заяви Тръмп пред \"Фокс нюз\". и допълни: В петък в. \"Ню Йорк таймс\" разкри, че през 2017 г. ФБР започнало разследване дали президентът Доналд Тръмп е работил в интерес на Русия. \n\t\"Това е най-обидната статия, писана някога за мен, и ако я прочетете, ще видите, че те не са открили абсолютно нищо\", заяви в събота пред \"Фокс\" президентът, който отправи остри нападки и към бившия директор на ФБР Джеймс Коми.", "date": "2019.01.14", "title": "\"Вашингтон пост\": Тръмп крие какво си е говорил с Путин"}
{"url": "http://clubz.bg/78217-mej_ima_den_da_ubedi_deputatite_za_nejniq_brekzit", "text": "Британската министър-председателка Тереза Мей отново ще призове днес депутатите да одобрят договореното от нея, но широко критикувано споразумение за излизане от Европейския съюз, предупреждавайки, че ако това не стане, Великобритания може да изпадне в катастрофално положение, предаде Франс прес, цитирана от БТА. Гласуването е утре. Според Мей отхвърляне на продължително и трудно договорената сделка с ЕС, която не одобряват както еврофилите, така и привържениците на напускането, заплашва да компрометира \"Брекзит\" и да саботира демокрацията. Тереза Мей: Без моя план за \"Брекзит\" иде катастрофа В реч, която Мей ще държи в завод в град Стоук он Трент - крепост на привържениците на \"Брекзит\", се очаква тя да призове депутатите да не разочароват избирателите, гласували на референдума през 2016 г. за излизане от Евросъюза. Ако споразумението не бъде прието, Великобритания рискува да напусне ЕС на 29 март без споразумение - сценарий, от който се опасяват икономическите среди - или, което е по-вероятно, изобщо да не напусне блока, смята Мей. Вчера в таблоида \"Сънди експрес\" Мей вече прикани депутатите да направят \"това, което е правилно за страната\".", "date": "2019.01.14", "title": "Мей има ден да убеди депутатите за нейния \"Брекзит\""}
{"url": "http://clubz.bg/78219-dyunite_na_smokinq_bili_chastni_unishtojil_gi_sobstvenikyt", "text": "Унищожените дюни при къмпинг \"Смокиня\" вероятно са частна собственост и са били заравнени по поръчка на собственика. Той е арестуван късно снощи, както и двама багеристи, на които е било платено да \"работят\" по защитените образувания. Това стана ясно от думите на говорителя на прокуратурата Румяна Арнаудова в коментар за бТВ тази сутрин. Снощи МВР е заловило физическите извършители - двама багеристи, на които е било платено 1000 лева, за да свършат работата. Същата вечер е задържан и поръчителят. Прокуратурата все още не е установила дали той е собственикът на терена. \"Но дори и това да е факт, дюните са защитена територия и не могат да се извършват такива действия\", уточни говорителят на държавното обвинение. И прокуратурата се заема с разораните дюни на \"Смокиня\" Наказанието за това деяние е до 3 години затвор и глоба, като предстои прокуратурата да прецени каква е тежестта на деянието за двамата изпълнители - багеристите. На място на плажа коментира и шефката на екоинспекцията в Бургас Тонка Атанасова. На въпрос нормално ли е дюни да са частна собственост, тя посочи, че заснемането се извършва от Агенцията по геодезия и кадастър към регионалното министерство и РИОСВ е само ползвател на картите. Нова проверка кой разора дюните на \"Смокиня\" Този случай припомня за обещанието на Лиляна Павлова в качеството й на регионален министър след скандала със строежа върху дюни на къмпинг \"Юг\" преди пет години. Тогава Павлова даде заявка, че всички дюни, които попадат в частни ръце, ще бъдат отчуждени, а собствениците им обезщетени. Това не се е случило и до ден днешен.  Нова проверка кой разора дюните на \"Смокиня\"", "date": "2019.01.14", "title": "Дюните на \"Смокиня\" били частни, унищожил ги собственикът"}
{"url": "http://clubz.bg/78213-trymp_shte_opustoshim_turciq_ako_atakuva_kyurdite", "text": "Американският президент Доналд Тръмп предупреди Турция за икономическа катастрофа, ако атакуват кюрдите след изтеглянето на американските войски от Сирия, и наред с това призова кюрдите \"да не предизвикват\" Анкара, предаде Франс прес. \n\tЗапочваме отдавна закъснялото изтегляне от Сирия, като същевременно бием здравата и от много страни малкото останало от халифата на групировката \"Ислямска държава\". Ще атакуваме отново от налична наблизо база, ако тя се възстанови. Ще опустошим икономически Турция, ако атакува кюрдите. Трябва да се създаде зона за сигурност от 20 мили, написа в Туитър Тръмп. Обявеното през декември изтегляне на американските военни, разположени в Сирия да се справят с ИД, беше приветствано от Турция, но застраши положението на кюрдските сили, които се биеха редом със САЩ срещу джихадистката групировка, припомня АФП. САЩ нямало да позволят турците да избият кюрдите Турският президент Реджеп Тайип Ердоган заплашва да предприеме военно настъпление в Северна Сирия, за да прогони бойците от кюрдските Сили за защита на народа, които Анкара смята за терористи. Министърът на външните работи на Турция Мевлют Чавушоглу отговори остро на заплахите на президента на САЩ Доналд Тръмп към Анкара, информира електронното издание на вестник „Милиет”.", "date": "2019.01.14", "title": "Тръмп: Ще опустошим Турция, ако атакува кюрдите"}
{"url": "http://clubz.bg/78221-ubrqqq_debrqqq_te_tova_e_patriotizym_te_tova_e_kultura", "text": "Не съм гледал онова, което Пловдив е предложил на 12 януари, защото не е представлявало приоритет за мен, след като приятели са ми казвали за невъобразими проблеми, безвкусица, непрофесионализъм и корупция в този град. А и не съм аз компетентен да се произнасям от името на обществото за творческите достойнства на самото мероприятие. Още повече че моят вкус - сигурно заради консерватизма и мрънкането на възрастта - очевидно се разминава с някои съвременни еталони за артистично майсторство. Препоръчаха ми, да речем, наши 2-3 нови филма, а аз едвам ги издържах до средата. Няма го реалния живот с реалните проблеми, някакви изкуствени замисли и дълбокомъдри напъни без капчица живец. Лично мнение.  По какво ще разбират и научават младите след четвърт век в какво мрачно време на безпътица и застой сме живели ние сега - през последните десетина години? Къде са дълбоките и задълбочаващи се грижи и болки на живота ни, на страната ни? Застой, намазан с фондьотен, за да мине за стабилност. А когато има нещо нелошо като идея, повечето артисти говорят като при театрално представление, но с изкуствена интонация, с натренирани жестове и банални гримаси, така че ме облъхва изкуственост. Да допълня, че понякога в театрите се псува яко и в съзнанието ми остава не съдържанието, в което може би има нещо значимо, а попсувването... Лично мнение - пак да го кажа - на неспециалист. \n\tМоето усещане на все пак доста четящ книги и постоянно гледащ филми човек е, че напоследък родната ни действителност не ражда нищо талантливо, запомнящо се, хващащо за душата, насълзяващо сетивата.  Живеем в безвремие, опираме се на творци, които са станали такива доста отдавна. Една постоянна Валя Балканска – много я харесвах, но тя пее едно и също по един и същи начин поне 20 години. Жива и здрава да е, голяма е. Но е като извадена от миналото. Тя не го заслужава това мое усещане, но като я видя и чуя, до обонянието ми се донася миризма на нафталин. Това правим ние – вадим някой и друг Майстор от миналото, но той все пак е като от миналото. Той е в миналото. Той е миналото. Сякаш сме в етнографски музей. Влезте в етнографски музей - ще усетите миризмата. Миризмата на минало. И патриотизмът ни е с етнографски привкус – дрънчат кукери, пеят се кога зашумят буките, вият се мъжки хора в ледени води. Днес! Днес?  Днес – когато дори вече на близо 100 години самият Кисинджър се вълнува от въздействието и влиянието на изкуствения интелект върху човечеството! Живеем си ние в безвремие. Талантите бягат като дявол от тамян от днешната власт с нейните принизени потребности и издребняващо светоусещане, с нейните скъсени, всекидневно орязвани хоризонти – с визия до носа и с виждане до пъпа. За Твореца не е престижно да го свързват с днешната власт. Защото за Твореца животът е във Времето, а смъртта - в Безвремието. Затова и се натъкваме постоянно на сурогати и имитации на изкуство със съмнителен вкус и блудкав привкус. Или на някакъв етнографски фундаментализъм, на едно към едно с миналото. А както казах, миналото винаги е минало и е отминало. Да напомня отново, че написаното тук е само и единствено лично мнение. Уморен и посърнал се питам - защо има толкова убожество, толкова неестетичност, толкова непрофесионализъм, толкова симулации на стойност, от която няма нищо да остане след десетина години дори, камо ли след десетина десетилетия?  Как защо?  Защото способните хора се спасяват – спасяват се или в чужбина, или от тези, които са на власт. Уважаващият себе си човек, ако не е хептен огладнял и изпаднал, той гледа да се опази от днешните властимащи. Той чувства, че те не го заслужават, че бидейки с тях, ще хвърли сянка върху името си. За твореца, за професионалиста, за можещия, за знаещия не е престижно да го свързват с днешната власт. Затова такава ни става околната среда с плочките и с пътищата, с постройките и с проектите. Затова предлагаме нелепи теменужени шевици, скъпи измишльотини и най-много отработени, проверени още през соца, просмукани от насталгия към все същото соц някога стереотипи и сантименти. Но нищо повече от това. Нищо повече от това, но и много по-слабо и непрофесионално оттогава. \n\tМоля за снизхождение към личното ми мнение! Лично мнение на човек, който се тревожи с болка за България - че тя затъва в застой, залинява в безвремие, не цени креативността, не обича младите, не уважава способните, не дава път на талантите. \n\tЗавръща се у нас псевдокултурата на хоремага, на бабаитството като гротескно отношение към традицията, на машиналното рутинно парадиране с ритуалите, на вечното от Витоша по-високо нема, на арт чалгата и дори на самата чалга. Когато по върховете на държавата няма визионери, таланти, творци, стратези, то и надолу всичко става прекалено обикновено, лишено от размах на мисълта, от подем на творчеството, от разгръщане на индивидуалността, от празник на истинската култура. Всички те са изместени от ерзаца, от шаблона, от закостенелостта именно като криво разбрана традиция, от останалата без душа, без дъх и без дух банална и лишена от фантазия и емоция ритуалност.  Всичко ще заприлича на един подпийнал местен властови тартор, навлякъл някаква натруфена, само на пръв поглед приличаща на автентична кукерска маска и топнал родолюбиво срамните си части в студените води на Безвремието, на спрялото Време. Убряяя, дебряяя, те това е патриотизъм, те това е култура!  А аз само наивно споделям личното си мнение, че: Патриотизъм днес е това – да работиш за съвременна, нормална, демократична, развиваща се България, България на модерните комуникационни и информационни технологии, на най-актуалните дебати за настоящето и бъдещето на човешката цивилизация - България, от която младите не емигрират навън от нейната територия и в която старите не емигрират навътре в себе си. И че: Култура днес е това - да създаваш духовност и одухотвореност, които оставят материални следи във и за Бъдещето и правят хората по-просветени, по-образовани, по-мислещи, по-отговорни, по-възпитани и по-креативни, вместо да стават все по-унили, по-отчаяни, по-обезверени, по-затъпяващи в безпътно битие и все по-търкащи лотарийни талони до умопомрачение и като единствена и последна тяхна надежда да се оправят и за един миг да решат всичките си екзистенциални, сиреч насъщни проблеми...    ", "date": "2019.01.14", "title": "Убряяя, дебряяя, те това е патриотизъм, те това е култура"}
{"url": "http://clubz.bg/78214-stachka_v_desetki_germanski_letishta", "text": "Германски профсъюз разшири планирана за  стачка на служителите по сигурността на летището във  , включвайки още няколко летища, сред които това в  , предадоха Асошиейтед прес и ДПА. \n\tСиндикатът Ферди (Verdi) обяви днес, че се предвиждат еднодневни протестни действия на летището в Хамбург. Преди два дни профсъюзът обяви планирана стачка на летището във Франкфурт - най-натовареното в Германия. \n\tСтачки се очакват във вторник и на по-малките летища в  . \n\tСиндикатът иска заплащането на служителите по сигурността да се повиши до 20 евро на час.  \n\tПо-рано стачки доведоха до отмяна на стотици полети на летищата в Дюселдорф, Кьолн-Бон, Щутгарт и Берлин. \n\tПрофсъюзът призова за стачка и на летището в   във вторник. Подобни действия вероятно ще предизвикат сериозни забавяния на второто по големина германско летище, посочва Ройтерс.", "date": "2019.01.14", "title": "Стачка в десетки германски летища"}
