{"url": "http://clubz.bg/64899-gazprom_spira_gazta_za_ukrajna", "text": "Руската компания \"Газпром\" спира доставките на природен газ към Украйна днес, съобщи \"Файненшъл таймс\". Изненада! \"Газпром\" отчете 80% спад на печалбата В следващите четири дни Украйна ще трябва да намали потреблението с 5-10%, съобщи ръководителят на националната компания \"Нафтогаз\". \"Газпром\" върна предплатената за месеца сума - няма одобрено предварително споразумение между двете страни. Същинският проблем е в решението на арбитражния съд в Стокхолм в полза на Украйна. То задължи руската компания да изплати на украинската. 4.63 млрд. долара по договор за пренос към Европа. Съдът реши, че за последните 8 години е пренесено по-малко от договореното количество газ през украинска територия. Руснаците обаче не са съгласни.  Преразглеждането на тарифите, поискано от Украйна, обаче също бе отказано.", "date": "2018.03.01", "title": "\"Газпром\" спира газта за Украйна"}
{"url": "http://clubz.bg/64891-kraj_na_po_niskoto_zaplashtane_za_iztochnoevropejcite", "text": "Милиони така наречени „командировани работници“ ще получат по-добра закрила срещу подбиването на заплащането и социалните им придобивки. След многомесечни преговори, представители на Европейския парламент, на Еврокомисията и на страните-членки стигнаха до принципно решение. Еврокомисарката по социалните въпроси Мариане Тисен нарече решението „пробив“ и същевременно „балансиран компромис“. Сърцевината му се свежда до принципа: еднакво заплащане за една и съща работа на едно и също място. Болногледачки от Полша, строители от Румъния, български работници в кланиците - стотици хиляди европейци работят като „командировани работници\" в по-богатите държави от ЕС, включително и в Германия. Съответните полски, румънски или български фирми ги изпращат в чужбина, но им плащат като у дома. По този начин тези работници са много по-евтини на германския трудов пазар, а в същото време са и важен икономически фактор за своите страни, където се стичат и облагат доходите им. Синдикатите обаче критикуват тази практика и я наричат „експлоатация\" на нископлатени източноевропейци, която водела до социален дъмпинг. Страни като Полша и Унгария настояват за запазване на досегашните правила, които правят техните граждани много по-конкурентоспособни на европейските трудови пазари. Докато по-богати държави като Германия и особено Франция вече отдавна настояват за реформи. Според официалната статистика, около 2 милиона командировани работници работят в друга държава от ЕС. Правилата за техния статут са отпреди 20 години, а от 2016 се преговаря за обновление. Миналата година новоизбраният френски президент Еманюел Макров дори обяви тази реформа за свой приоритет. Държавите от Средна и Източна Европа, които бяха приети през последните десетилетия в ЕС, държат на правото на техните граждани свободно да работят в други страни-членки. Но тъй като в новоприетите държави заплащането на труда е по-ниско, западноевропейските страни се оплакват, че командированите работници подбиват равнището на трудовите възнаграждения. Според постигнатия сега компромис, срокът за командироване на работници ще бъде ограничен до 12 месеца, с възможност да се удължи до 18 месеца. Командированите работници от самото начало ще получават заплащане като това на местните им колеги, включително и добавки като 13-а заплата и компенсации за лошо време например. Пътните им и квартирни разноски не бива да се удържат от заплатите. В резултат от новите правила командированите работници ще получават сигурност и закрила още от първия си работен ден, като така ще се излезе от спиралната надпревара за все по-ниско заплащане при все по-лоши условия. В същото време командированите работници и занапред ще имат правото да се осигуряват здравно и пенсионно в своите родни страни. И понеже съответните вноски в Средна и Източна Европа са по-ниски, отколкото на запад, трудът на командированите работници ще продължи да бъде по-евтин. С настоящия компромис бяха преодолени различията между Изтока и Запада, заяви българската заместник-министърка на труда Зорница Русинова от името на българското европредседателство: Това неокончателно споразумение тепърва трябва да мине през Европейския съвет и през Европарламента. Целта е да влезе окончателно в сила още през първата половина на тази година.", "date": "2018.03.01", "title": "Край на по-ниското заплащане за източноевропейците"}
{"url": "http://clubz.bg/64898-ruskiqt_patriarh_kiril_ne_komentira_vyprosa_za_makedonskata_cyrkva", "text": "В ексклузивно интервю за БНР и БНТ днес руският патриарх Кирил говори за Истанбулската конвенция, \"ужасната\" ситуация в Украйна, силната връзка между българи и руснаци, подпомогната от двете църкви, и ред други теми.  Руският патриарх: Заставам зад БПЦ за Истанбулската конвенция Той обаче е отказал да отговори на въпроса дали Българската православна църка може да стане църква-майка на македонската, разкри преди излъчване на   водещият на \"Още от деня\" по националната телевизия Емил Кошлуков. И попита за мнение журналистът и водещ на предаването \"Вяра и общество\" Горан Благоев, поканен да коментира интервюто преди излъчването му. Благоев бе изненадан. Призив до патриарха: Българската църква да стане майка на македонската Според него това е симптоматично, особено на фона на усиленото говорене от страна на \"двама руски външни министри - руският външен министър Лавров и външният министър на руската църква архиепископ Иларион\" . И двамата в един глас сякаш казвали, \"това не е ваша работа\". Странно е и че интервюто е акредитирано не през българския  Свети Синод, а през представителството на руската църква тук, в България. Патриарх Кирил обаче не отказа да отговори на въпроса какви са му отношенията с Путин. След кратък исторически преглед на руския цезаропапизъм, заяви: Нито се случвало висши чиновници или висши духовници да се месят в изборните процеси на ръководствата на църквата или държавата. Имали и пълна автономия за решаване на всички \"вътрешни въпроси\". Патриархът обяви и че сътрудничеството между различните деноминации - протестанти, католици, православни - засега е \"много затруднено\". Виновни били протестантските църкви, твърде много облъчени от светската власт.  Но за това не били виновни православните. За компютрите и Световната мрежа пък каза: Призив до патриарха: Българската църква да стане майка на македонската", "date": "2018.03.01", "title": "Руският патриарх Кирил не коментира въпроса за македонската църква"}
{"url": "http://clubz.bg/64896-rumen_radev_bylgariq_ima_interes_ot_ruski_gaz_prqko_prez_cherno_more", "text": "Това е заявил президентът Румен Радев в интервю за ТАСС, дадено пред първия заместник генерален директор на руската агенция Михаил Гусман, съобщи БТА.  Президентът Радев: Да изведем отношенията с Русия от ледената епоха Според държавния глава има сфери, в които отношенията ни с Русия се развиват активно и са от взаимен интерес. За пример са дадени туризмът и търговията с недвижими имоти. Румен Радев изразява надежда, че българската селскостопанска продукция ще се върне на руския пазар. Потенциал президентът вижда и в сътрудничество в IT-сектора, става ясно още от акцентите на интервюто, публикувани от БТА. Радев е обърнал внимание и на предимствата за руските туристи в България, които според него са предпочитани гости, за което допринася близостта на езиците и духовните връзки между нашите народи. Държавата пък прави всичко възможно на руските туристи да им е по-лесно, когато поискат да пътуват до България.  По-рано от прессекретариата на държавния глава също разпространиха акценти от интервюто. Според съобщението Радев е заявил още, че   и опитите за политическа изолация на Русия не носят изгоди за нито една от страните. По повод честването на 140 години от Освобождението на България Радев заявява: Румен Радев е заявил, че до края на годината очаква посещение у нас на руския президент (в Русия предстоят избори за президент през март - б.р.), защото \"защото тези събития заслужават да ги почетем съвместно\". Той припомня още, че България е дала на славянските народи писменост и се гордее с това свое постижение и по думите му най-силните връзки между българския и руския народ са духовните и затова  . Пълното интервю на президента на България Румен Радев ще бъде публикувано в \"Росийская газета\" и на сайта на ТАСС.", "date": "2018.03.01", "title": "Румен Радев: България има интерес от руски газ пряко, през Черно море"}
{"url": "http://clubz.bg/64895-%E2%80%9Emuzikautor%E2%80%9C_sys_signal_do_dans", "text": "Сигнал до ДАНС са изпратили „Музикаутор“ за организатори на концерти, които укриват приходи за милиони левове приходи и не плащат авторски права. Фирмите, действащи под бранда „Moko Solution“ формално сключват договор с „Музикаутор“, за да изпълнят законовото изискване да имат предварително разрешение от авторите, но след това не плащат възнаграждения, твърдят от организацията. Венци Мицов: Музикаутор забрани на МTV да пуска \"Каризма\" и група \"Станиоли\" От „Музикаутор“ описват порочен бизнес модел, при който фирми организират концерти, събират приходите от тях, не изплащат договорените възнаграждения и след това са изпразнени от средства. По този начин те ощетяват авторите и творците, както и останалите организатори на концерти, които са коректни партньори и имат прозрачен и законен бизнес. Зад бранда „Moko Solution“ стои едно и също лице – Димитър Дамянов, посочват от „Музикаутор“. Според тях той ръководи над 8 фирми под различни имена, които от 2014 г. до края на 2017 г. са генерирали предполагаеми приходи от продажба на билети над 4 млн. и половина лева. Отбелязани са концертите, организирани в разрез със закона, от „Moko Solution“ – на „Дийп Пърпъл“, Ал Бано, Брайън Адамс, ФСБ, Цеца Величкович, Лепа Брена, Драгана Миркович. За концерта на „Любе“ през 2016-а в столицата компанията променя името си на „Любе 2016“, твърдят от „Музикаутор“. Заради дългове впоследствие тя е с наложен запор. От 11 концерта, за които има сключен договор между „Музикаутор“ и някоя от фирмите от „Мoko“, е заплатено възнаграждението само за един и то наполовина – за концерта на Брайън Адамс. От „Музикаутор“ сигнализират още, че компаниите на Димитър Дамянов организират и концерти без разрешението на авторите на музика. Два от тях са се провели в зала 1 на НДК през 2017-а – на „Gregorian“ и Желко Йоксимович. Последният бе през февруари тази година в зала „Универсиада“ – на руската аренби звезда Тимати. От организацията за авторски права завеждат и печелят дело срещу „Бюро Моко“ ЕООД през 2015-а за договорно неизпълнение във връзка с концерта на Лепа Брена в същата година. „Моko“ са осъдени да заплатят 7 918, 72 лева през 2016 г., от тези пари не е изплатен нито лев, твърдят от „Музикаутор“. „Музикаутор“ са сигнализирали институциите и за подобна практика на компанията „Болкан ентъртейнмънт къмпани“, преминала в „Карма ивентс“ и след това в „Болкан ентъртейнмънт груп“, всяка от които има огромни задължения и препродадена на малоимотни българи. Към последната компания тече проверка в прокуратурата, а фирмата вече не провежда дейност. Междувременно „Moko Solution“ продължават да организират музикални събития, през 2018-а предстоят концерти на Деспина Ванди (12 март), Лепа Брена (23 март), Горан Брегович (13 април), „Форинър“ (9 май), Шоуто на АББА (29 септември). „Площад Славейков“ се опита да открие за коментар „Moko Solution“ – но телефони за контакт с фирмата не са налични в интернет. Изпратихме по мейла молба за коментар, но засега нямаме отговор.", "date": "2018.03.01", "title": "„Музикаутор“ със сигнал до ДАНС"}
{"url": "http://clubz.bg/64879-ginka_vyrbakova_zaplashi_da_sydi_klevetnicite_i_zlostornicite_video", "text": "Гинка Върбакова, собственик на фирмата, предпочетена от чешката държавна компания ЧЕЗ за купувач на българския й бизнес, заплаши със съд всички, които са тиражирали злонамерени твърдения срещу нея и \"Инерком България\". Тя заяви, че заедно с адвокатите на фирмата ще направят преглед на казаното по техен адрес през последната седмица и ще потърсят правата си по съдебен ред. Щеше да бъде бездарно, ако не беше трагично Това се случи на извънредното съвместно заседание днес на Комисията по енергетика и Комисията за контрол над службите за сигурност в Народното събрание, която изслушва участници и институции за сделката за продажбата на активите на ЧЕЗ в България на \"Инерком\". Решено беше то да има открита и закрита част, заради чувствителната информация. Изслушването започна с Върбакова, която изчете от листовете пред себе си информация за започналата процедура, за това кои са \"Инерком\", кои са им партньорите в сделката. Преамбюлът й беше посветен на злостната кампания срещу нея и фирмата, в която те прозират интереси на конкуренти и на други, които искат да си вдигнат политическия рейтинг. По този повод Върбакова изчете от листовете реплика, насочена срещу лидера на БСП Корнелия Нинова: След Върбакова думата взеха шефовете на КЕВР и на Комисията за финансов надзор - Иван Иванов и Юлия Ненкова, които отново заявиха казаното по-рано от тях, че ще направят необходимите проверки, когато приключи сделката. Към момента по нея има сключен само предварителен договор.  Съпругът на Гинка Върбакова - стар познайник на службите Шефът на разузнаването (ДАР) Драгомир Димитров пък заяви само, че по тяхна информация оценката на активите на ЧЕЗ в България е била за 225 млн. евро, \"така че постигнатата цена (между 320 и 340 милиона евро, по непотвърдена официално информация - бел.а.) e много над тази оценка\". Колегата му - директорът на контраразузнаването (ДАНС) Димитър Георгиев обясни, че \"във връзка с чл.4 на закона за ДАНС, снабдяването и разпределението на електроенергия не е стратегическа дейност, а дружеството не е част от стратегическите обекти според  \". А финансовото разузнаване щяло да провери, каквото трябва да провери, стана ясно от изказването му. Правителството е знаело, държавата се е ангажирала по тази сделка чрез единствената държавна банка Българска банка за развитие, каза лидерът на БСП Корнелия Нинова, която се позова на документа, заведен в секретна секция на Народното събрание и внесен от премиера Бойко Борисов. В него, както стана известно по-рано, се отбелязва, че ББР е приела да гарантира изплащането на заема на \"ЧЕЗ Разпределение\" към Европейската банка за възстановяване и развитие (ЕБВР), ако стане предсрочно изискуем.  Нито един лев от банката не е ангажиран със сделката за ЧЕЗ, каза Стоян Мавродиев, главен изпълнителен директор на ББР. Нито веднъж премиерът Бойко Борисов или министърът на финансите Владислав Горанов не са влияли по никакъв начин на банката за нито една нейна сделка, заяви той. Той отрече да е изпращал каквото и да е писмо с такова намерение, както се твърди в чешкото издание \"Лидове новини\", което цитира говорителя на ЧЕЗ. Из \"секретните\" данни за ЧЕЗ: БСП пита защо Банката за развитие е излъгала Народните представители решиха заседанието да има открита и закрита част. Шефът на енергийната комисия Делян Добрев прочете писмо от \"Инерком България\", с което се настоява за закрито заседание в частта, в която ще бъдат обявени подробности за сделката, поради тежките клаузи за конфиденциалност за кандидат-купувача на \"ЧЕЗ-България\". Душан Щраух, посланик на Чешката република в България, също присъства на заседанието. След като й бе дадена думата, Върбакова изчете от куп листове пред нея защо са тук, че са жертва на злостна кампания и че \"Инерком България\" е компания с репутация, както и наетите от нея консултанти и експерти за сделката. Върбакова прочете, че се води \"безпрецедентна кампания, насочена срещу компания като нашата, която е ясна и прозрачна, и се случи, защото сме избрани за купувач\". По думите на Върбакова, те са атакувани от \"конкуренти, които искат да провалят сделката и да я обърнат в тяхна полза, заради икономически интереси на вече отпаднали кандидати, които искат да спечелят по служебен ред, задкулисно, чрез доказване на политически натиск, тиражирайки откровени лъжи и инсинуцаии, това е сценарий, в който категорично отказваме да участваме\". Защо е важно да знаем всичко за и около Гинка Върбакова Едноличната собственичка на купувача на най-голямото електроразпределително предприятие в България заяви, че е тук, защото иска да опровергае съмненията, \"че нямаме професионална биография и капацитет - длъжни сме да защитим доброто си име, дължим го на хората, институциите и банките, с които работим\". Върбакова заяви, че заедно с адвокатите на дружеството ще прегледат всички изявления, направени по техен адрес, и \"ще си търсим правата по отношение на всички последващи спекулации и лъжи, тиражирни слухове, че сме подставени лица и участваме в схеми за скрито придобиване\". Държавата поиска, а Гинка Върбакова прие да я пусне в сделката за ЧЕЗ Гинка Върбакова назова компаниите и експертите, наети от \"Инерком\", за реализиране на сделката:   - най-голямата адвокатска кантора в света по брой сделки за м.г., според Thomson Reuters, осъществили правната защита на интересите на \"Инерком\", адвокатската кантора от България  ,   - \"бутикова компания в сферата на инвестиционното банкиране\", както я определи Върбакова, а Илиян Скарлатов от \"бутиковата компания\" също е на заседанието на парламентарните комисии, \"Делойт България\" пък са осъществили финансовия и данъчния дю дилиджънс.  След което последва остра реплика, също прочетена от листовете пред нея: По-рано днес Бойко Борисов покани Гинка Върбакова в Министерския съвет и заяви желанието на държавата да участва в сделката, а тя пое ангажимент да представи в Прага това искане.       Съпругът на Гинка Върбакова - стар познайник на службите Из \"секретните\" данни за ЧЕЗ: БСП пита защо Банката за развитие е излъгала Защо е важно да знаем всичко за и около Гинка Върбакова Държавата поиска, а Гинка Върбакова прие да я пусне в сделката за ЧЕЗ", "date": "2018.03.01", "title": "Гинка Върбакова заплаши да съди клеветниците и злосторниците (ВИДЕО)"}
{"url": "http://clubz.bg/64882-rusiq_obmislq_da_napusne_syveta_na_evropa", "text": "Русия обмисля възможността да   и да прекрати сътрудничеството си с  , твърди  , като се позовава на държавни служители. Причината са решенията на Европейския съд по правата на човека (ЕСПЧ), които обикновено  .  Потенциалното денонсиране на Конвенцията за защита на правата на човека и основните свободи ще преустанови юрисдикцията на Европейския съд за правата на човека (ЕСПЧ) и ще прекрати членството на Русия в Съвета на Европа. В Съвета на Европа в момента членуват 47 държави, които са подписали и ратифицирали конвенцията, гарантираща защита на основните права и свободи, както и право на живот, свободно слово, образование и забрана на мъченията. Гражданите на тези страни, които смятат, че тези им права са нарушени, могат да се обърнат към Европейския съд по правата на човека в Страсбург и ако решението на съда е в тяхна полза, съответната държава трябва да се съобрази с него. След анексирането на Крим,   (ПАСЕ). В следствие на това над 20 съдии от ЕСПЧ, много от които поемат руски дела, \"се избират без участието на руски представители\" и това поставя под въпрос легитимността им, смятат руските представители. От юни миналата година Русия не изплаща и вноски в бюджета на Съвета на Европа, тъй като иска правата на делегатите да бъдат възстановени. На 13 февруари Москва обяви, че вноските няма да се изплащат и през 2018 г. През 2015 г. президентът Владимир Путин подписа закон, който позволява на Конституционния съд на Русия да не изпълнява решенията на ЕСПЧ. Страсбург: Руският закон \"срещу гей пропагандата\" е дискриминационен В края на миналата година Русия беше осъдена в Страсбург да изплати на опозиционния лидер Алексей Навални 55 хиляди евро, а на пребиваващия в затвора негов брат Олег над 20 хиляди евро. ЕСПЧ уважи жалбата им и им присъди компенсация заради несправедливи присъди в Русия по обвинения в измама и присвояване на средства от руския клон на френската козметична фирма \"Ив Роше\", които пречат на опозиционера да се включи в президентските избори тази година. През юни 2017 г. пък съд Русия беше осъдена да плати обезщетения на активисти, осъдени по Закона срещу пропагандирането на хомосексуализъм. Той беше обявен за дискриминационен. Русия е сред страните с най-много осъдителни присъди. Днес вестник   съобщи, че общо 42-ма души,  . Тогава въоръжени терористи от чеченски произход превземат театъра и взимат за заложници над 900 души. Според ищците руските власти не са взели необходимите мерки тогава, после не са провели достатъчно задълбочено разследване, нито е имало справедлива компенсация за потърпевшите и близките на жертвите.", "date": "2018.03.01", "title": "Русия обмисля да напусне Съвета на Европа"}
{"url": "http://clubz.bg/64893-v_ranglista_na_uefa_ima_dva_otbora_cska_koj_koj_e", "text": "Вчера УЕФА прати писмо до ЦСКА-София и БФС, с което обяви, че е преразгледала решението си клубът да не играе в европейските клубни турнири до лятото на 2019 г., тъй като го счита за нов.  ЦСКА-София може да играе в Европа от лятото! Отборът може да играе в Европа още от тази година, стига да се класира за Шампионската лига или Лига Европа по спортен път. Това даде повод на \"червените\" фенове да повярват, че по този начин УЕФА най-накрая е припознала ЦСКА-София за наследник на обявения във фалит ПФК ЦСКА АД. Нещо, за което клубът води битка. Справка в ранглистата на Шампионската лига (продължението на турнира за КЕШ преди това) показва, че това не е така. Във вечната листа най-предно класираният български отбор е ПФК ЦСКА (София), делото за фалита на който още не е приключило. В графата на ЦСКА е отбелязана статистиката от 25 участия на армейците в шампионския турнир. В същото време на 147-о място фигурира ПФК ЦСКА-София. Срещу този клуб стоят следните показатели: 4 участия, 16 мача, 8 победи, 1 равен и 7 загуби. Голова разлика 29:28 и 17 точки. Бърза справка показва, че това е статистиката на \"Литекс\" в надпреварата. Тук е мястото да припомним два факта. Първо, БФС счита ЦСКА-София за наследник на \"Литекс\", по думите на Борислав Михайлов през миналата година. Второ, в опита си да убеди УЕФА да допусне клуба до Лига Европа през миналата година, юридическият екип на \"червените\" беше написал до Нион, че ЦСКА-София всъщност е наследник на \"Литекс\" и че преместването на клуба в София било \"маркетингов ход\". Кореспонденция до УЕФА с това обяснение бе тиражирана преди няколко месеца. И Пламен Марков, един от директорите в Борисовата градина, заяви, че така от ЦСКА-София отчаяно опитали да се доберат до турнирите. А иначе си били ЦСКА. Толкова засега. Ясно е, че краят на сагата все още е далеч и е отворен. Тепърва предстои покупката на емблемата на фалиралия ЦСКА. И приключване на делото по фалита. Тогава ще видим как ще реагира УЕФА. А всеки сам може да провери изнесените по-горе данни. Просто напишете в \"Гугъл\"", "date": "2018.03.01", "title": "В ранглиста на УЕФА има два отбора ЦСКА. Кой кой е?"}
{"url": "http://clubz.bg/64894-kak_se_finansira_sdelkata_za_chez_samo_deputatite_shte_chuqt", "text": "Все още се преговаря с големи международни банки за финансиране на покупката на българския бизнес на ЧЕЗ от \"Инерком България\". Това обясни на съвместното заседание на парламентарни комисии Веселин Захариев от Mane Capital, \"бутиковата инвестиционна компания\", консултант на \"Инерком\" за сделката.  Фирмата на Гинка Върбакова е платила 5 млн. евро гаранция за ЧЕЗ Преди това едноличният собственик на \"Инерком\" - Гинка Върбакова, отговори на някои въпроси: \"Преди малко отговорихте на въпрос, който не беше зададен в тази зала: Дали сте се виждали с премиера. \"Вашият съпруг Славчо Бързаков срещал ли се е с г-н Бойко Борисов извън МС и кога за последно\", запита Йончева. Не ми е известно съпругът ми да е познавал Бойко Борисов, премиера на България, каза Върбакова. Захариев започна обясненията си за финансирането с ноторно известното, че финансирането се случва по един и същи начин, самоучастие и една или множество банки, които предоставят дългово финансиране. Той обеща повече детайли на закритото заседание, като посочи, че самото финансиране по сделката \"няма да бъде обезпечавано, нито ще бъде случвано на ниво седемте дружества на ЧЕЗ в България, обезпечения няма да са активи на нито едно от придобиващите дружества, иначе трябва да има изрично разрешение от КЕВР\". В момента се водят преговори и точната сума ще е резултат от тези преговори с изключително големи и известни международни банки, стана ясно от изявлението му, 20-30 процента ще бъде собственото финансиране. Банките не са нито глупави, нито наивни, те правят изключително обстойна процедура за проверка на клиента, вкл. процедури за пране на пари, така че това е допълнителна сигурност, че една такава сделка не може да се случи по случаен и непрозрачен начин, заяви финансовият консултант.  Държавата поиска, а Гинка Върбакова прие да я пусне в сделката за ЧЕЗ Соцдепутатът Таско Ерменков запита Върбакова как така от 23 MW, колкото е общата инсталирана мощност на фотоволтачните централи на Върбакова и съпруга й, и приходите са около 15 милиона лева годишно, ще съберат тези 140 милиона лева, които трябва да бъдат внесени като собствено самоучастие. Корнелия Нинова: Борисов се докара до там да се моли на Гинка Върбакова От своя страна шефът на Комисията за енергийно и водно регулиране (КЕВР) Иван Иванов отговори, че се внушават неверни твърдения, че КЕВР може да прекрати процедурата за два дни. Наскоро това обяви бившият министър на енергетиката Румен Овчаров, който каза, че може да се приложи чл. 92. Този текст дава разрешение на Комисията за извършване на следните сделки - учредяване на особен залог върху имуществото, с което се осъществява лицензионна дейност, нито едно от лицензираните дружества на ЧЕЗ нямат подадени заявления за учредяване на залог или ипотека, стана ясно от отговора на Иванов. Шефът на разузнаването Драгомир Димитров отговори на въпроса на соцдепутата Атанас Костадинов за офшорните пари и банки с нарушена репутация така: Намеренията за продажба на ЧЕЗ датират от май 2010 година, каза още Драгомир Димитров. “В ЧЕЗ са били притеснени от намерението на българските власти за преразглеждане на отношенията със всички ЕРП-та“, обясни той. През 2010 година са водени преговори с няколко компании, най-сериозни са били преговорите с Енерго Про (частна чешка компания, собственик на електроразпределението в Североизточна България - б.р.), но ЧЕЗ не е проявила интерес. От първото полугодие на 2012 година интерес за придобиване на ЧЕЗ е имало от руски холдинг и американска компания. Най-напреднали са били разговорите с руски холдинг, който се е отказал по икономически причини“, обясни председателят на ДАР. След 20 минути почивка, депутатите от енергийната комисия и от комисията за контрол на службите ще изслушат Гинка Върбакова и екипа й на закрито заседание. Държавата поиска, а Гинка Върбакова прие да я пусне в сделката за ЧЕЗ Корнелия Нинова: Борисов се докара до там да се моли на Гинка Върбакова", "date": "2018.03.01", "title": "Как се финансира сделката за ЧЕЗ - само депутатите ще чуят"}
{"url": "http://clubz.bg/64863-prelystitelkata_na_deripaska_iska_ubejishte_v_sasht", "text": "Беларуската прелъстителка Анастасия Вашукевич, известна повече като Настя Рибката, поиска политическо убежище в САЩ, съобщи Радио \"Свобода\". Това поиска и руснакът Александър Кирилов, известен също като Алекс Лесли. Преди месец опозиционерът Алексей Навални уличи олигарха Олег Дерипаска, че е подкупил руския вицепремиер Сергей Приходко със скъпа яхта и компанията на красивата Настя. Как се троли Путин – рецептата на виртуоза (ВИДЕО) Тя и Лесли се намират в момента в затвора в Тайланд, където бяха арестувани миналата седмица. Те са убедени, че животът им е в опасност. Доверено лице на Лесли предало негово писмо до американското посолство в Банкок. В него руснакът твърди, че двамата с Настя Рибката избягали в Тайланд заради шума около разследването на Фонда за борба с корупцията (ФБК) на Навални. Блогърът разкри, че красавицата е била на яхтата на Дерипаска заедно с него и Приходко. Сексгуруто твърди, че те имат доказателства във вид на снимки, видео и аудиозаписи за \"престъпления на руското правителство\". И са готови да предадат материалите на САЩ в замяна на помощ. Кирилов, Вашукевич и още няколко души бяха арестувани в тайландския курорт Патая на 26 февруари. В профила си в инстаграм красивата прелъстителка пише, че е похарчила всичките си пари за внасяне на залог, след което тя и Лесли били пуснати. След това обаче двамата отново били арестувани и според Настя Рибката това станало заради намесата на ФСБ. Преди два дни Вашукевич заяви, че ще разкаже за намесата на Русия в президентските избори в САЩ през 2016 г. Тя обаче така и не е дала доказателства.", "date": "2018.03.01", "title": "Прелъстителката на Дерипаска иска убежище в САЩ"}
{"url": "http://clubz.bg/64890-firmata_na_ginka_vyrbakova_e_platila_5_mln_evro_garanciq_za_chez", "text": "Фирмата на Гинка Върбакова \"Инерком\" е платила пет милиона евро гаранция по сделката за покупка на българските активи на ЧЕЗ. Това заяви говорителката на ЧЕЗ-Груп Алис Хоржакова пред чешкия сайт  . Гинка Върбакова заплаши да съди клеветниците и злосторниците (ВИДЕО) Тя заяви още, че в ЧЕЗ не е постъпила официална информация за желанието на България да участва в сделката.  По-рано днес министърът на финансите Владислав Горанов заяви, че държавата би искала да получи контролен дял в ЧЕЗ, ако продавачът - чешката ЧЕЗ-Груп, се съгласи на тези промени. Собственичката на купувача на българските активи на ЧЕЗ \"Инерком\" Гинка Върбакова е готова да допусне държавата в сделката и да прехвърли договора, който има. Държавата поиска, а Гинка Върбакова прие да я пусне в сделката за ЧЕЗ Днес стана ясно още, че Върбакова заминава за Чехия, за да запознае продавача ЧЕЗ-Груп със създалата се ситуация в България. Държавата поиска, а Гинка Върбакова прие да я пусне в сделката за ЧЕЗ", "date": "2018.03.01", "title": "Фирмата на Гинка Върбакова е платила 5 млн. евро гаранция за ЧЕЗ"}
{"url": "http://clubz.bg/64880-yunker_bez_kompromisi_s_korupciqta_i_prestypnostta_v_zapadnite_balkani", "text": "Оставаме ангажирани с европейската перспектива на страните от Западните Балкани, но няма да правим компромиси с корупцията и организираната престъпност, заяви председателят на Еврокомисията Жан-Клод Юнкер. Нито една от тях не е изпълнила критериите за членство в Европейския съюз, изтъкна той в София. Той повтори, че вероятно първите страни от Западните Балкани ще се присъединят към блока през 2025 г., но призова \"се съсредоточим не върху крайните дати, а върху процеса\" на кандидатстване. Той отбеляза желанието за реформи на управляващите в шестте страни, но даде да се разбере, че напредъкът все още не е достатъчен. Юнкер: Западните Балкани могат да влязат в ЕС до 2025 г. На срещата с лидерите на страните от Западните Балкани в София през май освен техният напредък в изпълняването на критериите, ще се обсъждат въпроси като миграцията и особено икономическата ситуация на региона, изтъкна Юнкер.  До срещата през май ще имаме \"лоб по лоб всички магистрали и жп линии\", ключови за подобряване на свързаността в региона, заяви пък българският премиер Бойко Борисов. Целта е да има кокретни срокове за изпълнение на проектите. Приканен от българския премиер, Юнкер заяви също, че тогава ще стане дума и за финансирането на ключовите инфраструктурни проекти за подобряване на свързаността. С обиколката си в Западните Балкани Юнкер и върховният представител на ЕС по външни работи Федерика Могерини са се убедили \"колко е отвратителна свързаността\" в региона, отбеляза българският премиер Бойко Борисов. Юнкер към Западните Балкани: Първо граничните спорове, после членство Юнкер към Западните Балкани: Първо граничните спорове, после членство", "date": "2018.03.01", "title": "Юнкер: Без компромиси с корупцията и престъпността в Западните Балкани"}
{"url": "http://clubz.bg/64889-referendumyt_za_istanbulskata_konvenciq_trygna_s_falstart", "text": "С 6 гласа \"за\", 7 \"против\" и 1 \"въздържал се\" парламентарната комисия по взаимодействие с неправителствените организации отхвърли предложението на БСП за референдум за т.нар. Истанбулска конвенция. Гласовете \"против\" бяха от ГЕРБ и ДПС. Инициативата за референдума е на БСП. Въпросът, избран от социалистите, е: БСП внесе искането за референдум със 74 депутатки подписа. Според закона се изизкват 48 подписа. Гласуването в комисията за взаимодействие с неправителствените организации с шеф Антон Кутев (БСП) беше първият случай, в който парламента се произнесе по инициативата за референдум. Водеща комисия по темата обаче е правната комисия, с шеф Данаил Кирилов (ГЕРБ). Окончателното решение ще се вземе от пленарната зала. БСП опитва да се отърве от собствения си референдум за Истанбулската конвенция Междувременно от ГЕРБ сезираха Конституционния съд по темата. Управляващите искат съда да се произнесе за това дали Истанбулската конвенция съответства на конституционния текст, според който бракът е добровоелн съюз между мъж и жена. Основните притеснения за тази конвенция е, че тя ще направи възможно сключването на бракове от хора от един и същи пол. Неведнъж обаче тези притесненя бяха опровергани.", "date": "2018.03.01", "title": "Референдумът за Истанбулската конвенция тръгна с фалстарт"}
{"url": "http://clubz.bg/64888-stanimir_stoilov_veche_e_selekcioner_na_kazahstan", "text": "Станимир Стоилов от днес е национален селекционер на Казахстан. Той бе представен на пресконференция, след като подписа договор. За назначението на Мъри се говори от известно време, още от края на миналата година, когато той стана за четвърти пореден път шампион на страната със столичния \"Астана\". На 8 януари Стоилов продължи договора си с \"Астана\" - за необявен срок. Сега става ясно, че контрактът е бил за участието на тима в елиминациите на турнира Лига Европа - докато \"Астана\" е в надпреварата. Отборът обаче отпадна още на 1/16-финалите от \"Спортинг\" (Лисабон). И вече нямаше пречки най-успелият български треньор по футбол зад граница да поеме селекцията на Казахстан. А досегашният наставник - руснакът Александър Бородюк, бе уволнен още през януари. Най-вероятно в \"Астана\" българинът ще бъде заместен от своя асистент Григори Бабаян. А българските помощници на Стоилов - Цанко Цветанов и Саид Ибраимов, ще го последват в националния тим. 51-годишният Станимир Стоилов стана шампион на Казахстан през 2014, 2015, 2016 и 2017 г., като през 2015 г. тимът на стана първият в страната, стигнал до груповата фаза на Шампионската лига. През 2016 и 2017 г. Астана участва и в групите на Лига Европа.", "date": "2018.03.01", "title": "Станимир Стоилов вече е селекционер на Казахстан"}
{"url": "http://clubz.bg/64868-vss_obsyjda_evropreporyki_celta_e_da_se_izleze_po_naj_delikatniq_nachin", "text": "Това стана ясно на \"знаменателна\" дискусия във ВСС по повод изпълнението на част от мерките събрани в пътна карта, начертани от ЕК по Механизма и сътрудничество и проверка. От докладваното от Цветинка Пашкунова стана ясно, че от мерките е изпълнена напълно само една точка: препоръката за   Други точки са в процес на изпълнение, но някои са напълно нереалистични, отчете Пашкунова. Затова пък по темата в Министерството на правосъдието има   която трябва да измисли промени в НПК. Севдалин Мавров припомни, че той и Евгени Диков участват и в друга работна група: която трябва да направи нещо по препоръките от анализа на европрокурори, засягащи разследване срещу \"тримата големи\" - председателите на ВКС, ВАС и главния прокурор. Мавров предложи да се ангажират наказателни съдии от ВКС и прокурори от ВКП.  Клуб Z припомня че това е, меко казано, спорно   докато за двамата председатели на върховни съдилища е ясно, че ги разследва и обвинява прокурор, не е ясно кой разследва обвинител № 1, щом той е шеф \"по вертикала\" и има право да отменя актове на всеки от подчинените си. А от последващите откровени думи на Мавров стана ясно Главният прокурор Цацаров взе думата, колкото да каже, че \"проблемът е, че работната група е създадена със заповед на министъра на правосъдието и трябва там да предложим това\". Завърза се дискусия, че част от предложенията са приложени и приложими,   като например това - че западните обвинители са предложили връщане на централизирания модел в държавното обвинение по отношение на назначаване и правомощия на главния прокурор. Членовете на съвета казаха, че работната група е оставена да мисли и че не бива нищо да бъде правено, само за да се изпълни някаква пътна карта. Лозан Панов разкри и съмнителната роля на съдиите от ВКС, които биват включвани в такива работни групи за промени в законодателството: Чу се гласът на Цацаров - че са в ход преговори със Службата за подкрепа на структурните реформи за анализ и на ВКС и ВАС  Представляващият Боян Магдалинчев също пламенно прегърна темата за качеството на проверките и препоръките по Механизма на ЕК. Съветът в крайна сметка одобри и изпрати информация за свършеното от работните групи само с един глас \"против\". В края на март предстои нова мисия по Механизма за сътрудничество и проверка. \"Пленумът на Висшия съдебен съвет прие обобщената информация по изпълнение на мерките от Пътната карта по Мярка 13 от Плана за действие за изпълнение на препоръките от доклада на Европейската комисия по Механизма за сътрудничество и оценка от м. януари 2017 г. Обобщената информация ще бъде изпратена на Министерство на правосъдието. Висшият съдебен съвет предоставя информация за седем мерки, една от които е изпълнена, а другите в процес на изпълнение. Изпълнена е Мярка 24.2, като всички органи на съдебната власт са свързани с ядрото на ЕИСПП в режим изпращане на информация към него и получаване на справки от него. По отношение на Мярка 25 предвиждаща анализ на необходимостта от преразглеждане на предвидения процент външни назначения в съдебната власт към 20.02.2018 г. няма допълнителна относима информация. ЗИД на ЗСВ е публикуван на интернет страницата на Министерство на правосъдието. В процес на изпълнение е Мярка 29 предвиждаща образуване на дисциплинарни производства от страна на ВСС при наличието на данни за извършване на дисциплинарни нарушения, по предложение на органите на съдебната власт по чл. 312, ал. 1 от ЗСВ. Отчетено е, че от началото на 2017 г. до края на месец февруари 2018 г. във ВСС са образувани 11 дисциплинарни производства срещу прокурори с твърдения за случаи на неетично или друго поведение, несъвместимо със службата на магистрата. Две от производствата са обединени в едно общо. Четири от производствата са приключили с решение на Прокурорската колегия за налагане на дисциплинарно наказание, едно производство е спряно поради наличие на досъдебно производство за същото деяние, а останалите пет са на етап изясняване на фактите и обстоятелствата по извършеното нарушение и събиране на доказателства. В процес на изпълнение е Мярка 36.2, според която в годишния доклад за дейността на ВСС трябва да се съдържа информация за размера на събраните суми по постановени наказания конфискация, глоба, както и на събраните суми по присъдени в полза на прокуратурата и съда разноски по наказателни дела. В справката е уточнено, че годишният доклад за дейността на ВСС за 2017 г. следва да бъде внесен за разглеждане от Народното събрание в срок до 31 май 2018 г. В изпълнение на Мярка 38.3 „Образуване на дисциплинарни производства и налагане на дисциплинарни наказания при доказани случаи на дисциплинарни нарушения от страна на съдии, прокурори и следователи и своевременно публично оповестяване за окончателния резултат от действията по сигналите и предложенията, по предложение на ОСВ по чл. 312, ал. 1 от ЗСВ.“ е посочено, че към края на м. февруари 2018 г. във ВСС са образувани три дисциплинарни производства срещу прокурори по предложение на ИВСС след извършена проверка за извършени нарушения по чл. 175к ЗСВ. Производствата понастоящем са висящи. Към 20.02.2018 г. няма нова информация за изпълнението на Мярка 39, която касае образуване на дисциплинарни производства и налагане на дисциплинарни наказания при доказани случаи на неспазване на законоустановените срокове за излагане на мотивите, по предложение на ОСВ по чл. 312, ал. 1 от ЗСВ. През 2017 г. по тази мярка във ВСС са образувани пет дисциплинарни производства срещу съдии, които са на етап изясняване на фактите и обстоятелствата по извършеното нарушение и събиране на доказателства. През 2017 г. с решение на съдийската колегия са приключени три дисциплинарни производства с такъв предмет, образувани през предходни периоди. Наложено е наказание освобождаване от длъжност по едно дисциплинарно производство, в което е установено дисциплинарно нарушение, изразяващо се в системно неспазване на сроковете за предаване на мотивите към постановени присъди. През същия период е наложено наказание забележка по друго дисциплинарно производство, а едно дисциплинарно производство е приключено с решение за липса на виновно поведение на магистрата и неналагане на наказание. В отговор на Мярка 40 „Изготвяне на предложения за законодателни промени, засягащи разследвания срещу председателите на ВКС и ВАС и главния прокурор, съответстващи на действащата конституционна уредба“, с решение на пленума на ВСС на 12.10.2017 г. са определени четирима представители на ВСС за участие в работна група на Министерство на правосъдието за изготвяне на предложения за законодателни промени засягащи разследвания срещу административните ръководители на ВКС,  ВАС и ПРБ. В хода на дебата членовете на ВСС коментираха необходимостта от преразглеждане на мерките по Пътната карта, тъй като част от тях се дублират, други са несъотносими с функциите и правомощията на ВСС след последните конституционни и законодателни промени, а някои са в противоречие с изводи и констатации от анализи  на Службата за подкрепа на структурната реформа на ЕК.\"", "date": "2018.03.01", "title": "ВСС обсъжда европрепоръки: Целта е да се излезе по-най деликатния начин "}
{"url": "http://clubz.bg/64884-galyp_72_na_sto_ot_bylgarite_iskat_otmqna_na_sdelkata_za_chez", "text": "Огромната част от българите са против случващото се с ЧЕЗ. 72 на сто смятат, че държавата трябва да отмени сделката, а три четвърти, че направо трябва да изкупи дружеството. Държавата поиска, а Гинка Върбакова прие да я пусне в сделката за ЧЕЗ 93% от анкетираните твърдят, че са чули за сделката за продажбата на ЧЕЗ на \"Инерком\". 72% от запознатите я определят като ненормална и неприемлива, а само 16% намират случващото се за нормално и приемливо. Останалите не могат да преценят. Общественото мнение явно еднозначно се противопоставя на случващото се, коментират от \"Галъп интернъшънъл\". Мнозинство от 61% смятат, че министър Теменужка Петкова е допуснала грешка, а мнозинство от 56% намират, че премиерът Борисов е допуснал грешка. Голямата част от тези отговори са автоматични и хората закономерно търсят вината у ресорния министър. За това спомогна и бързата оставка на министър Петкова, първоначално възприета от Борисов. Мнозинство от 72% иска държавата да отмени сделката, а 17% смятат, че държавата не трябва да се меси. Останалите се затрудняват да формират позиция. Както може и да се очаква, преобладаващото мнение по отношение на електроразпределителното предприятие клони към идеята то да е държавна собственост. Три четвърти подкрепят идеята държавата да купи ЧЕЗ, 20% са против, а останалите се колебаят.", "date": "2018.03.01", "title": "\"Галъп\": 72 на сто от българите искат отмяна на сделката за ЧЕЗ"}
{"url": "http://clubz.bg/64874-eto_i_novite_taksi_na_sofijskiq_universitet_za_20181019_g", "text": "Академичният съвет на СУ \"Св. Кл. Охридски\" прие промени в таксите за обучение - за някои специалности няма промяна, за други - намаляват или се покачват, съобщават от университета. Промяната в годишните такси се отнася единствено за студенти, докторанти и специализанти, приети през учебната 2018/2019 година. Не се променят размерите на годишните такси за обучение на приетите до момента, съобщи пресцентърът на СУ. \n\tБез промяна остават годишните такси за обучение на новоприети студенти, докторанти и специализанти в седем от факултетите на СУ - във Факултета по начална и предучилищна педагогика, Историческия факултет, Факултета по журналистика и масова комуникация, Медицинския факултет, Биологическия факултет, Факултета по математика и информатика и във Факултета по класически и нови филологии.  \n\tЗа три от специалностите във Факултета по . Намаляват се таксите и в Богословския факултет, в някои специалности на Факултета по химия и фармация и във всички специалности на Физическия факултет за бакалаври. \n\tНяма промяна на   в Софийския университет за учебната 2018/2019 година и те остават 30 лева за явяване на изпит и 30 лева за участие в кандидатстудентската кампания и в класирането. Няма промяна и в таксата от 50 лева за конкурсен изпит на кандидат-докторанти. \n\tАкадемичният съвет е решил да бъде намалена годишната такса за обучение на студенти редовно обучение, в степента \"бакалавър\", приети в специалностите: \n\t- \"Статистика\" във Факултета по математика и информатика - от 800 лева на 640 лева; \"Педагогика на обучението по...\" с химия и английски език във Факултета по химия и фармация - от 400 лева на 200 лева;  \n\t- \"Педагогика на обучението по...\" с химия и информатика във Факултета по химия и фармация и във Факултета по математика и информатика - от 400 лева на 200 лева; \n\t-  \"Педагогика на обучението по...\" за учител по природни науки в основна степен на образованието във Физическия факултет - от 400 лева на 200 лева; \n\t- \"Религията в Европа\" в Богословския факултет - от 560 лева на 500 лева;  \n\t- \"Теология\" в Богословския факултет - от 560 лева на 500 лева;  \n\t- \"Южна, Източна и Югоизточна Азия\" във Факултета по класически и нови филологии - от 690 лева на 600 лева; \n\t- \"География в Геолого-географския факултет - от 800 лева на 640 лева;  \n\t- \"Астрофизика, метеорология и геофизика\", \"Инженерна физика\", \"Квантова и космическа теоретична физика\", \"Комуникационна и физична електроника\", \"Медицинска физика\", \"Оптометрия\", \"Физика\", \"Фотоника и лазерна физика\", \"Ядрена техника и ядрена енергетика\" във Физическия факултет - от 750 лева на 200 лева;  \n\t- \"Ядрена химия\" във Факултета по химия и фармация - от 750 лева на 200 лева. \n\tНовоприети студенти с максимален състезателен бал във Факултета по математика и информатика, в професионалното направление \"Математика\" в специалностите \"Математика\" и \"Статистика\" в бакалавърска степен се  за обучение за първата година. \n\tАкадемичният съвет е приел   за обучение на студенти в степента \"бакалавър\" в редовно обучение, приети в специалностите: \n\t- \"Регионално развитие и политика\" /Геолого-географски факултет/, \"Стопанско управление\" /Стопански факултет/ и \"Публична администрация\" /Философски факултет/ - от 420 лева на 460 лева;  \n\t- \"Неформално образование\" и \"Педагогика\" /Факултет по педагогика/ от 485 лева на 530 лева; в \"Международни отношения\" и \"Право\" /Юридически факултет/ от 739 лева на 800 лева;  \n\t- \"Психология\" /Философски факултет/ от 560 лева на 600 лева;  \n\t- \"Филология\" /Факултет по класически и нови филологии и Факултет по славянски филологии/ от 590 на 600 лева. \n\tАкадемичният съвет е решил да бъде намалена годишната такса за обучение на  във факултетите:  \n\t- Богословски факултет, задочно обучение - от 1000 лева на 650 лева; \n\t- Факултет по химия и фармация, редовно обучение - от 1594 лева на 900 лева;  \n\t- Факултет по химия и фармация, задочно - от 600 лева на 500 лева. ", "date": "2018.03.01", "title": "Ето и новите такси на Софийския университет за 2018/1019 г."}
{"url": "http://clubz.bg/64885-kakvo_chaka_italiq_sled_izborite_na_4_mart", "text": "За първи път италианците ще гласуват по нова избирателна система, която смесва пропорционалното представителство с гласуването на принципа \"първият печели всичко\", предаде Ройтерс. Предсрочният парламентарен вот ще се състои на 4 март. За разлика от предишната избирателна система, новият закон не дава каквото и да било преимущество на заелата първо място партия или коалиция. Според социолозите този път победителят ще се нуждае от около 40 на сто от гласовете, за да управлява, но може да успее и с по-малко, ако спечели местата, разпределяни на принципа \"първият печели всичко\". \"Политико\": Италия остава опасност за еврозоната Европа - големият победител на изборите в Италия Нито една партия или коалиция не е имала такава подкрепа в социологическо проучване от месеци. Ето някои от най-вероятните сценарии след 4 март: Блокът на бившия премиер Силвио Берлускони, в който влизат десноцентристи и крайно десни, набра сила в началото на годината, но след това, изглежда, постепенно отслабна, макар че продължава да поддържа голяма преднина. Според последните проучвания подкрепата за него беше 35-38 процента. Има големи очаквания блокът да се представи добре там, където първият печели всичко, но нито едно проучване не показва, че той може да спечели абсолютно мнозинство в двете камари на парламента. Ако те вземат изненадваща победа, Берлускони се е споразумял с най-големия си съюзник - Северната лига, че партията, която спечели най-много места, ще реши кой да бъде министър-председател. \"Форца Италия\" на Берлускони има преднина от 2 до 6 пункта спрямо Северната лига. Бившият премиер, който има забрана за заемане на обществена длъжност заради присъда за данъчна измама, намеква, че ще предложи председателя на Европейския парламент Антонио Таяни. Бащата на модерния популизъм се завръща с умерено лице Разновидност на този сценарий може да бъде споразумение между десноцентристките и левоцентристките партии от основното течение, оглавявани съответно от Берлускони и бившия министър-председател Матео Ренци. Става дума за съставяне на нещо като \"голяма коалиция\", каквато се задава в Германия. И двете партии в момента изключват такъв съюз, въпреки че успяха да работят заедно за кратко след изборите през 2013 г., на които никоя политическа сила не постигна категорична победа. Допитванията напоследък обаче предполагат, че те няма да имат достатъчно места, за да управляват, което означава, че може да се наложи да опитат да привлекат други групи. Европа обработва Берлускони и Ренци за коалиция Президентът Серджо Матарела е върховният арбитър в италианската политика и ще играе главна роля, ако изборите доведат до патова ситуация. Един от сценариите предвижда той да се опита да уреди широка междупартийна сделка за съставяне на кабинет с ясно определена политическа програма. Подобно правителство може да бъде оглавено от технократ. Антисистемното Движение \"5 Звезди\" на Луиджи Ди Майо вероятно ще стане най-голямата отделна партия в Италия. Проучванията му дават около 28 на сто. То дама заден ход от отдавнашния си отказ за изграждане на съюзи с други партии и сега е готово да преговаря с тях за политиката. Ако нито една партия или коалиция няма работещо мнозинство, президентът Матарела може да реши, че би трябвало да възложи първо на Движението \"5 звезди\" да се опита да състави правителство въз основа на тези преговори. Или той може да не иска да изключи най-голямата партия от широко коалиционно правителство. Ако не може да бъде съставено работещо правителство след 4 март, някои политици предлагат левоцентристкият кабинет на министър-председателя Паоло Джентилони да остане на власт до произвеждането на нови избори, както стана в Испания, където два пъти имаше избори в разстояние на шест месеца между 2015 и 2016 г. Някои анализатори предполагат, че партиите могат да дадат на Джентилони ограничен мандат за преработване на избирателните закони, но едва ли ще бъде постигнато съгласие по въпроса в скоро време. Европа - големият победител на изборите в Италия Бащата на модерния популизъм се завръща с умерено лице Европа обработва Берлускони и Ренци за коалиция", "date": "2018.03.01", "title": "Какво чака Италия след изборите на 4 март?"}
{"url": "http://clubz.bg/64875-astronomi_uloviha_signal_ot_naj_rannite_zvezdi_vyv_vselenata", "text": "Скромна антена на астрономическа обсерватория в Мърчисън, Западна Австралия, наподобяваща маса в трапезария, е уловила за първи път сигнал от най-ранните известни звезди, осветявали \"невръстната\" Вселена, съобщават световните информационни агенции, позовавайки се на публикация в сп. \"Нейчър\".  Едва доловимият сигнал от водород, засечен от инструмента, свидетелства за наличието на звезди около 180 милиона години след Големия взрив, отбелязал появата на Вселената преди 13,8 милиарда години.  По времето, от което датира сигналът, Вселената все още е \"невръстна\" - на около 2 процента от настоящата си възраст. Тогава, както и сега, най-разпространеният елемент в нея е водородът. Въпреки че въпросните ранни звезди не могат да бъдат наблюдавани директно, излъчваната от тях ултравиолетова радиация променя свойствата на околния водород, карайки го да поглъща фонови радиовълни от лъчението след Големия взрив. Доловеният от антената сигнал представлява спад в интензитета на радиовълните в резултат на поглъщането им от водорода.  Загадъчен обект открит в края на Вселената Ръководителят на изследването Джъд Бауман от университета на Аризона, САЩ, обяснява, че най-ранните звезди са се различавали съществено от познатите днес, тъй като са се формирали от първични газове - основно водород и хелий. Следващите поколения звезди вече са \"обогатени\" от по-тежки елементи като въглерод и кислород.  \n\tРанните звезди освен това са били изключително масивни и с кратък живот, и са излъчвали ярка синя светлина.  Откритието не изключва възможността звезди да са се образували и по-рано, допълва ученият.  Радиовълните свидетелстват също, че ранната Вселена е била двойно по-студена, отколкото се е предполагало досега, с температура от минус 270 градуса Целзий.  \n\tСпоред астронома Алън Роджърс от обсерваторията \"Хейстак\" на Масачузетския технологичен институт това може да се обясни с взаимодействието между наличния газ и тъмна материя.  Откритието може да революционизира и разбирането за загадъчната тъмна материя, която съставлява около една четвърт от общата маса и енергия на Вселената. Тъй като не излъчва светлина, тъмната материя не може да бъде наблюдавана директно. Учените обясняват съществуването й с гравитационния й ефект върху галактиките.  Специалистите съпоставят значимостта на откритието, което тепърва трябва да бъде потвърдено от други екипи и от по-мощни инструменти, със засичането на гравитационните вълни.  \n\tИзключително трудните за откриване гравитационни вълни, предречени от Алберт Айнщайн през 1916 г., бяха наблюдавани за първи път близо сто години по-късно с помощта на детектора LIGO. Същественият принос в наблюдението им донесе миналогодишната Нобелова награда за физика на Райнер Вайс, Бари Бериш и Кип Торн.", "date": "2018.03.01", "title": "Астрономи уловиха сигнал от най-ранните звезди във Вселената"}
{"url": "http://clubz.bg/64873-rumen_radev_slujbite_ne_srabotiha_po_kazusa_chez", "text": "Искам само да констатирам, че хаотичните действия на правителството противоречат на собствените му декларации. Това заяви президентът Румен Радев днес по повод изказването на финансовия министър Владислав Горанов тази сутрин в Министерски съвет, че държавата ще се опита да придобие контролния пакет от сделката за ЧЕЗ. Политическият скандал проваля сделката за ЧЕЗ, банките се оттеглят \"Сделката за ЧЕЗ не трябва да се допуска. Почти убеден съм, че няма да я има. Става дума за офшорни фирми с неясен капитал\", категоричен бе бившият шеф на Националната разузнавателна служба Димо Гяуров в студиото на \"България он ер\". Според него отговорността за ставащото е на министъра на енергетиката Теменужка Петкова, която вече декларира, че ще подаде оставка, която, оказа не, няма да бъде приета. Искаме да знаем гинките Гяуров подчерта, че не вярва на нито една дума на Гинка Върбакова, чиято фирма \"Инерком\" беше избрана за купувач на българския бизнес на ЧЕЗ. \"Инерком България\" и чешката държавна компания ЧЕЗ са сключили предварителен договор за сделката, процедурата за която беше обявена преди година.  Според информация, съобщена по-рано чрез чешкия вестник \"Лидове новини\", собственост на премиера на Чехия в оставка Андрей Бабиш, след сделката Върбакова ще получи 10% дял в ЧЕЗ-България. По данни на изданието, над половината от финансирането е от офшорни фирми, а останалата част била декларирана, че ще осигурят две банки - ПИБ и УниКредит Булбанк. Защо е важно да знаем всичко за и около Гинка Върбакова Новото развитие около сделката извади на преден план намерението, заявено от премиера Бойко Борисов и министри, държавата да се върне в най-голямото електроразпределително предприятие с блокираща квота. Това означава, че трябва да получи над 34% дял. Грузинската връзка в ЧЕЗ с бизнес у нас Искаме да знаем гинките Защо е важно да знаем всичко за и около Гинка Върбакова Грузинската връзка в ЧЕЗ с бизнес у нас", "date": "2018.03.01", "title": "Румен Радев: Службите не сработиха по казуса \"ЧЕЗ\""}
{"url": "http://clubz.bg/64887-shteshe_da_byde_bezdarno_ako_ne_beshe_tragichno", "text": "Щеше да бъде смешно, ако не беше фарсово. Щеше да бъде фарсово, ако не беше гротескно. Щеше да бъде гротескно, ако не беше грозно. Гинка Върбакова заплаши да съди клеветниците и злосторниците (ВИДЕО) Щеше да бъде грозно, ако не беше уродливо. Щеше да бъде уродливо, ако не беше мерзко. Щеше да бъде мерзко, ако не беше позорно. Щеше да бъде позорно, ако не беше бездарно. Щеше да бъде бездарно, ако не беше трагично. Нека заедно се замислим и да се опитаме да си спомним дали в нашия съзнателен живот е имало друг случай, в който държавата ни да е изглеждала по-зле и по-катастрофично от тези дни и като тотално отрицание и абсолютно дискредитиране на самото понятие за държавност! Държавата поиска, а Гинка Върбакова прие да я пусне в сделката за ЧЕЗ Ударихме такова дъно, че всеобщото усещане е за пропадане в бездна. А бездна всъщност означава без-дна, сиреч без дъно. Ние всички вкупом, заради хищността и алчността на шепа хора, се сринахме в Марианската падина на Злочестия океан на българския преход...     Държавата поиска, а Гинка Върбакова прие да я пусне в сделката за ЧЕЗ", "date": "2018.03.01", "title": "Щеше да бъде бездарно, ако не беше трагично"}
{"url": "http://clubz.bg/64872-edin_den_shte_slushame_samo_abba_i_duet_%E2%80%9Eriton%E2%80%9C", "text": "Представете си, че след примерно пет години отидете на концерт на „Ролинг Стоунс“ в „Арена Армеец“. Преди тях на сцената излиза да „подгрее“ публиката някоя млада българска група – например „Сигнал“ или „Конкурент“  . Похарчили сте за билет целия семеен бюджет за култура до 2030 г. – и в обозримо бъдеще пред вас не се очертават други музикални преживявания  . Без да подозирате, сте извършили голяма грешка. Посещавайки събитие, в което участват две групи с общо около десетина мъже и нито една жена, вие на практика пречите на жените да се изявяват в изкуството. Дори и да не го искате, подкрепяте ужасните потисници, че жените са лишени от   талант и мястото им не е на сцената, а в кухнята, оковани с вериги към готварската печка и пералнята. Тези злодеи, разбира се, са организаторите на концерта. Ако смятате, че преувеличавам, да, така е  – на най-масовите концерти у нас жените на сцената преоблават значително. В любимия на 90% от населението попфолк унизителната за жените полова неравнопоставеност е напълно превъзмогната и заменена от нова унизителна неравнопоставеност за мъжете.  Жените в британската музика също имат проблем. През последните 60 години Островът е дал на света няколко десетки от най-големите артисти мъже в съвремения поп и рок: „Бийтълс“, „Ролинг Стоунс“, „Пинк Флойд“, „Куийн“, „Лед Цепелин“, Ерик Клептън, Елтън Джон, Дейвид Боуи, Стинг, Андрю Лойд Уебър… А сега да се помислим колко са британските звезди от женски пол с подобни кариери, успехи, влияние… Трудно ще се сетим за нещо повече от Ейми Уайнхаус. И Кейт Буш. Ако искате, добавете и Адел, а съвсем в краен случай – „Спайс Гърлс“ и „Бананарама“ – но изобщо не е същото. Изследване на Би Би Си сочи, че през 2017-а 80% от хедлайнерите на големите фестивали са били мъже. Ако изобщо през последните 40 години има напредък към изравняване на силите между половете в музиката, той е по-скоро случаен, отколкото закономерен. Сред десетте най-успешни турнета през 80-те години няма нито една жена; през 90-те има една – Мадона (№ 9). Първото десетилетие на XXI век е най-успешно за дамите – Мадона е на второ място, Шер на шесто, Селин Дион – на седмо. Но между 2010-а и 2018-а отново имаме само една жена, и тя е пак Мадона, на последното десето място. Ето, че в Обединетото кралство по предложение на една европейска инициатива, която се нарича Keychange  , са решили да предприемат мерки и да сложат край на тази неравнопоставеност. Keychange има за цел да инвестира в таланта на жени, създаващи и изпълняващи музика, като им помага да намерят по-лесно мястото си в развлекателната индустрия. Това безспорно е добра цел, но начинът, по който се предлага да се случи, не е толкова безспорен: чрез квоти. Грубо казано, това озвачава, че ако сте поканили да пеят „Саймън и Гарфънкъл“, ще трябва да осигурите и участие на дуото „Тату“  . Идеята не изглежда така добра, както всяко грубо администриране в областта на културата. А и тръгне ли се по този път, утре квота ще поискат и чернокожите.   А след тях на опашката за квоти ще се наредят и латоносите, и азиатците… Звучи абсурдно, но вече „дните на фестивалите, доминирани от мъже, може би са към края си, след като организаторите на 45 музикални събития във Великобритания се зарекоха да постигнат баланс между половете в изпълнителите си 50/50 до 2022 г.“, както съобщава Би Би Си. „Грейт Ескейп“ в Брайтън, Джаз фестивалът в Челтнъм, „Саунд Сити“ в Ливърпул и Би Би Си Промс   са сред присъединилите се към инициативата. Тя е подкрепена от звездата от „Гарбидж“ Шърли Менсън, която наскоро нарече липсата на равнопоставеност в музикалната индустрия „безумие“. Залогът е приет и от BBC Music Introducing, организацията-домакин на сцени за нови изпълнители на фестивали като „Гластънбъри“ и „Рийдинг“. Но тези два фестивала все още не са подписали обещанието за целите си програми. Опитите за налагане на квоти възникват след протестите срещу много малкия брой на жени-изпълнители на повечето фестивали в Обединеното кралство. Например тридневният фестивал Wireless в Лондон наскоро програмата си, в която участват само три жени. Лили Алън публикува редактирана версия на плаката на тридневното събитие, от който бяха изтрити всички мъжки имена, с коментар: DJ Ани Мак откликна, наричайки ситуацията „ужасяваща“. Мелвин Бен, мениджър на Wireless, отговори, че организаторите са се обърнали към 18 изпълнители-жени, но са успели да осигурят само три. Останалите били ангажирани с други участия или не можели да участват по други причини. Но Мелвин Бен не е толкова сигурен, че налагането на квоти е добра идея. Вместо това Бен е стартирал проект, наречен ReBalance, който през следващите три години ще предостави на 36 изпълнители-жени по една седмица време за запис в студио. Целта е „да се създаде по-голям кръг от артистки“, така че фестивалите да имат „по-голям избор“, когато съставят програмите си. Защото ако се въведат квоти, те няма да останат само за фестивалите. Искаме ли пълна равнопоставеност, съотношението 50/50 трябва да бъде въведено в издателската дейност на музикалнате компании, в клиповете и шоупрограмите в електронните медиите, във всеки отделен концерт, а накрая и във всеки отделен музикални колектив. Ето така можем да стигаме и до идеалния   хипотетичен концерт: хедлайнер са AББA, а публиката ще подгряват дует „Ритон“ – 50/50 мъже/жени – и всичко е точно. Не че не харесваме АББА. Лошото е, че те вече са в пенсия – и не виждаме кой ще ги замени.", "date": "2018.03.01", "title": "Един ден ще слушаме само АББА (и дует „Ритон“)"}
{"url": "http://clubz.bg/64869-ruskiqt_patriarh_zastavam_zad_bpc_za_istanbulskata_konvenciq", "text": "Отнасям се с голямо разбиране и симпатия към позицията на Българската православна църква спрямо Инстанбулската конвенция, заяви Руският патриарх Кирил в интервю за български медии ден преди визитата си у нас. Русия и Азербайджан са единствените страни в Съвета на Европа, които не са подписали Конвенцията за превенция и борба с насилието над жени и домашното насилие, известна като Истанбулската конвенция. Конвенцията е одобрена от всички страни в ЕС и от самия ЕС, гласувана е от Европейския парламент с внушително мнозинство, ратифицирана е от парламентите на 28 държави, а в останалите процесът тече в момента. България, която в момента отлага ратификацията, изостава в този процес от страни като Албания, Босна и Херцеговина, Сърбия, Турция, Черна гора. Миналата година в Русия влязоха в сила законови промени, които декриминализиране на домашното насилие. Според закона, подписан от президента Владимир Путин на 7 февруари м.г. случаите на побой срещу близки роднини, когато не съставляват рецидив, ще се третират като административни нарушения, а не като престъпления по наказателния кодекс. Светият синод за Истанбулската конвенция: Това е втора смърт Българската православна църква се обяви твърдо против ратифицирането на Истанбулската конвенция и дори призова вярващите да се молят против приемането й. Според руския патриарх Истанбулската конвенция предвижда \"съответното отношение\" към еднополовите съюзи. Той изрази задоволство от факта, че Русия не е подписала и ратифицирала документа. Руският патриарх пристига утре за участие в   от османска власт. Преди визитата той се срещна в резиденцията си в московския Даниловски манастир с журналисти от БНР, БНТ и в. \"Труд\". Патриархът на Путин идва вместо него на 3 март В последно време чрез насилие са овладени 50 храма в Украйна, твърди руският партриарх. Според него Украинската православна църква е единствената потенциална миротворческа сила в разделената страна, защото паството й е и на изток, и на запад, и в центъра. Патриархът на Путин идва вместо него на 3 март", "date": "2018.03.01", "title": "Руският патриарх: Заставам зад БПЦ за Истанбулската конвенция"}
{"url": "http://clubz.bg/64871-kasovite_aparati_samo_s_deklariran_v_nap_softuer", "text": "Националната агенция по приходите (НАП) ще създаде електронен списък на софтуерите за управление на продажби в търговските обекти и бизнесът ще е длъжен да използва в търговските си обекти само включения в списъка софтуер. Това стана ясно с приетите окончателно днес промени в Закона за митниците - в преходните и заключителни разпоредби, с което се променя и Закона за ДДС. В обхвата на промените попада само малък и среден бизнес - бакалии, дрогерии, заведения за обществено хранене и др. Не попадат обаче онлайн магазините. А засега са изключени и големите търговски вериги. Законът предвижда санкции при използването на нерегистриран софтуер за управление на продажбите в търговски обекти. За физически лица, които не са търговци- от 1000 до 3000 лева, за юридическите лица и едноличните търговци- от 5000 до 10 000 лева. При повторно нарушение глобите се удвояват. Министърът на финансите вече ще определя изискванията към софтуера за управление на продажбите в търговските обекти и към производителите, разпространителите и ползвателите на такъв софтуер. С наредба министърът ще определя изискванията и към лица, които извършват продажби чрез електронен магазин. Депутатите решиха производителите и разпространителите на софтуер да декларират в НАП, че софтуерът отговаря на изискванията. Ще се декларира и това, че софтуерът не може да променя, изтрива или манипулира информацията в базата данни, с която работи.  Целта на промените е данните от всяка касова бележка да се предават по изградената дистанционна връзка към сървърите на НАП. На касовата бележка ще се отпечатва QR код, чрез който всеки ще може да провери дали покупката му е отчетена в приходната агенция. Промяната в закона няма да засегне касовите апарати, които са купувани в последните две-три години, освен че ще се наложи ъпдейтване на фискалната им памет. Всички разходи за надграждането или подмяната на съществуващите фискални устройства ще се признават за данъчни цели, обявиха от НАП. Промените се приеха в отсъствието на депутатите от БСП, които напуснаха залата, както направиха и при обсъждането им в парламентарната Комисия по бюджет и финанси. Вече се говори, че се знаят фирмите, които ще произведат касовите апарати и ще разработят софтуера и връзките с останалите системи, каза заместник-председателят на ПГ на \"БСП за България\" Драгомир Стойнев. Той заяви, че става въпрос за три-четири фирми. В Закона за митниците не става въпрос за касови апарати, а за софтуер за управление на продажбите, заяви председателят на парламентарната бюджетна комисия Менда Стоянова (ГЕРБ).  \"Голяма част от бизнеса ще бъде доволен от тези промени. В момента тези от тях, които искат да бъдат на светло, искат да работят по правилата, не могат поради нелоялната конкуренция на другите, които манипулират софтуерите си\", каза още Стоянова след като парламентът гласува окончателни промени в Закона за митниците. \"Един касов апарат струва между 100 и 150 лв. От 2011 г. досега мога да попитам колко пъти сте си сменили телефоните. Технологиите вървят напред. Нормално е един апарат с технология на фискалната си памет от 2011 г., 2018 г. или 2019 г., когато ще се случи това, да трябва да се ъпдейтне неговият софтуер или ако той е много стар, да се закупи нов”, обясни тя. \"Това, което гласувахме в зала се отнася за онези обекти, които имат софтуер за управление на продажбите. Ще ви го кажа просто: в един магазин или ресторант освен касов апарат или фискален принтер, има компютър, на който е инсталиран софтуер за управление на продажбите\", обясни тя. Сервитьорите качвали продажбите на този компютър. Сега се въвеждали изисквания към въпросния софтуер - да не съдържа модули, позволяващи заобикаляне на изискванията на наредбата или такива за промяна, изтриване или друг вид манипулиране на информацията в базата данни, с която работи софтуерът. Измененията били един от начините да се изсветли икономиката, да се осигурят повече приходи от осигуровки, повече данъци в бюджета, което ще даде възможност за по-добри пенсии, за увеличаване на заплати и здраве. \"Всеки, който може да произведе или внесе касов апарат от ЕС, е свободен да го направи, стига да отговаря на тези изисквания, за които става дума\", коментира тя твърденията на БСП, че фирми, близки до ГЕРБ, се занимавали с тази дейност.", "date": "2018.03.01", "title": "Касовите апарати - само с деклариран в НАП софтуер"}
{"url": "http://clubz.bg/64881-vas_finalno_sprq_rusheneto_na_tyutyuneviq_sklad_na_v_plovdiv", "text": "ВАС потвърди окончателно законността на наложеното спиране на разрушаването на сградата на   в Пловдив, представляваща паметник на културата. Какво (не) остана от тютюневия склад в Пловдив (СНИМКИ) Събарянето на Тютюневия склад - една от обичаните забележителности на Пловидв, започна с багери около третомартенските почивни дни през 2016 г. Жива верига тогава спря окончателното му разрушаване. Паралемно собствениците на фирма \"Одрин 8\" ЕООД Георги Бранеков и Александър Николич бяха обвинени в осъществяване на противозаконна дейност в защитена територия за опазване на културното наследство и за използване на фалшифициран официален документ, според който сградата не е паметник на културата. Срещу тях в Пловдив върви наказателно дело. Сградата е декларирана като архитектурен паметник на културата за периода 1880- 1920 г. още с писмо от 1975 г. от Националния институт на паметниците на културата (НИПК) до Управление на старинния Пловдив и тогавашния Градски народен с Поради това тя се явява и паметник на културата. Укрепването на Тютюневите складове в Пловдив започна Съдът дава отговор на двете конкретни възражения на касатора срещу решението на административния съд:  <1.Неоснователни са твърденията, че поради неотразяване на данни, че сградата е културна ценност в Агенцията по кадастъра и Агенцията по вписванията, същата не представлява такава и това необосновано не е съобразен от съда. Правилно АС- Пловдив е посочил, че се касае до \"деклариран обект\" по смисъла на ЗКН, а не за регистриран такъв, като съгласно чл. 59, ал.4 от ЗКН декларираните недвижими обекти имат статут на недвижими културни ценности до установяването им като такива по реда на този закон. ... Същественото в случая е, че именно процесната сграда е тази, която фигурира в Писмо № 6600/25.11.1975 г. от НИПК. Несъстоятелно е поддържаното от касатора твърдение, че в Писмо № 6600/25.11.1975г. и списъка към него не са индивидуализирани обектите по начина, описани в констативния протокол, което водело и до незаконосъобразност на акта. Обектът е и декларирана културна недвижима ценност, а освен горепосоченото писмо от 1975 г., е изпратен и списък на декларираните паметници, в който е вписан под № [номер] ... еди кой си, заключава още ВАС. Те оспорват и твърдението на собствениците, че е нарушен казус от Закона за културното наследство - че заварените недвижими паметници на културата запазват своя статут като такива  предлага регистриране или отписване  Укрепването на Тютюневите складове в Пловдив започна", "date": "2018.03.01", "title": "ВАС финално спря рушенето на Тютюневия склад на в Пловдив"}
{"url": "http://clubz.bg/64876-korneliq_ninova_borisov_se_dokara_do_tam_da_se_moli_na_ginka_vyrbakova", "text": "Премиерът Бойко Борисов се докара до там да се моли на Гинка Върбакова да прехвърли акции на ЧЕЗ на държавата. Това заяви лидерът на БСП Корнелия Нинова, която днес се срещна с посланика на Чехия. Според Нинова държавата никога не е била в по-унизитено положение. Държавата поиска, а Гинка Върбакова прие да я пусне в сделката за ЧЕЗ Според нея вариантът, който се разиграва е ЧЕЗ и Гинка Върбакова по взаимно съгласие да развалят договора си и да стартира нова процедура, след което държавата да се включи като един от евентуланите купувачи. Другият вариант бил Гинка Върбакова да прехвърли част от акциите си на държавата. Нинова смята, че българският народ не трябва да е пасивен наблюдател, а активен участник. Тя смята, че Борисов действа панически и нарича хората, които го свалиха през 2013 г. \"гадове\". Според нея премиерът трябва да се извини за тези си думи. Посланикът на Чехия помолил Нинова да не преразказва публично разговорите, които са провели. Лидерката на БСП връчила официално писмо на премиера на Чехия Андрей Бабиш. В писмото се пита спазено ли е чешкото законодателство, какви гаранции са дадени, от кои банки, кои офшорни компании са се ангажирали и т.н. Нинова припомни, че вчера Борисов е бил уличен в лъжа от чешкия премиер. От БСП ще инициират подписка сред населението с искане за спиране на сделката, която да бъде внесена в съда. Лидерът на \"Атака\" Волен Сидеров пък заяви, че държавата трябва да има блокираща квота, за да може да контролира ЕРП-тата. Той допълни, че поздравява Борисов, ако премиерът е стигнал до идеята, че държавата трябва да си върне бизнеса на ЧЕЗ у нас. Лидерът на ДПС Мустафа Карадайъ се въздържа от коментар по темата, че засега са налице само предложения. ", "date": "2018.03.01", "title": "Корнелия Нинова: Борисов се докара до там да се моли на Гинка Върбакова"}
{"url": "http://clubz.bg/64877-155_miliona_plati_edin_kupuvach_za_13_tvorbi_na_pikaso", "text": "Международна консултантска фирма за художествени произведения плати $155 милиона за 13 картини на Пикасо, купени в рамките на два дни, съобщи Bloomberg. \"Гур Джонс\", която купува и продава художествени произведения от името на свои клиенти, спечели на аукцион в Sotheby's четири творби на испанския художник на обща стойност 102.4 млн. долара. Ден по-рано компанията се е сдобила и поне девет други творби на Пикасо, но в Christie’s, за близо 53 милиона долара. Големият \"удар\" безспорно е портретът на младата муза и любовница на Пикасо Мари Терез Валтер, рисуван през 1937 г., за който бяха платени близо $70 милиона, което надмина предварителната оценка на Sotheby's. Най-евтиният беше \"Citron et verre\", един разкошен 1922 с участието на лимон, който се продава за 392,750 паунда в \"Кристи\". В кубичния многоцветен портрет \"Жена с барета и карирана рокля\" Пикасо обединява любовта, която изпитва едновременно към две жени в живота си по онова време. На преден план увековечава своята приятелка, модел и муза Мари-Терез Валтер, тогава на 28 години, но в сянката й се прокрадва и образът на бъдещата му любовница - френската художничка Дара Маар. Пикасо рисува „двойния портрет“ няколко месеца, след като създава и шедьовъра си \"Герника\", посветен на едноименния испански град, който германските съюзници на Франко сриват със земята през 1937 г. по време на Гражданската война в Испания. Засега липсва информация дали \"Гур Джонс\" е купувала за един или няколко клиента. С офиси от Лондон до Лос Анджелис, Gurr Johns предлага оценяване на творби, частни продажби и финансиране.  Пикасо бе детрониран като най-скъпия художник, чиято творба е достигала рекордните $179.4 милиона, през ноември м.г. от Леонардо да Винчи, чиято картина бе продадена за $450 милиона в Christie's. Портретът на Мари-Терез Валтер е бил предложен за продажба от член на семейството на Пикасо. Продажбите на 13-те произведения на Пикасо са коментирани като началото на добър сезон от Хелена Нюман, президент на Sotheby's за Европа, която отбелязва продължаващото търсене на висококачествено изкуство. ", "date": "2018.03.01", "title": "$155 милиона плати един купувач за 13 творби на Пикасо"}
{"url": "http://clubz.bg/64860-ekson_mobil_kysa_vryzkite_s_rosneft", "text": "Американският петролен и енергиен гигант \"Ексон Мобил\" обяви, че напуска съвместните проекти с руската \"Роснефт\". Причина за това са наложените срещу Русия санкции от САЩ и Евросъюза, се посочва в годишния отчет на компанията, изпратен в Комисията по ценните книжа на САЩ, съобщава Нюз. ру. Компанията ще излезе още през тази година от общите проекти по усвояването на шелфа на Карско море, търсене на залежи в Чукотско море, както и в Черно море. \"Ексон Мобил\" е принуден да прекрати сътрудничеството си с \"Роснефт\", защото ако не го направи, може да попадне под ударите на мерките в санкциите. Съвместните проучвания с руската компания бяха съгласувани по времето когато президент на \"Ексон\" беше Рекс Тилърсън - днес държавен секретар на САЩ. Американският гигант щеше да вложи 3,2 милиарда долара за проучване на петролни находища в Арктика както и в някои други райони. Дългосрочните активи на холдинга в Русия през миналата година се оценяват на 5,7 милиарда долара. Но след като през 2014 година Русия анексира със сила полуостров Крим, САЩ и Евросъюзът наложиха санкции, с които бяха и замразени инвестициите на \"Ексон мобил\". През лятото на миналата година контролен финансов орган на САЩ наложи глоби на компанията за осем договора, сключени през май 2014 г. с Игор Сечин, шеф на \"Роснефт\". Както е известно той е от най-близкия кръг хора около Путин и е в черния списък на САЩ за търговски сделки. \"Ексон\" ще загуби поне 200 милиона долара от прекратяването на споразуменията с \"Роснефт\", пише \"Ню Йорк Таймс\".", "date": "2018.03.01", "title": "\"Ексон Мобил\" къса връзките с \"Роснефт\""}
{"url": "http://clubz.bg/64862-arestuvaha_zapodozrqn_za_ubijstvoto_na_slovashkiq_jurnalist", "text": "Полицията в Словакия е задържала заподозрян за убийството на журналиста Ян Куцяк, съобщиха словашките медии. Намериха застрелян словашки разследващ журналист Началника на националната полиция Тибор Гашпар обяви, че полицията е извършила обиск на заподозрени за разпространение на наркотици. Домовете им били в близост до село Велка Мачка, където бяха убити преди дни разследващият журналист и годеницата му. Конфискувани са 160 г. от наркотици и оръжие. То е било изпратено за балистична експертиза. Рано е да се каже дали убийството е извършено със същото оръжие, добави началникът на полицията. Куцяк най-вероятно е убит заради разследване в престъпленията на италианската мафия и връзките й със властите в Словакия. Културният министър Марек Мадярич, секретар на Съвета за национална сигурност и съветничка на премиера подадоха оставки. Те признаха за контакти с италиански бизнесмени.", "date": "2018.03.01", "title": "Арестуваха заподозрян за убийството на словашкия журналист"}
{"url": "http://clubz.bg/64870-cvetan_cvetanov_sdelka_s_chez_nqma_da_ima_predi_da_e_qsen_proizhodyt_na_parite", "text": "Председателят на ПГ на ГЕРБ Цветан Цветанов заяви, че сделката с ЧЕЗ няма да бъде финализирана, преди да се изясни произходът на парите. Ако се окаже, че има пране на пари или други притеснителни констатации, няма да има сделка, казва той в интервю за \"24 часа\". Въпреки че процедурата тече от година, скандалът избухна, когато стана ясно кой е избраният от чешката държавна компания ЧЕЗ купувач - фирма \"Инерком България\", която разчита на финансиране срещу залог на акциите на електроразпределителното дружество и пари от офшорки. По повод атаките срещу сделката и искането на БСП тя да бъде спряна, Цветанов казва: \"... затова е морално и справедливо точно сега да си зададем въпроса кой, кога и защо приватизира тези дружества и дали случайно в този процес не са участвали някои от онези, които днес апелират за спасение на националния интерес. Защото не ние, а те преди години са имали възможност да се противопоставят на приватизацията или да предложат по-добро решение за управлението им. А сега същите хора лицемерно твърдят пред медиите: “Акциите на ЧЕЗ трябваше да бъдат изкупени от държавата”. Ами защо ги приватизирахте тогава? Ние няма да правим национализация, защото това противоречи на политическите ни принципи. В момента ЧЕЗ е с чуждестранен собственик, който е започнал преди повече от година процедура по продажба на дружеството\". Цветанов отбелязва, че е странно защо БСП едва сега, при подписан предварителен договор с купувач, \"призовава разпалено държавата да изкупи дружеството\".  \"В момента задача на всички регулаторни органи е да извършат проверка при наличието на вече подписан предварителен договор. Едва  след това може да стане ясно дали са основателни предварително изразените съмнения от различни среди. В момента и КФН, и КЕВР, и КЗК, и ДАНС, и НАП са на ход да направят проверките и да установят произхода на средствата, изпълнението на изискванията и на българското законодателство и главно дали при преноса на електроенергия ще бъдат гарантирани интересите на българските граждани като потребители. Ще се произнесе КЗК, която е компетентният орган от гледна точка на пазарната позиция на купувача и придобиваното дружество. ДАНС и НАП ще установят дали казаното в последните дни в различни политически декларации отговаря на истината и дали има риск за интересите на българските граждани\", казва Цветанов.  Заместник-председателят на ГЕРБ припомня, че част от електропреносната мрежа и електроразпределителните дружества са били приватизирани въз основа на политически решения през 2002-2004 г. Както стана ясно по-рано днес, собственикът на \"Инерком България\" Гинка Върбакова заминава за Чехия за среща с ръководството на ЧЕЗ, в опит да договори вариант, при който държавата да участва в собствеността на най-голямото електроразпределително предприятие у нас - с близо 3 милиона потребители.", "date": "2018.03.01", "title": "Цветан Цветанов: Сделка с ЧЕЗ няма да има, преди да е ясен произходът на парите"}
{"url": "http://clubz.bg/64864-holivud_oseqn_s_bilbordove_za_seksskandala_video", "text": "Холивуд осъмна с подсещане за разтърсилия го сексскандал, след като уличен художник покри три билборда с лозунги, обвиняващи развлекателната индустрия в мълчание, предаде Ройтерс.  Посланията върху билбордовете, намиращи се в близост до мястото, където на 4 март за 90-и път ще бъдат раздадени наградите \"Оскар\", напомнят за тези в един от номинираните филми - \"Три билборда извън града\".  Сексскандалът в Холивуд избухна миналата година, след като редица влиятелни представители на развлекателната индустрия бяха обвинени в сексуален тормоз. Разкритията доведоха до възникването на движенията #Аз също и \"Времето изтече\".  Уличният художник е осъществил идеята си да напомни за мълчанието в Холивуд със средства, събрани в Туитър и в разговори със съмишленици. По-късно през деня билбордовете са били свалени.  Кой е китайският Харви Уайнстийн? Сред предишните \"мишени\" на провокативния Сабо са сенатор Бърни Сандърс, кандидатката на Демократическата партия за президент на САЩ Хилъри Клинтън и актрисата Мерил Стрийп.  ", "date": "2018.03.01", "title": "Холивуд осеян с билбордове за сексскандала (ВИДЕО)"}
{"url": "http://clubz.bg/64866-bylgarska_kompaniq_stana_partnor_na_uber_v_rumyniq", "text": "Българската компания за електромобили \"Елдрайв\" става партньор на Uber в Румъния, обявиха съвместно компаниите на пресконференция в Букурещ. Те ще работят над новия сегмент изцяло електрически коли в северната ни съседка - UBERGreen. \"Елдрайв\" са избрани да доставят колите и инфраструктурата от зарядни станции в големите градове в страната.  15 електромобила с 15 шофьори за 6 месеца Първите 20 коли вече са оперативни. \"Елдрайв\" разработват и мрежа от зарядни станции в България, в партньорство с местния Shell - общо в 16 обекта.   Компанията стои и зад първата услуга за споделяне на електромобили - SPARK. Да забраниш или да регулираш Uber - различният опит на Естония Uber вече няма представителство в България, след като дейността им бе забранена през 2016 г. от Комисията за защита на конкуренцията и съдът. Да забраниш или да регулираш Uber - различният опит на Естония", "date": "2018.03.01", "title": "Българска компания стана партньор на Uber в Румъния"}
{"url": "http://clubz.bg/64855-rusiq_e_prestypna_strana_i_e_vreme_tova_da_byde_kazano", "text": "Не е само Робърт Мълър. През последните 4 седмици американското правителство заедно със съюзниците си по целия свят 4 пъти публично осъди Русия за лошо поведение онлайн и ясно заяви, че тя се държи бандитски. Разбира се, най-силното осъждане прозвуча в заключенията на специалния прокурор, който наскоро предяви обвинения срещу руската Агенция за интернет изследвания и 13 лица, свързани с намеса в президентските избори през 2016 г. Този подробен документ от 37 страници се чете като шпионски роман, в който има всичко - и тайни пътувания, и кражба на идентификационна информация, и подхвърляне на фалшификати в най-различни щати от Ню Йорк до Флорида. Обвинителният акт на Мълър, повтарящ оценките на всички ръководители на органите за национална сигурност от администрацията на Тръмп, не оставя съмнения, че Русия е осъществявала мащабни продължителни и скъпо струващи опит за намеса в нашия демократичен процес и че с това са се занимавали многобройни сътрудници, които всеки ден са ходили на работа със задачата да подкопават нашата традиция с демократични избори. И \"готвачът на Путин\" обвинен в намеса в изборите на САЩ И не само Мълър ни предупреждава за все по-престъпната дейност на Кремъл. Путинска Русия започна конфликт с ниска интензивност не само срещу САЩ, но и срещу целия цивилизован свят, в който търговията и разцветът са неразривно свързани с дигиталните технологии и интернет. Опасявайки се, че демокрацията, както и свободната и честна пазарна икономика ще създадат заплаха за корумпирания и авторитарен режим, путинска Русия все по-често провежда безразборни и разрушителни кибератаки и укрива на своя територия киберпрестъпници, които нанасят вреда на глобалната онлайн икономика. Не е  възможно да бъде елиминирана заплахата за киберсигурността, без да бъде решен проблемът в лицето на Путин. Това се обсъжда доста по-малко, но броени дни преди излизането на обвинителното заключение на Мълър разузнавателният съюз в състав САЩ, Великобритания, Канада, Нова Зеландия и Австралия под названието \"Пет очи\" обяви Русия за отговорна за опустошителна атака с използването на вируса NotPetya, в резултат на която много компании от цял свят претърпяха загуби от стотици милиони долари. Атаката на NotPetya предизвика значителни сривове в работата на най-различни компании включително на фирмата за  експресни доставки\"Федекс\" (щети за 300 милиона долара), фармацевтичната фирма \"Мерк\" (310 милиона) и рекламната агенция WPP (15 милиона). Заради тази атака само компанията за морски превози \"Мерск\" бе принудена да замени 45 000 компютъра и 4000 сървъра. На 7 февруари Министерството на правосъдието огласи обвинения срещу 36 души, организирали и участвали в голям форум на онлайн престъпността. Този форум съществува вече няколко години и действа в безопасност в границите на Русия. Именно той помогна за кражбата и търговията с кредитни карти по техните номера, като сумата от щетите възлезе на над 530 милиона долара. Девизът на форума дава ясна представа за целта му - \"Уповаваме се на лъжата\". Благодарение на партньорите и съмишлениците от правоохранителните органи на другите страни бяха арестувани над 10 киберпрестъпници в страни като Австралия, Великобритания, Франция, Италия, Косово и Сърбия. Не е за учудване, че в Русия лицата, срещу които са предявени обвинения, остават на свобода. Само няколко дни преди предявяването на обвиненията срещу участниците в престъпния форум от Испания в Кънектикът бе екстрадиран един от най-злостните спамъри в историята на интернет Пьотър Левашов. Той бе задържан по време на ваканцията си, а преди това дълги години живееше необезпокояван в Русия. Русия изрази решителен протест във връзка с ареста на Левашов и упорито се опитваше да го върне в родината, за да не бъде той изправен пред съда в САЩ. Разширено жури ще разследва руската намеса в САЩ Смисълът на всичко това е пределно ясен - путинска Русия е играч престъпник. А действията на тази държава и свободата, която дава на престъпниците, правят света по-опасен. Тя действа далеч извън рамките на цивилизованите страни онлайн. Проблемът е подобен на престъпното поведение, което наблюдаваме от страна на Северна Корея по ядрения въпрос. Затова ни е необходим аналогичен колективен и глобален подход, за да накажем и изолираме Русия. Ако Русия укрива терористите, нанесли щети за 300 милиона долара на \"федекс\", или ако руските власти са извършили атаката срещу транзитния хъб на тази компания, отговорът ни трябва да бъде мълниеносен и решителен. Същото важи за киберпространството. Действията на Русия подкопават доверието на потребителя и създават системна заплаха срещу нашия взаимосвързан и включен в единна мрежа смят, най-вече във връзка с това, че все по-често прехвърляме онлайн важните аспекти на нашата инфраструктура и всекидневен живот, като се започне от колите и се свърши с медицинската апаратура. Форумът под лозунга \"Уповаваме се на лъжата\" е един от многото форуми на кибепрестъпността. Има и други, да речем \"Кардър планет\", ръководен от руския хакер Роман Селезньов, заловен в крайна сметка извън Русия и получил миналата година дългосрочна присъда в американски федерален затвор. Такива като Селезньов са много и те трябва да бъдат залавяни. Ако погледнем днешния списък с най-издирваните престъпници, веднага ще стане ясно кой спада към криминалния елит на руските хакери. В него влиза Евгений Богачов, създал бот-мрежата GameOver Zeus и организирал гигантска финансова афера, в резултат на която мошеници успяха да откраднат от американски банки и компании над 100 милиона долара. към този елит спада и Алексей Белан, обвинен в три тежки киберпрестъпления. Последното той извършил заедно с друг престъпник и двама сътрудници на руската Федерална служба за сигурност (ФСБ). Тези хора са свързани  кражбата на профили на 1 милиард потребители на Yahoo. Путин дава рамо на организаторите на такива онлайн пазари и ги защитава от наказателно преследване, а в случая с Белан и Богачов вероятно използва престъпниците в качеството на агенти на разузнаването, а те помагат за организирането на нови кражби и извършват шпионска дейност в интерес на държавата. Много е важно Белият дом и американското правителство да накажат Русия. Президенът Обама създаде механизма за санкции срещу държавите, участващи в в престъпната дейност онлайн, а през декември 2016 г. го приложи срещу Русия след намесата й в изборите. Но трябва да се направи доста повече- и САЩ трябва да поемат водещата роля. Най-ефективни са колективните действия. САЩ трябва в партньорство с други страни да налагат съсипващи икономически санкции, щетите от които да бъде съразмерен с онези милиарди долари, които крадат опасните киберпрестъпници, и да наказват за нееднократни посегателства срещу демократичните избори в различни страни по света. Участниците в такова партньорство в нашия взаимосвързан свят трябва също да помислят за колективно закриване на посолства и консулства. Не можем да позволим на Путин да разруши служещия на всички нас интернет. Ако той не предприеме действия по предотвратяване на щетите върху онлайн обществата, който нанасят хора, укрили се в Русия, светът трябва да действа съвместно. Целта и посланието на такива действия трябва да бъдат прости - Русия е длъжна да сложи край на своето ужасно поведение. Ако този режим иска и по-нататък да се държи като престъпник, към него трябва да се отнасяме по съответния начин. Заплахата от организации като Агенцията за интернет изследвания едва ли е преминала, той като атаките срещу нашата страна и нашата демокрация продължават. Миналата седмица, когато бе огласено обвинителното заключение на Мълър, а Русия бе осъдена за атаката с използването на вируса изнудвач NotPetya, путинска Русия отново показа в дълбочина своята порочност. Свързаните с Русия тролове и ботове настоятелно пробутваха в туитър теории на загтоворите и сееха разногласия във връзка с убийството на деца в Паркленд, Флорида. Тази седмица се появиха и други новини. Американските спецслужби стигнаха до извода, че Русия е извършила кибератака срещу церемонията по откриването на олимпийските игри, които олицетворяват мира и сътрудничеството на цялата световна общност. Какво доказва по-добре противостоенето на путинския режим срещу останалия цивилизован свят от атаката срещу церемонията по откриването на олимпиадата, в която участваха 92 страни от целия свят? Според информация на частни компании атаката срещу олимпиадата, изглежда, е осъществена от същото подразделение на ГРУ , което помогна за разпространяването на вируса NotPetya. Страните с чувство за отговорност не могат да допуснат такива действия да продължават безнаказано. бездействието води до още по-престъпно поведение, при това става дума не само за путинска Русия. Други престъпни режими наблюдават случващото се и се замислят къде минава раницата на киберагресията. САЩ трябва да покажат на Путин, че ще предприемат открити и съразмерни действия в отговор на злонамереното поведение на Русия онлайн. Един от уроците на американската борба с тероризма е, че не можем да позволим на терористите да се укриват в надеждни убежища на територията на неуправляеми и зле управлявани страни. Трябва да разработим аналогична доктрина, за да гарантираме сигурността на света в киберпространството. Срещу Русия могат да бъдат приложени най-различни средства, като се започне от нови санкции и замразявания на сметки в чуждестранни банки и се свърши с кибероперации срещу инфраструктурата, която използват престъпниците и организациите от рода на Агенцията за интернет изследвания. Време е да спрем путинската машина за онлайн хаос. Светът трябва да действа, при това незабавно. Разширено жури ще разследва руската намеса в САЩ", "date": "2018.03.01", "title": "Русия е престъпна страна и е време това да бъде казано"}
{"url": "http://clubz.bg/64867-fondaciq_%E2%80%9Ekevin_spejsi%E2%80%9C_zatvarq_vrati", "text": "Фондация „Кевин Спейси“ ще бъде закрита. Благотворителната организация започна работа през 2011 г. с цел да подпомага напредъка на млади актьори. Чрез нея се организираха поредица курсове и се работеше с местни училища и млади таланти – заедно с преподавателя по актьорско майсторство Стивън Джаксън-Уинтър. Организацията обаче ще бъде затворена тази седмица. А в театъра на Кевин Спейси нищо и не подозират Кевин Спейси не е бил директно свързан с дейността на фондацията през последните години заради работния графика на сериала „Къща от карти“. Въпреки това по време на старта ѝ той оповести, че я е създал, за да помага като „изпрати асансьора обратно“ към по-младите актьори. Фондацията стартира дейността си с „Буйството на Ричард“, едногодишна обучителна програма, тясно свръзана с постановката на „Ричард III“ в „Олд Вик“ със Спейси в главната роля – и предлагаше на стотици млади хора и бъдещи актьори от осем страни възможнодтта да работят с него и да гледат спектакъла безплатно. В средата на ноември 2017-а ръководството на „Олд Вик“ съобщи за получени оплаквания от сексуален тормоз от страна на Спейси от над 20 човека и призна, че е допуснало в театъра около звездата да бъде създаден „личностен култ“, който заедно със славата и статута му са попречели на засегнатите – предимно млади работници и актьори – да се оплачат. По-голямата част от инцидентите са се случили преди 2009 г. Събраха се: Спейси и Уайнстийн заедно на рехабилитация Миналия месец британската полици разкри, че разследва три обвинения в сексуален тормоз срещу Спейси. Събраха се: Спейси и Уайнстийн заедно на рехабилитация", "date": "2018.03.01", "title": "Фондация „Кевин Спейси“ затваря врати"}
{"url": "http://clubz.bg/64847-koj_e_tajnoto_oryjie_na_trymp_za_izborite_prez_2020_g", "text": "Американският президент Доналд Тръмп обяви, че Брад Парскейл ще е шеф на кампанията му за президентските избори през 2020 г. Щатският лидер многократно е заявявал, че възнамерява да се бори за втори мандат през 2020 г. Още в деня на встъпването си в длъжност Тръмп внесе документите за организиране на комитет за преизбирането му. Първото предизборно мероприятие на американския лидер за 2020 г. бе на 18 февруари 2017 г. във Флорида. Парскейл е близък до зетя на Тръмп Джаред Къшнър. Днес синът на президента Ерик Тръмп заяви, че Брад Парскейл \"се ползва с пълното доверие на семейството ни и е идеалният човек, който да ръководи кампанията\". Във вторник сутрин Тръмп разпространи съобщение, в което определи Парскейл като \"дигитален маркетингов стратег\", който е изиграл основна роля в налагането на организиран технологичен и подчинен на данните подход в кампанията през 2016 г. Тръмп тук не преувеличава. Парскейл отговаряше за дигиталните операции в кампанията и работеше в тясно сътрудничество с \"Фейсбук\", \"Туитър\" и \"Гугъл\" за присъствието на Тръмп в социалните медии и на него се дължи в голяма степен изненадващата победа на американския магнат на президентските избори, пише Vox. В \"60 минути\" на CBS Парскейл беше наречен \"тайното оръжие\" в стратегията на Тръмп за спечелване на социалните медии. Но младият технологичен гуру, който ръководеше дигиталните операции на Тръмп по време на изборите през 2016 г. от офиса си в Сан Антонио, въпреки безспорните си качества, е изключително противоречив избор за шеф на президентската кампания през 2020 г. Не е никак маловажен факът, че кампанията от 2016 г. все още е разследвана за потенциални намеси и влияние на Русия. Парскейл е и тясно свързан с компания, наречена Cambridge Analytica, сенчеста фирма за анализиране на данни, която се оказа в центъра на вниманието на разследването на руската намеса в изборите, както и на специалния прокурор Робърт Мълър, отбелязва Vox. Тя е компания, която е специализирана в събирането на данни онлайн за потребителите на социалните мрежи и създаване на персонални профили на избирателите. Информацията са използва, за да бъдат таргетира индивидите със съдържание, което е напаснато към специфичните им профили. Миналия декември Мълър поиска от Cambridge Analytica  да предостави вътрешни документи като част от неговото разследване за възможни пресечни точки на кампанията на Тръмп и Русия по време на изборите през 2016 г. Нишката, която свързва Москва, кампанията на Тръмп и Cambridge Analytica е Майкъл Флин, бившият съветник по национална сигурност на американския президент. Флин беше принуден да подаде оставка, след като излъга и вицепрезидента Майк Пенс, и ФБР за свои телефонни разговори с руския посланик през 2016 г. Майкъл Флин говорил с руския посланик за изгонени дипломати, а не за санкциите В серия от материали, публикувани през юли м. г. \"Уолстрийт Джърнъл\" разкри как инвестиционният банкер Питър Смит, спонсор на Републиканската партия и протръмпистки настроен, е придобил от руски хакери 33 хил. изтрити имейли от личния сървър на Хилъри Клинтън. Пред изданието Смит призна, че е бил в постоянна връзка с Флин, който по това време работи за кампанията на Тръмп. Разкрити са и усилията на руски хакери да възстановят имейлите на Клинтън и да ги предадат на Флин, който ги предоставя на кампанията на Тръмп. Малко след признанията си Смит се самоуби през август 2017 г. Според информация на АП от август 2017 г. Флин е признал, че за кратко роля е бил консултант във фирма, свързана с компания, която се занимава с противоречиви анализи на данни и която е помагала в кампанията на Тръмп. Тази фирма за анализи на данни е Cambridge Analytica Това, което знаем, е, че Русия активно се е намесвала в президентските избори през 2016 г., за да помогне на Тръмп да спечели битката за Белия дом. Знаем и че част от операцията е била свързана с манипулиране на алгоритмите на фейсбук, за да се таргетират специфични избиратели. И че точно това е работата, за която са били наети и Cambridge Analytica , и Брад Парскейл\", обобщава Vox. Зетят на Тръмп Джаред Къшнър наема Cambridge Analytica за изборите през 2016 г. Той наема и Парскейл, за да развие стратегията по онлайн микротаргетирането на кампанията. Според публикация в \"Ню Йорк таймс\" Стийв Банън, който по това време е шеф на предизборната кампания лобила за Cambridge Analytica. Той е бивш вицепрезидент на фирмата. Не се знае в каква степен Парскейл се е ползвал от данните и услугите на фирмата, за да подготви и реализира своята онлайн стратегия, но изглежда основателно да се предположи - че в доста голяма степен. В интерюто пред 60 минути той обаче отрича, че компанията му е била от полза. В. \"Гардиън\" изчислява, че по време на кампанията на Тръмп се използват 40-50 хил. варианта на реклами всеки ден, които измерват отговори и сред това се адаптират и развиват въз основа на тези отговори. Тези реклами се разпространяват отначало чрез ботове в платформи на социалните медии. Според самия Парскейл екип от 100 души всеки ден е създавал между 50 и 60 хиляди рекламни клипа във фейсбук за достигане до различни групи от привърженици на Тръмп за максимална подкрепа и онлайн дарения. Пак по време на това интервю Парскейл настоява, че обвиненията за намеса на Русия в кампанията на Тръмп са \"шега\". ", "date": "2018.03.01", "title": "Кой е \"тайното оръжие\" на Тръмп за изборите през 2020 г."}
{"url": "http://clubz.bg/64865-putin_novata_ni_raketa_nqma_ogranicheniq_v_obsega_video", "text": "Той произнесе последното за третия си мандат на държавен глава послание към Федералното събрание. Но изтъкна, че нарастващата военна мощ на Русия е гаранция за баланса на силите в света. Той допълни, че в доктрината на страната е записано, че ще използва ядрено оръжие само ако бъде нападнати с такова от друга страна. Русия създава ново оръжие в отговор на действията на САЩ, които разполагат ПРО на територията на други страни, обяви Путин. Путин: Русия няма равна на себе си по редица въоръжения Той припомни, че американците са излезли едностранно от договора за противоракетната отбрана и че Москва е била против тази стъпка. Съществуващата до 2002 г. система гарантирала сигурността и правела агресора уязвим. Сега американският щит е разгърнат на много места, включително в Румъния. Предстои той да бъде завършен и в Полша. САЩ разполагат ракетите си и правят всичко, за да обезценят руския ядрен потенциал. Путин разказа за няколко нови руски оръжия, като за всяко от тях бе прожектиран клип. И след всяка прожекция залата, където имаше над 1000 души,избухваше в бурни ръкопляскания.     Тази ракета е сменила някогашните съветски ракети, наричани \"Сатана\" на Запад. Сега западняците започнали да наричат новото изобретение \"Сатана 2\". Това най-ново оръжие вече е било изпробвано. То спокойно може да заобикаля границите на противниковата отбрана. И може да маневрира колкото си иска, тъй като обсегът му е неограничен. Путин увери, че такова нещо по света в момента никъде другаде няма. А и да се появи след някоя друга година, \"нашите момчета\" вече ще са измислили нещо още по-съвършено. И сам обясни видеото: Русия вече си има и дронове, които са много по-бързи от подводниците и торпедата. Притежаването на такова въоръжение е много важно, то е идеално и на практика неуязвимо, всички западни страни го искат за себе си. А Русия има такова оръжие и изпитанията му вече са завършили. Преди да нареди пускане на видеото, той припомни собствените си думи от 2004 г., че на Русия й е необходимо оръжие, което никой в света няма. Но тогава никой не послушал Москва. То ще може да маневрира в плътните слоеве на атмосферата и ще бъде на практика неуязвимо. Скоростта му ще бъде хиперзвукова. Засега новото оръжие се нарича \"Авангард\". Русия има хиперзвуково оръжие още от 2006 г. - ракетите \"Искандер\" достигат 5,9 пъти скоростта на звука. В момента в Русия се извършва неговата разработка. Първият час на посланието бе посветен на вътрешни проблеми. Путин заяви, че делът на държавата в икономиката трябва да бъде намален: Президентът настоя да бъдат премахнати възможностите а корумпираните представители на властта и правоохранителните органи да оказват натиск върху бизнеса. Противниците му обаче го обвиняват, че точно при неговото управление руската държава започна да отнема бизнеса на хората, които той смята за свои врагове. Изоставането, а не нещо друго е главният враг на Русия, смята също така Путин. Изоставането, което той имаше предвид, е в сферата на технологиите. И според него то е абсолютно недопустимо. В противен случай младите и талантливи руснаци ще заминават за чужбина, за да се реализират. Само след 17 дни - на 18 март, в Русия ще се състоят президентски избори. Проучванията сочат убедителна победа на Путин. За първи път Путин се обърна към депутатите не от Георгиевската зала в Кремъл, а от Московския Манеж - историческата сграда на Манежния площад, където се организират изложби. Причината за преместването е големият брой поканени и модерните технологии, които ще бъдат използвани, обясни говорителят на Кремъл Дмитрий Песков.", "date": "2018.03.01", "title": "Путин: Новата ни ракета няма ограничения в обсега (ВИДЕО)"}
{"url": "http://clubz.bg/64857-amerikancite_trymp_e_rasist", "text": "Над половината граждани на САЩ смятат, че президентът Доналд Тръмп е расист, предаде Асошиейтед прес. Проучването на АП и Националния център за изследване на общественото мнение (NORC) показва, че над половината граждани смятат, че неговата политика е влошила положението на латиноамериканците и мюсюлманите. Близо половината смятат, че политиката на Тръмп е влошила и положението на афроамериканците. \"Шпигел\": Истинското лице на Тръмп Близката сътрудничка на американския президент Доналд Тръмп, директорката на комуникациите на Белия дом Хоуп Хикс, подаде оставка, предадоха световните агенции. Говорителката на Белия дом Сара Сандърс заяви, че не е ясно кога точно Хикс ще предаде функциите си. Сандърс уточни, че оставката не е свързана с показанията на Хикс пред членове на комисията по разузнаване към Камарата на представителите на Конгреса при разследване за Русия и изборите в САЩ през 2016 година. Хикс беше и говорителка на Тръмп по време на предизборната кампания през 2016 година. Във вторник тя отговори на въпроси за кампанията и за преходния период до встъпването на Тръмп в длъжност през януари 2017 г., но отказа да обсъжда ролята си в управлението, включително участието си в подготвянето на изявление през юли 2017 г., погрешно интерпретирало среща в \"Тръмп тауър\" през юли 2016 г., включвала най-големия президентски син Доналд Тръмп младши, други сътрудници на президента и руската служителка Наталия Веселницкая. В. \"Ню Йорк таймс\" съобщи, че Хикс е заявила пред колеги, че е постигнала това, което е смятала за възможно на поста си. Хикс заяви, че няма думи, с които да изрази благодарността си към президента, без да коментира причините за оттеглянето си. Подложен на нови критики вчера от президента на САЩ Доналд Тръмп, министърът на правосъдието Джеф Сешънс отвърна на удара, предаде Асошиейтед прес. Тръмп запита вчера в Туитър защо Джеф Сешънс иска от главния инспектор да разследва потенциални злоупотреби, свързани със Закона за наблюдение за целите на външното разузнаване, който уточнява условията, при които е разрешено подслушване. Президентът на САЩ заяви, че разследването ще продължи безкрайно и няма да може да доведе до наказателно преследване. Освен това главният инспектор е назначен от предишния президент Барак Обама и е по-добре да се използват юристите от министерството на правосъдието, подчерта Тръмп, който определи решението като \"срамно\", съобщава БТА. В кратко изявление, министър Сешънс подчерта, че докато той е на поста си, ", "date": "2018.03.01", "title": "Американците: Тръмп е расист"}
{"url": "http://clubz.bg/64856-koj_e_kitajskiqt_harvi_uajnstijn", "text": "И така допреди седмици, когато разкри всичко в глобалната мрежа под логото #MeToo. Последваха я стотици китайки, станали жертва на сексуални посегателства. Но повечето китайци са на мнение, че това не е съществен проблем в страната. Ето защо е изненадващо, че  #MeToo предизвика трус в Китай. От месеци текат протести в 40 университета. По подобие на движение в САЩ в открито писмо до висшите си училища студентки и студенти призоваха да се въведат правила в защита от сексуални посегателства. Междувременно писмото беще подписано и от професори от над 80 университета. Уайнстийн към шофьора: Носи винаги инжекции за секс Китайският Харви Уайнстийн се казва Чен Сяову. Сред академичните кръгове той е уважаван университетски преподавател в престижен университет в Пекин. В началото на тази година шест негови бивши студентки го обвиниха, че години наред  редовно ги е насилвал. Първата проговорила беше Лу Сикси, която сега живее в САЩ. Преди 14 години е представила на въпросния професор докторската си работа. Преди 10 години се е опитал да я изнасили. Това предизвика вълна от протести в глобалната мрежа на над 4 милиона китайки, броят им всеки ден расте. Резултатите от анонимни допитвания показват, че подобен дебат в Китай е крайно наложителен.  Научно изследване на Пекинския университет доказва, че  Сега новото движение бележи първите си успехи. След продължилите със седмици протести китайското Министерство на образованието оповести въвеждането на мерки срещу сексуални посегателства и насилие на територията на висшите училища и се врече в “нулева толерантност” срещу подобни действия от страна на професори и други преподаватели. Министерството гледало сериозно на проблема, но не посочва набелязаните мерки. Изследване: 94% от жените в Холивуд са преживели сексуален тормоз Въпреки протестите университетският преподавател Чен оспорва обвиненията. Според него бившите му студентки си придавали важност. Той не бил правил “нищо нелегално”. Междувременно той е уволнен от университета, отнето му е и разрешителното да преподава. Министерството на образованието оповести последващи стъпки срещу него, включително отнемане на академичната му титла. Въпреки това Чен е уверен – първо трябвало да се докаже къде точно е сбъркал. Най-вероятно той разчита на това, че жените няма да дръзнат публично да оповестят какво ги е сполетяло. И в Китай при случаи на сексуално насилие реакцията обикновено е: Широко разпространена е и представата, че който е бил обект на сексуално посегателство, сам го е провокирал. Ето защо в Китай твърде рядко се стига до подаване на жалба заради сексулно насилие, да не говорим за осъдителни присъди. Има и рискове. Когато преди три години се сформира група, нарекла се “Феминистката петорка” с намерение да стартира акции в автобуси и влакове, всички от групата бяха арестувани. По темата феминизъм комунистическото ръководство няма проблем, казва китайската защитничка на женски права Фенг. Дори равноправието между мъже и жени било част от комунистическата доктрина. Но на публични акции държавното ръководство гледало като на уронване на престижа му. Изследване: 94% от жените в Холивуд са преживели сексуален тормоз", "date": "2018.03.01", "title": "Кой е китайският Харви Уайнстийн?"}
{"url": "http://clubz.bg/64817-zavoqt_na_neoosmanskata_imperiq_ot_bryuksel_kym_shanhaj_chast_i", "text": "Навръх десетата годишнина от обявяването на независимостта на Косово (17.02.2018 г.), албанският премиер Еди Рама бе на посещение в Прищина. В обръщението си към косовския парламент министър-председателят се унесе в своя блян и речта му бързо придоби националистически полъх. Той заяви следното: Очаквано изказването бе осъдено от албанската опозиция, САЩ, Гърция и лаконично от ЕС. Но какво пораждат подобни думи и на какво напомнят? Историко-идеологическите ценности и национализмът са рисков коз, който обаче е популярен и много ефективен на Балканския полуостров, за което свидетелства и историята. Показателно е, че след Турция втора страна членка на НАТО прави неприкрити намеци за преначертаване на граници, които към момента попадат в сферата на САЩ, респективно на Пакта. Изявлението напомня много на речите, държани от Ердоган в началото на „чистката” след „неуспешния” преврат през лятото на 2016 година. За никого не е тайна, че Турция отдавна се опитва да изгради своето влияние на Западните Балкани сред мюсюлманските общности. По-лошото обаче е, че никой няма точна представа кога и как Ердоган ще изиграе картите си спрямо ЕС, посредством това влияние.Това само по себе си ще тества готовността на Съюза да се справи с новите геополитически реалности и опасността от разпада на стратегията му за региона. Самоувереността на Еди Рама обаче може да бъде тълкувана до някаква степен като знак за вече утвърденото влияние на Анкара на полуострова. Движена от идеята на неоосманизма и неговите засилващи се пориви през последните десетилетия, Турция уверено инвестираше в Албания и подпомагаше Тирана на множество фронтове, а също и значително засили военното си сътрудничество с нея. Една седмица преди въпросното изказване Ердоган открито заплаши Гърция с инвазия. Неуспехите на Турция да наложи виждането си за ревизиране на Лозанския мирен договор от 1923 г. изострят тона на Анкара и по-специално на Ердоган до невиждани нива.  Това бе едно от изказванията на президента от 12 февруари. На следващия ден, турски брегови кораб, се сблъска (блъсна) с патрул на гръцката брегова охрана, по крайбрежието на Имия. Две седмици по-рано, в началото на февруари, от гръцкото Министерство на отбраната заявиха, че в един ден, Турция е нарушила гръцкото въздушно пространство  Изострянето на тона обаче не бе широко отразено от западните медии. Всичко това се случва двадесет дни след като Турция нахлу в Африн, Сирия на 20 януари. Анкара иска да покаже, че заплахите от 2016 година, че турците не са забравили величието на Османската империя, сега биват подкрепяни с действия. Ситуирайки се на няколко фронта, Ердоган подготвя почвата за полюсовите промени и размествания, които предстоят в идните години и в които Турция заявява, че ще има водеща роля. Каква опасност крие това зад себе си? Турция и Гърция се присъединяват в НАТО заедно, през далечната 1952 г. и едва три години по-късно, през 1955 г., на територията на Истанбул започва т.нар. погром срещу малцинствата. Погромът представлява оркестрирани атаки на тълпите срещу „неверниците” и тяхното имущество, като е насочен най-вече срещу гръцкото, но и изобщо останалите немюсюлмански малцинства (арменци и евреи). През 1964 година, този процес е завършен с приемането на закон, отнемащ всички права на гърци, намиращи се на турска територия и едностранното денонсиране на „Конвенцията за установяване на търговията и мореплаването” от 1930 г.  През август 1974 г. Турция нахлува в Кипър за втори път, окупирайки 40 процента от острова. И в двата случая липсват каквито ѝ да е последици с изключение на протестни ноти. В момента изниква въпросът дали при евентуални действия спрямо „спорните” гръцки острови, турската страна ще бъде санкционирана и как? След заплахите, отправени към Атина, Доналд Туск заяви, че ЕС осъжда подобни изказвания и действия, които  „пречат на добросъседските взаимоотношения”. Той допълни, че лидерите на Съюза ще решат дали предстоящата среща във Варна на 26 март изобщо ще се състои. С поведението си Турция дава знак, че предвидената среща явно не ѝ е толкова присърце, колкото Бойко Борисов се надява. Дори и да се състои, от нея не може да се очаква значим резултат, защото ЕС би трябвало да е научил урока си, че не бива да се огъва пред турската страна. Вкопчването на Анкара във въпросните на пръв поглед ненужни острови е лесно обяснимо. Освен чисто идеологическата и историческа стойност, които те носят със себе си нещо далеч по-важно, а именно тяхната енергийна стойност. Островният диспут в Егейско море е уреден от Морската конвенция от 1982 г., на която Атина се позовава, която съответно урежда статута на континенталният шелф и т.н. изключителна икономическа зона (ИИЗ). В рамките на своята ИИЗ всяка държава има правото да застроява, експлоатира и изследва „над и под водата”, т.е. континенталния шелф. Въпросният казус е пряко обвързан с все по-засилващите се „газови игри” развихрящи се в Средиземно море и особено около Кипър. Поради липсата на значителна ИИЗ, на турската страна й липсват възможността и контрола за участие в геополитическата надпревара. Логично тази липса лесно може да бъде компенсирана чрез превземането на островите.Към момента италианската енергийна компания „ЕНИ” и френската „Тотал” проучват блоковете в средиземно море, като същевременно ЕНИ вече оперира египетското находище „Зохр”, открито през 2015 г. „Зохр” е най-голямото находище на природен газ, откривано някога в Средиземно море със залежи, оценени на 30 трилиона кубически фута  газ. След тази находка Египет е на път да се позиционира като новия регионален енергиен хъб, нещо, за което се говори от години. Израел е другият основен играч, след като по крайбрежията на еврейската държава бе открито подобно на египетското, масивно находище на природен газ – „Левиатан”. Никозия работи активно за проучването и разработването на своята  ИИЗ, съвместно с ЕНИ и Тотал. На 1 февруари от ЕНИ съобщиха, че са открили находище в кипърската ИИЗ, с потенциални залежи на съседното му „Зохр”. А същевременно Гърция, която работи по тези съвместни проекти от години насам, крои планове добитата енергия от вече откритите и новооткрити находища да минават през нейна територия по пътя си към Европа. Това ще се случи през газопровода EastMed, който е част от енергийния „Коридор 7”. Всичко това обаче кара Турция да предприеме драстични действия и да използва нелепи оправдания. Още през есента на миналата 2017 г., страната изпрати кораби от състава на турските ВМС, които да „наблюдават” проучването на блок 11 в кипърската ИИЗ, чиито резултати не оправдаха очакванията. В момента обаче, след новината за „потенциален удар”, турската страна извади коза с „етническите турци” и тяхната сигурност. Тъй като в очите на Анкара, техните интереси и суверенитет биват застрашени военни кораби отново бяха позиционирани във водите на Кипър. Разбира се, всичко това се случва в грубо нарушение на международно правните норми, но така или иначе, те никога не са били спазвани от Турция, още повече от Ердоган. На 23 февруари италианската преса съобщи, че пет военни кораба са устроили блокада около един от кипърските блокове, който е щял да бъде проучван от сонда на италианската компания. След избегнат удар и последвали заплахи за потапянето му, корабът се отправя към Мароко. Това е поредният докладван случай от компанията, в който турските ВМС пречат на работата на петролните гиганти. Даниел Миладинов: \"хронично запален\" по историята юрист", "date": "2018.03.01", "title": "Завоят на неоосманската империя от Брюксел към Шанхай (Част I)"}
{"url": "http://clubz.bg/64859-borisov_tyrsi_sydejstvie_ot_babish_ako_dyrjavata_reshi_da_kupi_chez", "text": "Премиерът Бойко Борисов е помолил чешкия си колега Андрей Бабиш за  . Отговорът на Бабиш - той е  . Политическият скандал проваля сделката за ЧЕЗ, банките се оттеглят Това е последното развитие по темата с продажбата на ЧЕЗ-България, става ясно от съобщение на правителствената информационна служба. В него се разказва за нов разговор между двамата премиери, осъществен късно снощи. Това е вторият телефонен разговор между двамата в рамките на два дни. След предишния Борисов бе получил информация по сделката, свързана с източника на финансиране на купувача \"Инерком\" на Гинка Върбакова. Заради споменаването на конкретни банки (чиито имена преди това бяха рапзпространени в чешката медия, близка до Бабиш \"Лидове новини) българският премиер изпрати получената справка в секретното деловодство на Народното събрание.  \"Лидове новини\": Бабиш не е пращал на Борисов секретни документи Ето и подробностите от правителственото съобщение за новия разговор: Премиерите Борисов и Бабиш отново са се чули снощи и са обсъдили в телефонен разговор темата за сделката за продажба на активите на дружество ЧЕЗ Груп в България, съобщиха от правителствената информационна служба. В разговора българският министър-председател е поискал допълнителни разяснения за позицията на чешкото правителство. С съобщението е посочено още:  .  \"Лидове новини\": Бабиш не е пращал на Борисов секретни документи", "date": "2018.03.01", "title": "Борисов търси съдействие от Бабиш, ако държавата реши да купи ЧЕЗ"}
{"url": "http://clubz.bg/64861-dyrjavata_poiska_a_ginka_vyrbakova_prie_da_q_pusne_v_sdelkata_za_chez", "text": "Гинка Върбакова заминава за Чехия, за да запознае продавача ЧЕЗ-Груп със създалата се ситуация в България, а самата тя е готова да допусне държавата в сделката за продажба на ЧЕЗ-България и да прехвърли договора, който има. Самата държава ясно е заявила, че иска да участва в дружеството. Това стана ясно след срещата на собственичката на \"Инерком\" с премиера Бойко Борисов. Върбакова се появи пред медиите в Министерския съвет заедно с вицепремиера Томислав Дончев и финансовия министър Владислав Горанов.  От думите на Горанов се разбра, че държавата би искала да получи контролен дял в ЧЕЗ, ако продавачът - чешката ЧЕЗ-Груп, се съгласи на тези промени, след като Върбакова е съгласна. Върбакова заяви, че заминава на преговори с ЧЕЗ-Груп като представител на собствените си фирми, а не на държавата. По думите й цялото финансиране на сделката между \"Инерком\" и ЧЕЗ ще стане публично, международни банки ще подкрепят сделката и  Собственичката на купувача на ЧЕЗ-България според Търговския регистър Гинка Върбакова се очакваше да дойде днес в парламента за ислушването в две парламентарни комисии по сделката за продажба на електроразпределителното дружество. Получено бе потвърждение на поканата, научи Клуб Z. Тази сутрин стана ясно, че самата Върбакова е в Министерския съвет на среща с премиера Бойко Борисов. Обратът дойде след разговора.  Рано тази сутрин от правителствената информационна служба съобщиха за нов разговор между Борисов и чешкия му колега Андрей Бабиш. От съобщението се разбра, че Борисов е помолил за съдействие за разговор с ръководството на ЧЕЗ-Груп в случай, че България реши да купи електроразпределителното дружество. Бабиш на свой ред обърнал внимание, че договорите вече били подписани, става ясно още от текста. Борисов търси съдействие от Бабиш, ако държавата реши да купи ЧЕЗ Развитието на скандала с продажбата на ЧЕЗ-България от тази сутрин идва часове преди \"голямото изслушване\" на родните институции, на което е поканена и фирмата \"Инерком\". Това са само част от въпросите, на които отговори ще трябва да дадат петте ключови институции - Комисия за защита на конкуренцията, Комисия за енергийно и водно регулиране, Комисия за финансов надзор, Агенция за приватизация и следприватизационен контрол, ДАНС и Държавна агенция „Разузнаване“.  Политическият скандал проваля сделката за ЧЕЗ, банките се оттеглят До снощи нямаше информация дали Върбакова и нейни представители биха се включили в голямото изслушване. Според Правилника за работата и дейността на Народното събрание Гинка Върбакова, не е длъжна да се отзове физически на поканата. Задължението важи само за представителите на държавната, общинската администрация и всички \"длъжностни лица\", които бъдат призовани на изслушване в постоянните парламентарни комисии. За гражданите важи дружо задължение - дори и да не се явят на заседание, наравно с останалите изброени, са длъжни  Срещата в Народното събрание е насрочена за 14,15 ч. Тези, които не са поканени на сбирката са представители на споменатите в публикации, тръгнали от чешката медия \"Лидове новини\", близка зо премиера Андрей Бабиш, банки. Според \"Лидове новини\" това са Уникредит Булбанк, Първа инвестиционна банка и ББР. Първите преди дни отказаха да разкрият имат ли нещо общо, държавната банка категорично отрече да участва, но това се случи преди статията в чешката медия, а от ПИБ до момента няма публична реакция. Новини от Чехия: Две български банки ще финансират сделката за ЧЕЗ Политическият скандал проваля сделката за ЧЕЗ, банките се оттеглят Новини от Чехия: Две български банки ще финансират сделката за ЧЕЗ", "date": "2018.03.01", "title": "Държавата поиска, а Гинка Върбакова прие да я пусне в сделката за ЧЕЗ"}
