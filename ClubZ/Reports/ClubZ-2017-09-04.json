{"url": "http://clubz.bg/57936-uvolniha_direktora_na_sofijskata_matematicheska_gimnaziq", "text": "Днес директорът на Софийската математическа гимназия Антони Стоянов е получил заповед за уволнение, съобщиха от Регионално управление на образованието - София. Началничката на регионалното управление по образование Ваня Кастрева заяви, че заповедта е връчена пред свидетели, Стоянов дълго се е запознавал с нея, после е отказал да я подпише. Тя влиза в сила от днес, а утре трябва да бъде назначен временно изпълняващ длъжността директор на СМГ. Конкурс за нов директор ще има едва след като изтекат сроковете за обжалване на заповедта в съда, или - ако Стоянов обжалва - докато приключи делото. Преди дни от РУО-София поискаха оставката на директора заради напрежението в столичната гимназия, започнало с уволнението на учителката по математика Петя Тодорова. Какво точно пише в заповедта за уволнението на директора към момента не е ясно. Множество учители, родители и ученици се обявиха в защита на Стоянов. Учители по математика обаче заявиха, че няма да влязат в класните стаи на 15-и септември, ако той още е директор. Тодорова бе уволнена от Стоянов, след като се разбра, че тя като участник в комисията на математическото състезание \"Европейско кенгуру\" е работила против интересите на собствените си ученици. Сагата на популярното по света математическо състезание продължава от месеци и е свързана с факта, че две организации в България организират паралелно местния кръг на състезанието. Единият организатор е сдружение \"Европейско кенгуру\" на проф. Сава Гроздев, а другият - Съюзът на математиците в България. Двете организации са в конфликт, а международната управа, която отговаря за цялостното провеждане на състезанието, отказва да се намеси и да реши кой ще го провежда. В резултат на това тази година учениците, явили се на състезанието на СМБ, сред които и ученици от Софийската математическа гимназия, за малко да не бъдат допуснати да продължат на следващия кръг, въпреки че са изкарали нужните резултати за това. Причината - сдружение \"Европейско кенгуру\" на Сава Гроздев праща само резултатите на учениците, явили се в неговата версия на състезанието. Петя Тодорова се подписва именно под това решение, което на този етап реално ощетява нейни ученици. В крайна сметка Министерството на образованието се намеси и осигури възможност всички деца, получили нужните точки, да продължат в следващия кръг, макар това да нарушава правилата на състезанието и сериозно да затруднява организацията му, тъй като става дума за 588 деца.", "date": "2017.09.04", "title": "Уволниха директора на Софийската математическа гимназия"}
{"url": "http://clubz.bg/57912-pismoto_na_obama_do_trymp_pazete_demokratichnite_institucii", "text": "Какво е написал бившият президент на САЩ Барак Обама на наследника си в Белия дом Доналд Тръмп - това става ясно седем месеца след встъпването в длъжност на републиканеца бизнесмен Тръмп. Си Ен Ен публикува цялото писмо на Обама към Тръмп. То се състои от точко 279 думи, написани на ръка, подписът на Обама са само инициалите му, а пожеланието в края: \"Късмет и с успех с Божия благословия.\" В краткия текст Обама поздравява Тръмп за \"запомнящото се състезание\", в което негов опонент бе демократката Хилъри Клинтън, и пожелава на него и съпругата му Мелания успех, заявявайки готовността си за помощ, ако новите стопани на Белия дом имат нужда.   започва Обама.  Той припомня на Тръмп на първо място, че и двамата са били благословени по различен начин с добра съдба и състояние, но не всички имат този късмет. Затова  , казва бившият държавен глава на САЩ на наследника си.  Той припомня на Тръмп, че всеки президент е временно на този пост и е призван да бъде пазител на демократичните институции и традиции - на правовата държава, разделението на властите, защитата на гражданските права. Обама съветва още: Последният съвет на Обама към Тръмп е в динамиката на събитията и под натиска на отговорностите да отделя време с приятелите и семейството си, защото    пише Обама. Си Ен Ен коментира, че съветът на бившия президент до настоящия, засягащ демократичните институции и правила, звучи пророчески на фона на някой действия на републиканеца, откакто управлява - заради критиките към съдии, към главния прокурор на САЩ, действия като забраната за пътуване и т.н.  Традицията за размяна на писма между излизащия от Белия дом президент и неговия наследник датира отдавна. От встъпването си в длъжност до сега Тръмп не се е срещал с Обама. Републиканецът се опита да се свърже по телефона с предшественика си, за да му благодари за бележката и съветите, но семейство Обама пътувало и бившият държавен глава не успял да приеме обаждането.  Двамата президенти - бивш и настоящ, си разменят задочно критики редовно. Тръмп още след влизането си в Белия дом показа писмото по време на интервю за ABC. Но отказа да го прочете на глас.  Ако ви е интересно как звучи заветът на Обама до Тръмп в оригинал - ето текста на английски:", "date": "2017.09.04", "title": "Писмото на Обама до Тръмп: Пазете демократичните институции "}
{"url": "http://clubz.bg/57916-pak_protest_sreshtu_nebostyrgach_natresen_stranno_ot_syda_v_gradinka", "text": "Жителите на столичния квартал \"Стрелбище\" продължават да се борят градинката между бул.   да остане зелена площ, а не както фирма НИКМИ предвижда – с 43-етажна сграда. Днешният протест от 19 ч. ще е поредният в опитите на гражданите да предпазят зелената площ от бетониране. Засега мястото е препречено с ограда, за която Административният съд в София-град е постановил, че е там от години, а не от месец, както живеещите на място казват. Хората обаче са пропуснали да обжалват в законния 7-дневен сроки решението на АССГ, засягащо оградата. Както е известно, през заградения проблемен имот минава улица, която е с изринат асфалт. Протестиращите искат По-интересна е съдбата на самия строеж - той на два пъти е \"налаган\" от Върховния адимнистративен съд, който отменя решения на АССГ. Столичната община в резултат на приетия през 2006 г. Общ устройствен план (ОУП), който действа и сега, Решение на СОС от 19.11.2009 г. и Решение на МС от 16.12.2009 г., отрежда терена за  Така главният архитект издава заповеди, с които им отказва проекта за План за регулация и застрояване. С думи прости - там може да има само паркове за отдих, като се допуска и обслужващо застрояване като  В никакъв случай небостъргач. НИКМИ обаче завежда поредица от дела и след като АССГ взема страната на общината, ВАС на практика отменя решенията на СОС и на Министерския съвет, \"събаря\" отказите на главния архитект и дава на фирмата право да строи. Пред \"България он еър\" днес жителите от квартала заявиха, че са готови да се борят   за да постигнат целта си.", "date": "2017.09.04", "title": "Пак протест срещу небостъргач, \"натресен\" странно от съда в градинка"}
{"url": "http://clubz.bg/57914-do_20_oktomvri_bdj_sprq_vlakovete_mejdu_plovdiv_i_stara_zagora", "text": "От 4 септември до 20 октомври влаковете между Пловдив и Стара Загора няма да се движат, а пътниците ще бъдат извозвани с автобуси. Промяната се налага заради ремонт на жп линията Пловдив - Бургас, съобщиха от БДЖ. Влаковете спират заради извършване на ремонтни дейности в участъка между Скутаре и Оризово. Така времето за пътуваме между Пловдив и Стара Загора ще се удължи с около 50 минути, обясняват от държавните железници. Цената на пътуването обаче нямало да се променя.  Бързите влакове, които се движат по трасетата София - Бургас и София - Варна и минават през Пловдив и Стара Загора, също ще бъдат с променен маршрут. Те ще бъдат отклонявани през Димитровград и пътниците няма да се прекачват. Тези влакове ще пътуват с 20 минути повече.", "date": "2017.09.04", "title": "До 20 октомври: БДЖ спря влаковете между Пловдив и Стара Загора"}
{"url": "http://clubz.bg/57913-golqm_sram_za_franciq_sreshtu_lyuksemburg", "text": "Франция не успя да победи Люксембург в световна квалификация за Мондиал 2018 от група А - 0:0 насред Париж. \"Петлите\" си върнаха първото място, но авансът им пред Швеция не е три точки, каквито бяха очакванията, а само една. Така мачът България - Франция на 7 октомври в София е от изключително значение на тима на Дидие Дешен, като победата е задължителна в битката за първото място, което осигурява директно класиране. Второто дава право на бараж. Холандия попари надеждите ни в Амстердам (СНИМКИ) Може ли България да се класира на световното в Русия? Целият отбор на Люксембург не струва колкото най-дълбоката резерва във френския отбор, но въпреки това домакините не успяха да преодолеят съпротивата на \"херцозите\". Веднъж и гредата ги спаси. Класирането в гр. А изглежда така: Франция има 17 точки, Швеция е с 16, Холандия - 13, България - 12, Люксембург и Беларус - по 5. В същото време Белгия стана първият тим от Зона Европа, който си осигурява участие на мондиала догодина. \"Червените дяволи\" биха Гърция с 2:1 в Атина и са недостижими в група Н с 22 т. два кръга преди края. Вторият Бросна и Херцеговина има 14. През първото полувреме \"елините\" играха по-добре и пропуснаха да поведат в резултата. Първи това направиха гостите в 70-ата минута, когато Вертонген откри с далечен удар. В 73-тата Зека изравни. Още от центъра обаче белгийците си върнаха аванса, което им осигури и победата - Ромелу Лукаку бе точен с глава за 2:1. Битката за второто място е между Босна и Гърция, балканците имат точка повече. Швейцария и Португалия пък водят битка в група В. Иберийците измъкнаха 1:0 на терена на Унгария, а \"часовникарите\" разбиха Латвия също като гости - 3:0. Те имат предимство от 3 точки в класирането - 24 срещу 21 за Кристиано Роналдо и компания. На 10 октомври предстои пряк сблъсък в Лисабон. Може ли България да се класира на световното в Русия?", "date": "2017.09.04", "title": "Голям срам за Франция срещу Люксембург"}
{"url": "http://clubz.bg/57922-cvetan_vasilev_klan_na_prokuraturata_mi_poiska_15_mln_evro", "text": "\"Клан на прокуратурата\" е рекетирала фалиралия банкер Цветан Василев от 2009 до 2014 г., за да си няма проблеми.  Това заявява в интервю в \"семеен\" формат с жена си Антоанета, дадено за Люба Кулезич и представено в предаването „Просто Диков“ по телевизия BIT.  Конкретният повод за срещата са обвиненията от прокуратурата за пране на пари срещу дъщеря им, защото е приела апартамент като подарък, за който обвинението твърди, че е придобит с пари от престъпна дейност. Водещият Сашо Диков не си спести обилните коментари в ефир: И уточни:  \n\tТук Кулезич се намеси: И след това многоминутно интро най-сетне заговориха Цветан Василев и жена му.  Една от ключовите теми бе разплитането на сюжета „Дунарит“, който през последните дни търпи различни обрати. Първо икономическият министър Емил Караниколов обяви, че ще одържави оръжейното предприятие. После властите обясниха, че това по същество не е национализация, а грижа за работниците и става дума за изкупуване на дялове, което било съвсем нормална процедура. В края на миналата седмица стана ясно, че и това не може да стане и сделката се проваля, тъй като предприятието си е погасило вземанията от 24 млн. евро, изкупени преди това от Държавната консолидационна компания.  Става дума за заем от КТБ, прехвърлян през цесии на различни фирми, който досега не е бил обслужван, тъй като по времето на най-силната атака срещу предприятието то е било на компанията „Виафот лимитид“, регистрирана на Британските Вирджински острови и свързвана с депутата от ДПС Делян Пеевски.  „Дунарит“ платил на държавата. И сега какво? „Дунарит” - когато нито духът, нито буквата на закона са спазени Нататък обаче казусът се комплицира:  (Поне) седем въпроса към държавата за \"Дунарит\" На отговор защо е цялата тази борба за овладяването на „Дунарит“, Цветан Василев отговаря: Цялото интервю с Цветан Василев и съпругата му ще бъде излъчено в три поредни дни от днес до сряда в ефира на BIT. „Дунарит” - когато нито духът, нито буквата на закона са спазени (Поне) седем въпроса към държавата за \"Дунарит\"", "date": "2017.09.04", "title": "Цветан Василев: Клан на прокуратурата ми поиска 15 млн. евро"}
{"url": "http://clubz.bg/57915-polsha_es_nqma_da_iznudva_za_migrantite", "text": "Полша няма да бъде изнудвана от Европейския съюз по въпроса за задължителните миграционни квоти за преразпределяне между страните членки, заяви премиерът Беата Шидло. Полша, Унгария и Чехия - с последни предупреждения от ЕК да приемат бежанци В края на юли европейският комисар по въпросите на миграцията Димитрис Аврамопулос съобщи, че Брюксел е задействал втората фаза на процедура за нарушение, открита през юни срещу Прага, Будапеща и Варшава заради отказа им да изпълнят задълженията си по плана на ЕС за миграционните квоти. Трите страни може да бъдат глобени. Според Варшава това значи съкращаване на европейските средства: Миналата сряда Европейският съд се произнесе по жалбите на Унгария и Словакия срещу плана на ЕС за пренастаняване на мигрантите, чието начало бе поставено през 2015 г. Целта му е да се намали миграционният натиск върху Италия и Гърция.  Европейският план предвиждаше пренастаняването на 160 000 души за 2 години от Италия и Гърция към други страни членки на ЕС. Той се отнася за кандидати за убежище, които почти сигурно ще получат такова, например сирийци или еритрейци. За близо 2 години малко над 24 000 кандидати за убежище бяха пренастанени. Само през 2015 г. в двете южни страни членки на ЕС дойдоха над 1 милион мигранти. Повечето от тях продължават пътя си към Северна Европа. Полша не е приела нито един кандидат за убежище според плана за квотите. Брюксел даде месец на Полша преди да дръпне спусъка През юли партията на Шидло \"Право и справедливост\" прокара спорни закони за реформа в съдебната система, които предизвикаха масови протести в Полша. Президентът Анджей Дуда наложи върху два от законите - за Върховния съд и за Националния съвет по правосъдието, които позволяват на парламента да контролира съдебната система. Полша беше заплашена от най-тежките санкции от страна на ЕС  заради реформите - ограничаване на членските й права в Съюза. Според член 7 на Лисабонския договор членските права на държава от ЕС могат да бъдат ограничени, ако в нея съществува системна заплаха за основополагащи принципи на съюза, какъвто е върховенството на закона. Страната бе остро критикувана от лидери на страните членки на ЕС: Макрон от Варна: Полша не е тази, която чертае посоката на Европа В интервюто за полското издание Шидло нарече обвиненията на франския държавен глава \"най-големите лъжи, ужасна манипулация\" и настоя, че страната \"иска да бъде в ЕС, ние го ценим\". Брюксел даде месец на Полша преди да дръпне спусъка Макрон от Варна: Полша не е тази, която чертае посоката на Европа", "date": "2017.09.04", "title": "Полша: ЕС няма да изнудва за мигрантите!"}
{"url": "http://clubz.bg/57918-razgovori_s_prokuror_da_smachka_sluchaq_s_6_godishnoto_dete_strelec", "text": "Прокуратурата проверява дали Лазар Влайков е имал нерегламентирани разговори с прокурор с намерение случаят, при който 6-годишно дете уби мъж в с. Виноградец, да бъде потулен. Това съобщи Нова тв, припомняйки че в нощта на четвъртък срещу петък в ресторант в селото при мистериозни обстоятелства беше застрелян 47-годишният Наско Тонкев именно с пистолета на Влайков - председател на общинския съвет. Към момента е ясно, че 6-годишно момче е държало \"Глок\", с който е произведен фаталният изстрел, но не е категорично доказано, че именно детето е натиснало спусъка. По-рано вече бе съобщено, че натривките от ръцете на 6-годишното дете, за което се предполага, че е застреляло мъжа, не доказват категорично, че именно то е произвело фаталния изстрел. Ясно е само, че момченцето е държало пистолета. Другото можело да докаже \"само отличен специалист\", коментират експерти пред медията.  Общинарят от Септември пуснат без обвинение Собственикът на оръжието е Лазар Влайков, председател на Общинския съвет в Септември. Той беше задържан за 24 часа, но след това беше пуснат на свобода, без повдигнати обвинения. ГЕРБ вече изключиха от редиците си Лазар Влайков. Това се е случвало и преди - след като нападнал човек с нож, но след това Влайков е върнат в редиците на партията. Докато не бе изключен отново заради трагичния случай със стрелбата. Иначе много хора от Виноградец разказват, че са били нападани от Лазар Влайков. Роднините на убития при стрелбата мъж пък свидетелстваха преди ден, че детето няма общо със стрелбата. Тя казва пред телевизията, че Влайков е много близък с пазарджишкия прокурор Иван Кацаров.", "date": "2017.09.04", "title": "Разговори с прокурор да \"смачка\" случая с 6-годишното \"дете-стрелец\"?"}
{"url": "http://clubz.bg/57921-kejt_midyltyn_ochakva_treto_dete", "text": "Херцогинята на Кеймбридж Кейт Мидълтън е бременна с трето дете, потвърдиха говорители на британското кралско семейство. Така принц Уилям, който е вторият наследник на британската корона след баща си Чарлз, ще стане баща на трето дете. Това осигурява сигурност в продължението на династията Уиндзор. Кейт и Уилям се оженитха през 2011 година на пищна кралска сватба. През 2013 г. се роди първото им дете - принц Джордж, а през 2015 г. - принцеса Шарлот. Говорителите на кралското семейство допълват, че херцогинята на Кеймбридж страда от силно сутрешно гадене и известно време няма да се появява на публични събития. Това подсказва, че Мидълтън вероятно влиза във втория месец от бременността си. Което означава, че кралица Елизабет II вероятно вече отдавна празнува добрата новина - тя ще стане прабаба за пети път. За момента само двама от 8-те й правнуци имат деца.", "date": "2017.09.04", "title": "Кейт Мидълтън очаква трето дете"}
{"url": "http://clubz.bg/57917-borisov_hemus_podminava_sevlievo_gotvim_investiciq_za_pleven_snimki", "text": "Премиерът Бойко Борисов присъства на откриване на разширение на производствен корпус за заваряване на стоманени компоненти на завод, собственост на австрийската фирма \"Палфингер\" в Червен бряг. Инвестицията е за 7 млн. евро, като благодарение на нея ще се открият 100 нови работни места. Борисов не пропусна момента да се похвали за досегашните успехи на правителството и да загатне за бъдещи такива. И уточни, че ще говори, когато тя стане факт, защото така \"обича\". Той допълни, че повече яснота ще има като минат изборите в Германия. Борисов изтъкна, че бизнесът идва там, където са минали магистралите и новите жп линии. Той заяви, че е убеден, че догодина магистрала \"Хемус\" ще подмине Севлиево. Работело се и в участъка от Белокопитово до Търговище. И обясни, че най-ценното за една държава е когато има производство и индустрия. За пореден път Борисов изтъкна липсата на дисциплина у хората.    ", "date": "2017.09.04", "title": "Борисов: \"Хемус\" подминава Севлиево, готвим инвестиция за Плевен (СНИМКИ)"}
{"url": "http://clubz.bg/57924-na_izprovodqk_vss_shte_vdiga_magistratskite_zaplati", "text": "Висшият съдебен съвет готви актуализация на заплатите на магистрати и служители. С колко обаче ще увеличението тепърва ще се обсъжда в двете колегии на съвета, а окончателното решение ще се вземе от Пленума на ВСС на 14 септември, съобщава  преди началото на сезона. Според източници на сайта възнагражденията на младшите съдии и младшите прокурори ще бъдат увеличени със 7% от 1 септември т.г. В момента те взимат около 1848 лева. Т.е. с  Според чл. 218 от ЗСВ основното месечно възнаграждение на най-ниската магистратска длъжност (т.е. младшите магистрати) е в размер на  на заетите в бюджетната сфера. От Нова година възнагражденията на младшите съдии и младшите прокурори обаче не са актуализирани. Така според данните на НСИ техните заплати трябва да бъдат \"вдигнати\" с около 7 на сто. За първи път обаче ВСС обсъжда вариант за различно увеличение на възнагражденията на магистратите на различните нива. До момента, ако на младшите магистратите заплатата бъде увеличена с 5% например, с толкова се вдигаха и всички останали основни възнаграждения. Сега обаче се обмисля ръстът да бъде различен, като на най-ниското ниво – районно, да е с около 6.5%, а на върховните – с около 3 на сто. Пари за актуализацията са намерени, но дали ще се възприеме този подход за корекция на заплатите, ще стане ясно на 14 септември, разкрива още правният сайт. В момента върховен съдия и прокурор получава основно възнаграждение в размер на 3668 лева, магистратите на апелативно ниво са със заплата 3084 лева, за органите в столицата – 2748 лева, на окръжно ниво – 2533 лева, за СРС и СРП – 2214 и за останалите районни съдилища и прокуратури – 1979 лева. През март ВСС прие бюджетна прогноза на съдебната власт за периода 2018-2020 г. В нея за 2018 г. е предвидено увеличение на възнагражденията с 6.5 процента. За 2019 г. и 2020 г. пък е заложено по 2% актуализация на заплатите в системата. Предвидено е увеличение на парите за ранг и клас.", "date": "2017.09.04", "title": "На изпроводяк ВСС ще вдига магистратските заплати"}
{"url": "http://clubz.bg/57919-pochina_djon_ashbyri_naj_ozadachavashtiqt_poet_na_amerika", "text": "Джон Ашбъри, загадъчният гений на съвременната поезия, чиято енергия, дръзко и безгранично владеене на езика, издигнал американската поезия на зашеметяваща висота, почина рано в неделя на 90-годишна възраст, съобщава „Гардиън“. Ашбъри, носител на наградата \"Пулицър\" и често споменаван като кандидат за Нобелова награда, е починал в дома си в Хъдсън, Ню Йорк. По думите на съпруга му Дейвид Кермани смъртта е настъпила по естествени причини. Въпреки че в началото експерименталните му стихове смущават и озадачават много читатели, малцина поети са се радвали на такова признание още приживе. Интервюиран за „Асошиейтед прес“ през 2008-а, Ашбъри се пошегува, че ако от името му произлезе глагол  , той би трябвало да означава „ “. Джон Ашбъри е признат за един от най-големите американски поети от XX век. Спечелил е почти всяка голяма американска награда за поезия, включително „Пулицър“. Поезията на Ашбъри предизвиква читателите да отхвърлят всички предположения относно целите, темите и стилистичното скеле в стиха в полза на литературата, която отразява ограниченията на езика и нестабилността на съзнанието. Ашбъри бе първият жив поет, който има издаден от „Библиотеката на Америка“ том, посветен изключително на неговото творчество. Сборникът му от 1975-а „Автопортрет в изпъкнало огледало“ спечели неофициална тройна корона в света на американската литература: наградата „Пулицър“, Националната награда за художествена литература и Наградата на критиците. През 2011 г. е отличен с Национален медал за хуманитарни науки, „защото промени начина, по който четем поезия“. Джон Ашбъри е роден на 28 юли 1927 г. в Рочестър, Ню Йорк. По собствените му спомени расте като самотно, обичащо книгите дете, измъчвано от ранната смърт на по-малкия си брат Ричард и объркано от интереса си към момчетата. Зимите в Рочестър са достатъчно снежни, за да го вдъхновят да напише на 8 години първата си поема „Битката“ –  фантазия за сражение между зайчета и снежинки. По-късно си спомня, че е бил толкова доволен от работата си и толкова притеснен от похвалите на близките, че не писал стихове чак до гимназията, където започва да публикува в училищния вестник. Получава бакалавърска степен от Харвардския университет и магистърска в Колумбийския университет през 1951 г. Работи няколко години в рекламата, преди през 1955-а да замине с фулбрайтова стипендия за Париж, където остава десет години. Във Франция започва работа като арткритик за европейското издание на „Ню Йорк хералд трибюн“. След завръщането си в Ню Йорк Ашбъри продължава да пише критика, като до 1972-ра ръководи и изданието „Арт нюз“. След това преподава в Бруклин колидж, а по-късно в Бард колидж. В дългата си и продуктивна кариера между 1952-ра и 2016 г. Джон Ашбъри е публикувал над 30 книги с поезия и няколко с проза.", "date": "2017.09.04", "title": "Почина Джон Ашбъри, най-озадачаващият поет на Америка"}
{"url": "http://clubz.bg/57911-merkel_vs_shulc_v_televizionen_duel_kakvo_si_kazaha_oponentite", "text": "Канцлерката Ангела Меркел, която се бори за четвърти пореден мандат на общите избори на 24 септември, и кандидатът на социалдемократите за правителствен ръководител Мартин Шулц снощи проведоха 97-минутен тв дуел. Той беше излъчван на живо от 4 телевизии – двете обществени ARD и  ZDF и частните RTL и Sat 1. Въпроси задаваха водещи журналисти от съответните канали. Нямаше нападки. По много от темите двамата дори изразяваха сходни мнения, разликите бяха в нюансите. При извършено допитване до зрителите резултатът е в полза на канцлерката. Нейните позиции бяха одобрени от 55 на сто от запитаните, тези на Шулц – от 35 на сто. Той обаче има значителна преднина при въпроса кой е бил по-нападателен – 87 на сто срещу 5 на сто за Меркел. Тя е със значителна преднина по въпроса кой е бил по-компетентен – 64 на сто при 20 на сто в полза на Шулц. Кои бяха основните теми и позициите на Меркел и Шулц по тях? Шулц обвини канцлерката, че през 2015 г. на своя глава е отворила пътя на бежанците от Унгария към Германия. Меркел контрира: “Тогава положението беше драматично. Има моменти в живота на един канцлер, при които си длъжен да вземеш решение.” По тази тема Шулц беше по-твърд: Веднага след влизането му в канцлерството щял да внесе такова предложение в Европейския съвет. Меркел посочи, че преговорите по присъединяването на Турция към ЕС могат да бъдат прекратени само при единодушно решение на страните членки на ЕС. Канцлерката обаче заяви, че ще разговаря с колегите си от съюза за постигане на такова решение и така преговорите с Анкара да бъдат прекратени. Шулц се обяви за приемането на общоевропейски закон, като мерките по клаузите му се финансират от Брюксел. Това бил единственият начин да се контролира потокът от бежанци и мигранти. Меркел се обяви за закон, регулиращ приема на специалисти в Германия според нуждите на икономиката. Шулц се врече, че като канцлер ще свали данъчната тежест за 4-членни семейства със среден месечен доход от 3500 евро, като облекчението ще е между 200 и 250 евро, а за всяко дете ще има по 150 евро бонус. Меркел посочи, че програмата на нейната партия ХДС предвижда през следващите 4 години гражданите да бъдат облекчени с 15 милиарда евро. Тя обаче не можела да каже с точност какво би означавало това в цифра за едно 4-членно семейство. Във всички случаи детските надбавки щели да бъдат увеличени с по 25 евро на дете. (Сега детските надбавки са по 192 евро за първо и второ дете, 198 евро за трето, за всяко следващо по 223 евро.) Меркел изключи тя да бъде вдигана от сегашните 67  на 70 години. Дори и при 67 г. това за мнозина било голямо предизвикателство. Ето защо нейната позиция по завишаване на пенсионната възраст била категорично не. Шулц я поздрави, че по този въпрос заемала позицията на социалдемократите. Според Шулц президентът на САЩ не бил политикът, който е в състояние да реши конфликта със Северна Корея. Меркел посочи, че що се отнася до Северна Корея, имало повод за тревога. Тя обаче не вярвала, че без Тръмп би се стигнало до решаване на конфликта. Същевременно трябвало категорично да му се заяви, че има само едно решение – мирно. И тъй като ставало въпрос за мир или война, Европа би следвало да се включи по-активно в процеса на решаването на конфликта.", "date": "2017.09.04", "title": "Меркел vs. Шулц в телевизионен дуел: Какво си казаха опонентите"}
{"url": "http://clubz.bg/57920-145_dushi_otnovo_pokazaha_che_imat_lyvsko_syrce", "text": "145 души се включиха във второто издание на единствения български ултра крос триатлон \"Лъвско сърце\".  Те изминаха общо 140 километра в три дисциплини в района на Странджа планина и Приморско този уикенд. В тежкото състезание се плува 3 километра в залива Перла, кара се колело през 116 км от Странджа, трасето завършва с 21 километра бягане в резервата Ропотамо. Победители тази година са първенците от миналата - Емил Стойнев с време 06:47:15 часа и Христина Козарева с 09:10:42 часа, като Стойнев дори подобри постижението си от миналата година с 24 минути.      Освен самостоятелно, на състезанието участваха и отбори от по трима души с щафета. Най-добре се представи отбор 3КА в състав Георги Палазов (плуване), Владислав Гюров (колоездене) и Евгени Георгиев (бягане) с общо време, абсолютно равно с това на индивидуалния победител при мъжете - 06:47:15 часа.  В състезанието се включиха както българи, така и представители на Франция, Русия, Дания и Унгария.  26 от 27 отбора завършиха състезанието в контролното време от 13 часа. Дамите печатлиха както в индивидуалната категория, така и в щафетната, като до една минаха цялото трасе. Организатори на уникалната за България надпревара са Сдружение \"Лъвско сърце\" и Община Приморско. Кметът на града д-р Димитър Германов лично връчи наградите на победителите.", "date": "2017.09.04", "title": "145 души отново показаха, че имат Лъвско сърце"}
{"url": "http://clubz.bg/57933-cacarov_razkri_126_gilzi_na_kupona_s_edin_izstrel_ot_dete", "text": "Разследването на инцидента във Виноградец, при който от изстрел от пистолета на шефа на общинския съвет в Септември Лазар Влайков загина 47-годишният Наско Тонкев, ще се води от Пловдивската окръжна прокуратура. Това съобщи главният прокурор Сотир Цацаров, който безпрецедентно пристигна на място. Причината - замесването на името на областния прокурор на  със съмнения, че Влайков е водил нерегламентиран разговор с него по разследването веднага след трагедията. Първоначалната версия за смъртта на Тонкев е, че 6-годишно дете е произвело случайно фаталния изстрел от законно притежавания от Влайков пистолет \"Глок\", 45-и калибър. Днес обаче Сотир Цацаров съобщи, че на мястото на инцидента са намерени не една, не две, а 126 гилзи. Обвинител №1 окачестви с ирония обстановката по време на инцидента като Разговори с прокурор да \"смачка\" случая с 6-годишното \"дете-стрелец\"? Цацаров съобщи, че още не е ясно дали е имало разговор между Влайков и прокурор Кацаров. Телефонните разпечатки били получени, но още не били анализирани. По време на посещението си в Пазарджик обвинител №1 Сотир Цацаров изрази съмнение, че шестгодишно дете може да произведе изстрел конкретно от този боен пистолет. Според главния прокурор, цитиран от БНР, за разлика от другите оръжия, при които има външен предпазител, който е видим, тук предпазителят е на спусковата скоба, което поставя много въпроси относно възможността на това дете на тази възраст да преодолее необходимото усилие, което е необходимо за натиск на спусковата скоба. Все пак Цацаров каза, че е трудно е детето да стреля с пистолета, но не е невъзможно. Предстои да бъде разпитан и шестгодишният Юри, първоначално обявен за \"стрелеца\", както и още двама свидетели. Това щяло да стане утре. Както Клуб Z вече писа, дъщерята на убития собственик на ресторант заяви след инцидента, че Влайков е стрелял \"сватбарската\", напосоки, а първият му контакт по телефона е бил с прокурор Георги Кацаров. Цацаров каза, че има две версии върху случилото се, а биологичната експертиза е възложена на частна лаборатория, която била най-компетентна, за да стане всичко най-бързо.  ", "date": "2017.09.04", "title": "Цацаров разкри: 126 гилзи на купона с... един изстрел от дете"}
{"url": "http://clubz.bg/57923-styuardesi_sydqt_ruska_dyrjavna_aviokompaniq_za_diskriminaciq", "text": "Стюардеси заведоха дело срещу руската държавна авиокомпания \"Аерофлот\" за дискриминация на база пол, съобщава бритаският в. \"Гардиън\". Това е първият случай, в който дело срещу държавна компания в Русия стига до висша съдебна инстанция. Двете жени твърдят, че авиокомпанията е снимала и измерила всички стюардеси и е преместила във вътрешните полети тези, които не отговарят на определени изисквания за тегло и привлекателност. Служителките на \"Аерофлот\" изтъкват, че международните полети гарантират по-добро заплащане. Евгения и Ирина завеждат дела в местни съдилища още през април, но ги губят. Сега те обжалват пред висша инстанция. Двете стюардеси твърдят, че \"Аерофлот\" провежда кампания за почистване на персонала, така че в него да останат само млади и привлекателни жени.  Досега не е получена информация за орязване на заплатите на мъжете служители на компанията, казва адвокатът на Евгения и Ирина. Авиопревозвачът отрича твърденията на стюардесите: Павел Данилин, член на обществения съвет на авиокомпанията, обаче признава: Евгения използва като доказателство платежни нареждния от преведените й заплати, които показват 20% спад. Тя иска половин милион рубли (близо 7 200 евро) обезщетение и \"Аерофлот\" да признае, че дискриминира служителите си на база пол. Ако не спечелят делото в московския съд тази седмица, двете жени ще отнесат случая към руския Върховен съд и Европейския съд по правата на човека. Активистки за правата на жените остро осъдиха случая. Страсбург: Руският закон \"срещу гей пропагандата\" е дискриминационен В началото на 2017 г. в Русия бяха декриминализирани някои случаи на домашно насилие - ако не се случва повече от веднъж годишно и не води до сериозни последствия. През последните месеци набира сила и кампанията за обявяване на абортите за незаконни, което би ограничило допълнително правата на жените.", "date": "2017.09.04", "title": "Стюардеси съдят руска държавна авиокомпания за дискриминация"}
{"url": "http://clubz.bg/57927-noviqt_iphone_preskacha_nomeraciqta_kato_windows", "text": "Apple по всяка вероятност ще последва и надмине примера на Microsoft и ще прескочи два модела с новият iPhone, който се очаква да излезе на 12-и септември. Това съобщиха от германския технологичен сайт iCulture, позовавайки се на свои вътрешни източници. Новият флагман на компанията, който ще има гигантичната цена от 1100 долара, ще се казва iPhone X - произнесено като \"десет\", по случай 10-годишнината от първия модел на легендарния смартфон. Факти и слухове за следващия iPhone 8 Заедно с него компанията в Купертино ще представи по-бюджетните iPhone 7s и 7s Plus. През 2015 г. по подобен начин Microsoft прескочи Windows 9 и отиде директно на Windows 10. Така и не бе изяснена напълно идеята за този ход, освен чисто маркетинговото предимство и факта, че от компанията представиха новата операционна система като \"последна\", която ще се обновява изцяло онлайн.  Това ли е новият Windows 9? Apple обаче ще пускат нови модели iPhone и в бъдеще и това прескачане на номера може да създаде объркване, особено ако продължава паралелна бюджетна линия от продукти. Напълно е възможно X да стане наименование на най-високия клас, а стандартната номерация в арабски числа да продължи за по-евтините модели. Едно е сигурно - малко остава, преди да видим дали новият флагман ще заслужава абсурдната си цена и дали това няма да се окаже първи провал за американската компания. Това ли е новият Windows 9?", "date": "2017.09.04", "title": "Новият iPhone прескача номерацията като Windows?"}
{"url": "http://clubz.bg/57926-kobrata_lyuto_se_zakani_na_djoshua", "text": "Кубрат Пулев уважава световния шампион по бокс в тежка категория Антъни Джошуа, но смята, че има всички шансове да го победи. Това личи от поредното официално изявление на Кобрата в страницата му във фейсбук. Само преди дни Кубрат се опълчи открито на мениджърите си от германската компания \"Зауерланд\". Той се оплака, че промоутърите преговарят зад гърба му и че времето до 28-и другия месец няма да му стигне, за да се подготви. Явно е преосмислил позицията си. Кобрата скочи на мениджърите си за мача с Джошуа \n\t", "date": "2017.09.04", "title": "Кобрата люто се закани на Джошуа"}
{"url": "http://clubz.bg/57925-fakti_sreshtu_mitove_zadushavat_li_supermarketite_malkite_tyrgovci", "text": "Делът на големите супермаркети е едва 26%, докато останалата част от пазара продължава да се държи от фирмите в традиционната търговия, включително и малките специализирани магазинчета, които придобиват все по-голяма популярност. Това показва изследване на Института за пазарна икономика, озаглавено И въпреки повсеместно разпространените заблуди, че големите вериги са задушили малките и средните търговци и производители, данните показват съвсем различна картина.  Обекти като хипермаркети, супермаркети, дискаунтъри и кеш-енд-кери формати нямат почти никакъв ефект върху традиционната търговия, чиито обороти остават непроменени между 2012 и 2015 г.  При специализираните магазини дори се наблюдава ръст.  Редом с притесненията на лидерката на БСП Корнелия Нинова за износ на кисели краставички към Русия след санкциите в предизборните обещания на социалистите беше записано изрично условие към големите вериги – поне 51% от стоките да са с български етикет.  Оказва се, че обещанието на БСП няма голяма стойност. В противовес с пропагандната им програма стоките от български доставчици съставляват приблизително 60-70% от общия обем, реализиран в магазините на търговските вериги, сочи проучването на ИПИ.  Повечето модерни търговски формати изграждат дългосрочни отношения с местни доставчици – фермери, млеко- и месопреработватели, като им помагат да внедрят европейски и международни стандарти и да излязат на външния пазар. Така веригите елиминират прекупвачите, повишават конкурентоспособността и могат да въведат високи стандарти за качество и директни инвестиции в производство. Според данните на ИПИ търговските вериги извършват сериозни инвестиции в страната – към края на 2015 г. те са в размер на 2,6 млрд. лв., или 5,8% от общата им стойност.  По приблизителни оценки за 2015 г. те са внесли ДДС за 1,4 млрд. лв. и данъци върху труда за 170 млн. лв. Един от митовете около модерните търговски формати е този за масовите фалити на малки магазини и загуба на работни места.  Всъщност статистиката показва, че между 2005 и 2015 г. заетите в търговията на дребно нарастват с около 12%. Този ръст показва, че навлизането на модерните търговски формати на практика води до увеличение на заетостта в сектора. Освен това търговските вериги предлагат чувствително по-високи заплати на своите служители – средната брутна месечна заплата в тях е била 976 лева през 2015 г., или над два пъти по-висока от тази в най-малките фирми с до 9 заети (449 лв.). Трудът в най-големите фирми в сектора е и много по-производителен – ако средната годишна добавена стойност на един служител при тях е 22 200 лв., то при малките фирми тя е едва 5100 лв. В най-общи линии изследването показва, че периодичните атаки към модерните търговски формати не се базират на факти, а по-скоро обслужват частни интереси и целят да донесат краткосрочни политически ползи на своите глашатаи, констатират от ИПИ.", "date": "2017.09.04", "title": "Факти срещу митове: \"задушават\" ли супермаркетите малките търговци? "}
{"url": "http://clubz.bg/57931-tri_medala_za_bylgariq_ot_evropejsko_po_grebane", "text": "Националният отбор на България по гребане завърши участието си на европейското първенство за младежи до 23 години в Полша с пълен комплект медали - златен, сребърен и бронзов.  Борис Йотов стана европейски шампион в дисциплината скиф в конкуренцията на още 16 състезатели. Той даде заявка за добро представяне още в предварителните серии, печелейки убедително своята гонка с 8:10,44 мин и побеждавайки с повече от 5 сек представителя на Беларус.  В полуфиналите Борис се класира на второ място със 7:45,65 мин, отстъпвайки на румънеца Мариан Еначе, който го победи и на световното първенство в Пловдив. На финала обаче състезателят на ГК Армеец и младата треньорка Виктория Грънчова беше безапелационен и издържа на атаката на германеца Оливер Зайдлер в последните 500 м, като го изпревари с половин секунда на финала. Румънският състезател остана на трето място.  Десислава Георгиева отново спечели сребърен медал от европейско. След второто си място при девойките от 2015 г., сега състезателката на ГК Академик (София) отново остана на крачка от титлата и в по-горната възраст. В конкуренцията на други 11 скифьорки Деси се класира втора в своята серия и трябваше да премине през репешажите, за да си осигури място във финала. Там тя отстъпи на сребърната медалистка от световното в Пловдив Паскал Уолкър от Швейцария, която я победи и в предварителната серия. С време 8:30,76 мин нашата състезателка се качи на второто стъпало на почетната стълбичка. Тя изпревари със секунда и половина рускинята Екатерина Питиримова и изостана на 13 сек от шампионката от Швейцария. В дисциплината двойка без рулеви при младежите България беше представена от чисто нов и може да се каже експериментален състав, а именно: Рангел Кацарски от ГК Хеброс и Станимир Халаджов от Локомотив. До комбинацията се стигна след отказването на партньора на Рангел от двойката скул Марио Симеонов. Станимир не успя да се класира за участие на световното в Пловдив и подготовката му беше насочена изцяло към настоящото състезание. Под ръководството на баща си Атанас Халаджов, двамата бързо се сработиха и успяха да спечелят бронзов медал в дисциплината. Понеже участваха само 5 лодки, беше проведена едно предварително пробягване за коридор, в което нашите състезатели се класираха на четвърто място. В официалната гонка за определяне на медалистите обаче те показаха силен дух и успяха да се преборят за третото място с лодката на Германия и с време 7:16,83 мин се качиха на почетната стълбичка.", "date": "2017.09.04", "title": "Три медала за България от европейско по гребане"}
{"url": "http://clubz.bg/57928-bombata_na_kim_izstrelq_zlatoto_do_ednogodishen_vryh", "text": "Цената на златото скочи до 12-месечен връх в днес, след като Северна Корея обяви, че е направила ядрен опит с водородна бомба през уикенда, съобщиха световните агенции.  Към 14,30 часа днес то поскъпна с 11,11 долара, достигайки 1135,6 долара за тройунция. Това е ръст от 0,83%.  По-рано днес златото поскъпна до 1343,50 долара – най-високото ниво от септември 2016 г. Всяко геополитическо разтърсване увеличава търсенето на сигурни активи - „убежища“, каквото е златото.  Биткойнът мина цената на златото В неделя КНДР проведе шестия си и най-мощен ядрен тест.  В отговор на действията на КНДР президентът на САЩ Доналд Тръмп отказа да изключи военна операция и заплаши да прекрати всякакви търговски отношения с държави, които имат бизнес отношения със Северна Корея.  Ако такава мярка бъде наложена, ще бъде засегнат най-важният търговски партньор на Северна Корея – Китай. \n\tСъветът за сигурност на ООН заседава спешно днес.  Основните индекси на водещите фондовите борси в Европа пък се понижиха в началото на деня, като инвеститорите очакват заседанието на Европейската централна банка в четвъртък. В Париж индексът САС 40 отстъпи 0.5% до 5097 пункта. DAX започна търговията със загуба от 0.7% до 12 063 пункта. Водещият индекс на Лондонската борса FTSE 100 отстъпва с 0.3% до 7416.39 пункта. \n\t ", "date": "2017.09.04", "title": "Бомбата на Ким изстреля златото до едногодишен връх"}
{"url": "http://clubz.bg/57929-chast_ot_dondukov_chisto_nov_ot_15_septemvri_e_bez_trotoarite_snimki", "text": "Първият етап от ремонта на столичния бул. \"Дондуков\" ще е приключил на 15 септември. Става дума за участъка от ул. „Сердика“ до ул. „Г. С. Раковски“ и от ул. „Кракра“ до бул. „Васил Левски“ и по тего вече ще има движение. На същата дата обаче ще бъде затворено ново трасе - следващият етап от цялостния ремонт на булеварда е  между между бул. „Васил Левски“ и ул. „Г. С. Раковски“. Този участък ще бъде напълно забранен за преминаване. Това стана ясно след като кметицата на София Йорданка Фандъкова инспектира ремонтните работи.  За да се спазят сроковете фирмата-изпълнител ще работи с удължено време, но не и през нощта, защото районът е жилищен.  Е, частта от \"Дондуков\", която ще бъде пусната за движение обаче не е съвсем готова. Безпрепятствено ще се движат само автомобилите и колоездачите. Работата по ремонта на тротоарите обаче ще продължи и след 15 септември, стана ясно по време на инспекцията. Според Фандъкова това е един от най-трудните обекти - на места е извършена подмяна на ВиК мрежата, включително и на топлопровод, подмяна на трамвайния релсов път, ремонтират се частично тролейбусните мрежи, стълбовете, осветлението. Зам.-кметът по транспорта Евгени Крусев посочи, че велоалеята по бул. \"Дондуков\" ще бъде изградена също от павета - с гранитна повърхност, като се доближават максимално до паветата на пътното платно, които обаче са с неравна повърхност и по тях карането на велосипед не би било комфортно. Затова е приета идеята да се произведат тези нови павета, които са с гладка повърхност и без големи фуги между тях. Велоалеята е от южната страна на булеварда, двупосочна, с ширина 2,50 м. Идеята е да бъде продължена към посока Ларгото, където да се свърже с алеята от бул. \"Тодор Александров\" и с предвидената по устройствен план велоалея, която идва от Лъвов мост по бул. \"Мария Луиза\". \n\tФандъкова посочи, че до края на тази седмица предстои да бъде готов и бул. \"Овча купел\", до 15 септември и бул. \"Шипченски проход\". Предвижда се по бул. \"Прага\" също да има велоалея. Ремонтите по бул. „Тодор Каблешков“ и бул. „Монтевидео“ ще продължат след 15 септември. Булевард „Прага“ е отворен – за първи път без павета (СНИМКИ)  ", "date": "2017.09.04", "title": "Част от \"Дондуков\" - чисто нов от 15 септември. Е, без тротоарите (СНИМКИ)"}
{"url": "http://clubz.bg/57934-braziliq_tyrsi_127_dushi_zapodozreni_v_trafik_na_6_tona_kokain_za_evropa", "text": "Бразилските власти изпратиха 127 искания за арести в шест държави днес като част от едногодишно разследване на международни трафиканти на наркотици, които са пренесли най-малко шест тона кокаин в европейски градове, предаде Ройтерс, цитирайки федералната полиция. Действайки от бразилските пристанища Сантос, Салвадор и Итахай бандите са изпращали кокаин в Антверпен в Белгия, Джойя Тауро в Италия и Валенсия в Испания. Американската агенция за борба с наркотиците ДЕА е сътрудничила на разследването.", "date": "2017.09.04", "title": "Бразилия търси 127 души, заподозрени в трафик на 6 тона кокаин за Европа"}
{"url": "http://clubz.bg/57932-nova_akciq_valeri_simeonov_shte_zakriva_%E2%80%9Eslynchev_brqg%E2%80%9C_ad", "text": "Това е една от законодателните инициативи, които вицепремиерът и лидер на НФСБ смята да предприеме през новия парламентарен сезон, обяви на брифинг в Бургас самият Симеонов.  Служители в Слънчев бряг: Бойко, помогни ни, спри Валери! Според него „Слънчев бряг“ АД е структурата, която разрешава беззаконието в Слънчев бряг и създава феномена  Изключение ще бъде направено единствено за спасителни постове, медицински пунктове и водни атакрациони. Протест в Слънчев бряг: \"Г-н Симеонов, не ни гонете в Гърция\" (ВИДЕО) Протест в Слънчев бряг: \"Г-н Симеонов, не ни гонете в Гърция\" (ВИДЕО)", "date": "2017.09.04", "title": "Нова акция: Валери Симеонов ще закрива  „Слънчев бряг“ АД"}
