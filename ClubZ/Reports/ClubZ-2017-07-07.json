{"url": "http://clubz.bg/55948-italianski_iztrebiteli_shte_uchastvat_v_ohranata_na_bylgarskoto_nebe", "text": "От днес до октомври италиански изтребители \"Юрофайтър\" ще участват в охраната на българското въздушно пространство, съобщи НАТО. Те ще патрулират успоредно с българските МиГ-29 се казва съобщението. То отбелязва, че съюзнически самолети редовно охраняват въздушното пространство на страните от алианса заедно. През лятото на 2016 г. например американски изтребители F-15 изпълниха такава мисия над страната ни заедно с българските. В мисията участваха два американски самолета, които съвместно с нашите пилоти да извършват охрана на въздушното пространство. А на въпрос от журналисти, че бившият тогава командир на ВВС ген. Румен Радев обяви, че България ще плаща, за да се охранява въздушното ни пространство, министър Ненчев заяви, че по тази мисия страната ни не дължи никакви разходи.  ", "date": "07.07.2017", "title": "Италиански изтребители ще участват в охраната на българското небе"}
{"url": "http://clubz.bg/55933-erik_rubin_gledajte_sposobnostta_na_samoletite_a_ne_samo_parite", "text": "Той изнесе лекция на тема „Американско-българското партньорство: пътят напред\" пред Атлантическия клуб. По-рано в дискусия на тема „Трансатлантическото партньорство от перспективата на българското председателство на ЕС“ премиерът Бойко Борисов настоя, че каквито и да бъдат самолетите, те трябва да са нови.  Посланик Рубин увери, че САЩ са готови да подпомогнат по всякакъв начин България при модернизация на армията и нейното оборудване, като изпратят на място свои специалисти и съветници. Той похвали усилията на страната ни и предаде на Бойко Борисов поздравления лично от американския президент Доналд Тръмп за това, че България се старае да има повече от един източник за енергийни доставки. САЩ се гордеят с ролята си като страна, която подпомага ангажимента на България към бъдещето и образованието на децата, включително чрез учебните заведения в София и Благоевград и фондация \"Америка за България\", инвестициите и работните места на американските компании. Рубин изтъкна изстрелването на първия български сателит от компанията SpaceX през миналата седмица като пример за съвместна работа. По думите му обаче много още може да се направи по въпроси като бизнес климата и укрепването на демокрацията. България има проблем с прозрачността и върховенството на закона, но и с демографията - младите няма да искат да останат, ако икономиката не расте и не виждат, че има работни места. Енергийната диверсификация ще помогне на България, която остава почти 100 процента зависима от Русия в доставките на газ, петрол и ядрена енергия, припомни Рубин и приветства завършването на интерконектора с Румъния и стъпките в изграждане на връзка с Гърция. Посланикът поздрави София за усилията страната да използва \"собствените си запаси от газ\" и обяви, че Вашингтон ще е готов да окаже помощ в диверсификацията. Той очаква скоро България да се включи в проектите ТАП и ТАНАП - Трансадриатическия и Трансанадолския газопровод. Накрая посланикът бе попитан дали можем да очакваме посещение на президента Доналд Тръмп.", "date": "07.07.2017", "title": "Ерик Рубин: Гледайте способността на самолетите, а не само парите"}
{"url": "http://clubz.bg/55930-simens_razsledva_kak_turbinite_sa_se_ozovali_v_krim", "text": "Германската компания „Сименс” обяви, че е създала работна група, която да разследва информацията, че нейни турбини са били доставени в Крим за строителството на две нови руски електроцентрали. Вчера „Ройтерс” съобщи, че турбините вече са на територията на анексирания от Русия полуостров в нарушение на наложените от ЕС санкции за продажба на енергийни технологии. „Ройтерс” обяви вчера, че има три източника за информацията за доставката на турбините, но няма данни дали „Сименс” са били наясно с пренасочването на оборудването от Русия към Крим. Германската компания обяви още, че ще предприеме всички законови и оперативни действия, за да предотврати използването на оборудването в Крим. „Сименс” няма да участва в пускането в експлоатация на газовите турбини. Русия има нужда от турбините за две електроцентрали в Крим, които Кремъл иска да построи, за да изпълни обещанието на Владимир Путин, че ще има достатъчно ток за полуострова. Става дума за газови турбини тип SGT5-2000E, които се произвеждат само от „Сименс” и нейните поделения.", "date": "07.07.2017", "title": "\"Сименс\" разследва как турбините са се озовали в Крим"}
{"url": "http://clubz.bg/55932-plevneliev_opornite_tochki_na_gruevski_i_bsp_idvat_ot_moskva", "text": "Страната ни няма по-висш интерес от това да има мир на Балканите и затова трябва да се простим с великите сили, които разпределят сфери на влияние, и да покажем европейски подход. Това каза президентът на България (2012-2017) Росен Плевнелиев по БНТ днес.  Според него големият проблем в Македония е идеологията на македонизма. Той подчерта, че е анализирал сериозно това, което \"се пише в медиите на Груевски\", на това, което говорят \"представители на втората най-голяма политическа партия в България\", и на дебата, \"който се води от сръбските националисти в парламента в Белград\". Македонското правителство е подложено на тежък натиск от опозиционната ВМРО-ДПМНЕ на Никола Груевски и свързаните с нея медии по отношение на подготовката на договора за добросъседство с България.  Той защити зам.-председателя на ГЕРБ Цветан Цветанов в спора му с настоящия държавен глава Румен Радев.", "date": "07.07.2017", "title": "Плевнелиев: Опорните точки на Груевски и БСП идват от Москва"}
{"url": "http://clubz.bg/55935-antikorupcionniqt_organ_ostava_na_nivo_prazni_prikazki", "text": "Единният антикорупционен орган, за който настояваше и Еврокомисията в мониторинговия доклад, най-вероятно ще си остане само добро пожелание. Това се разбра от две декларации по темата, произнесени днес в парламента от ГЕРБ и БСП. Изявленията бяха изпълнени с взаимни нападки и с нито едно конкретно предложение за това какво трябва да представялва този орган, как да се избира, как да работи и т.н. Депутатът от ПГ на управляващите Снежана Дукова произнесе декларация от името на групата, в която припомни, че партията има ангажимент за създаването на единен антикорупционен орган. Припомнянето бе насочено към лидера на БСП Корнелия Нинова, която в последните дни на няколко пъти заяви, че БСП ще подкрепи създаването на мегаагенция, която да бори корупцията. Тя посочи, че вече е започнала реформа за електронизация на администрацията, която ще намали възможността за корупция. И обърна внимание, че сме станали свидетели на обрат в позицията на БСП. В миналия парламент имаше внесен законопроект, който предлагаше създаването на такъв орган, но социалистите на са го подкрепили. Тя припомни, че той е трябвало да се занимава с анонимни сигнали, с което БСП не са били съгласни. Нинова попита какъв е този независим орган, който ще бъде избиран и назначаван от политици. Тя призова да се спре с празните лозунги и проблемите да се решават реално.", "date": "07.07.2017", "title": "Антикорупционният орган остава на ниво празни приказки"}
{"url": "http://clubz.bg/55939-trite_poslaniq_na_trymp_za_bylgariq", "text": "„Българското Тръмп общество осъди изказването на президента на САЩ в Полша, след което се саморазпусна.” Това е фалшива новина, но би била напълно закономерна. Обявеното през януари дружество бе основано от проруски фигури, някои с добри връзки в бившата Държавна сигурност, а очакването беше президентът Тръмп да „разведри отношенията между САЩ и Русия” - разбирай: да се откаже от санкциите. Ако до вчера някой все още е живял с такива надежди, след речта на Тръмп във Варшава би трябвало окончателно да се откаже от подобни очаквания. Президентът на САЩ отправи към страните от Източна Европа достатъчно конкретни послания, които звучат накратко така: Не, Западът не се разпада и съюзът между Америка и Европа ще продължи да бъде моторът на световната политика; не, няма да бъде толерирано Русия да дестабилизира Украйна и да атакува Запада с пропаганда и кибервойна; и да, свободата и човешките права са нещата, които ни обединяват, затова Западът е по-силен от всички - заради общите ни ценности. Разбира се, речта на Тръмп бе толкова внимателно конструирана, че тези послания спокойно могат да останат незабелязани от всеки, който не иска да ги забележи. В огромна част от изказването ставаше дума за трагичните и героични моменти от историята на Полша, като това беше не само любезност към домакините, но и търсеният пламък, който да накара хората да скандират името на Тръмп. А той не скри, че това му харесва. Честото споменаване на Бог и на думата „граница” пък бе жест към консервативните кръгове, които са на власт в Полша, а и стават все по-видими и в останалите държави от региона. Всичко това със сигурност радва много хора, но истински важните политически послания бяха други. След като отчете, че страните от НАТО вече отделят повече пари за отбрана, което по думите му е резултат от неговия призив да изпълняват задълженията си, Доналд Тръмп произнесе очакваните думи: „Ние стоим твърдо зад Член 5 (от договора за НАТО, бел.ред.) - ангажимента за взаимна защита.” С което увери, че слуховете и нечии надежди за край на солидарността са силно преувеличени. „Декларирам днес пред света, че Западът никога няма да бъде сломен. Нашите ценности ще надделеят”, каза още американският президент. След което обяви трансатлантическите връзки за по-силни от всякога и добави, че „силна Европа е дар за Запада и за света”. А това е точно обратното на засилилата се през последните три години пропаганда за разпадащия се Запад, за разлома между Европа и Америка и за „полезния идиот” в Белия дом, който ще служи на Путин. „Призоваваме Русия да прекрати дестабилизиращите си действия в Украйна и навсякъде, както и подкрепата си за враждебни режими, сред които Сирия и Иран”, каза още Тръмп. Американският президент произнесе тези думи в контекста на „нови форми на агресия, включитено пропаганда, финансови престъпления и кибервойна”. Колкото и да се харесват Тръмп и Путин - така както един бабаит уважава друг, думите във Варшава са достатъчно ясни. И ако някой е очаквал особеностите на характера на Тръмп да омекотят американската позиция, очевидно не е познал. Третият удар срещу пропагандните клишета от арсенала на „Тръмп обществата” бе фокусирането върху общите ценности - върховенство на закона, свобода на словото и на изразяването, равноправие, свобода, достойнство и човешки права. Разбира се, от устата на Тръмп думите за свобода на словото няма как да прозвучат кой знае колко убедително, особено на фона на словесната му война срещу медиите в самите Съединени щати. Споменаването на жените като стълб на нашето общество също може да предизвиква усмивки след записите, в които чухме разни реплики по адрес на жени. Но все пак Тръмп изреди точно тези ценности, които пропутинската пропаганда се опитва да омаловажи, да пришие на „бездуховния Запад” и да ги противопостави на силната власт в евразийския модел. Речта на Тръмп във Варшава сложи точка на периода на опипване, през който антизападните кръгове опитваха да заливат с пропаганда за предстоящо разпадане на Западния свят. Може външнополитическият истаблишмънт във Вашингтон да е взел връх при подготовката на речта, може самият Тръмп да е стигнал до извода за необходимите ясни и принципни послания, а може и да е комбинация от двете. Резултатът обаче е видим - Доналд Тръмп каза във Варшава точно това, което регионът очаква от един президент на Съединените американски щати.", "date": "07.07.2017", "title": "Трите послания на Тръмп за България"}
{"url": "http://clubz.bg/55941-trymp_i_putin_se_rykuvaha_v_hamburg_video", "text": "Президентите Доналд Тръмп и Владимир Путин се видяха на живо за първи път и се ръкуваха. Това съобщи през изданието Газета.ру говоритерят на Кремъл Дмитрий Песков. По-късно в туитър бяха разпространени снимки на Кевин Липтак - кореспондент на Си Ен Ен в Белия дом. След това, също в туитър, руската телевизия RT публикува и кратко видео от ръкуването:     Това стана пред погледите на председателите на Еврокомисията Жан-Клод Юнкер и на Европейския съвет Доналд Туск. Двамата лидери пристигнаха в Хамбург за срещата на Г-20. Срещата помежду им трябва да се състои по-късно днес. Преди нея при закрити врати разговаряха руският външен министър Сергей Лавров и американският държавен секретар Рекс Тилърсън. Лидерите днес си направиха традиционната \"фамилна снимка\"", "date": "07.07.2017", "title": "Тръмп и Путин се ръкуваха в Хамбург (ВИДЕО)"}
{"url": "http://clubz.bg/55936-111_policai_raneni_sled_nosht_na_sblysyci_i_paleji_v_hamburg_snimki", "text": "Хамбург преживя шокираща нощ в навечерието на откриването днес на срещата на върха на лидерите на държавите от Г-20 – най-развитите и бързо развиващи се страни, в които живеят 5 милиарда души. Това са две трети от световното население. 12 000 противници на форума преминаха в протестен марш по улиците на Хамбург под призива \"Добре дошли в ада\". Стигна се до сериозни сблъсъци с полицията. Униформените бяха нападани с железни пръти и замеряни с бутилки. Полицията отвърна с водни струи и лютиви спрейове. По официални данни 111 полицаи са били ранени, петима все още са в болница. Арестувани са 29 демонстранти. Пожарната беше викана 60 пъти, за да гаси подпалени автомобили. Според него действително се е сбъднала заканата на демонстрантите – \"Добре дошли в ада\". Хамбург осъмна с потрошени витрини и банкомати, горящи барикади и изкъртени павета. Над града все още се носят тъмни облаци от дим, кръжат полицейски хеликоптери. В 11 ч. българско време канцлерката Ангела Меркел посрещна всеки един от официалните гости – лидерите на държавите от Г-20. След това започнаха първите разговори в разширен формат – с участието на всички членове на делегациите. Темата е битката срещу тероризма и международни кризи. По обяд всички – гости и домакини, ще си направят “семейна снимка”. Следва работен обяд, по време на който ще се обсъждат теми в областта на икономиката и търговията. Следващият кръг преговори е посветен на климата и енергийната политика. . Той предпочете по същото време да се срещне с руския президент Владимир Путин. Дали разговорът на четири очи ще доведе до сближаване на САЩ и Русия? През последните дни Тръмп излъчи противоречиви сигнали. Той обвини Москва в “дестабилизиращо поведение”, Кремъл незабавно отрече. Същевременно Тръмп намекна, че е готов на сътрудничество с Русия в Сирия и в битката срещу “Даеш”. Довечера всички участници във форума на Г-20 ще посетят новия концертен комплекс – \"Елбфилхармония\". Те ще се насладят на концерт на филхармоничния оркестър на Хамбург под диригентството на Кент Нагано. Днешният първи ден от срещата на Г-20 ще приключи със съвместна вечеря, която ще бъде дадена също в сградата на филхармонията. Форумът на Г-20 приключва утре. Очаква се приемане на съвместна декларация.", "date": "07.07.2017", "title": "111 полицаи ранени след нощ на сблъсъци и палежи в Хамбург (СНИМКИ)"}
{"url": "http://clubz.bg/55928-rabotnik_qne_me_mushna_toj_moqta_sila_e_v_slovoto", "text": "18-годишен от санданското село Поленица подаде жалба в полицията, че бившият депутат и съветник на Бойко Борисов Яне Янев го нападнал и намушкал с нож. Борислав Лазаров бил общ работник във фермата на РЗС лидера, който в момента е общински съветник от Сандански.  Момчето било наето да окоси ливада, но след като отказал да работи извънредно без пари, Янев започнал да го заплашва:  На политика и борец за ред, законност и справедливост съдействал шофьорът му Иван, който държал момчето, твърди още пострадалият. От прокуратурата потвърдили пред медията само, че имат такава жалба. Яне Янев категорично отрича обвиненията и разви съвсем друга версия. Семейството е извадило медицинско и ще заведе дело. По случая работят полицията и прокуратурата. Последното навлизане на Янев под светлините на прожекторите бе, когато се разбра, че някой - вероятно член на ВСС - е изпратил на Бойко Борисов кратко сервилно съобщение срещу Лозан Панов, завършващо с \"ne go priehme\". Въпреки първото лице Янев декларира, че съобщението е от него. Иначе представляващият ВСС Димитър Узунов, сложен там от мнозинството около Сотир Цацаров, е от Сандански - бивш шеф на районния съд, и е член на ВСС именно от квотата на РЗС.", "date": "07.07.2017", "title": "Работник: \"Яне ме мушна...\" Той: \"Моята сила е в словото\""}
{"url": "http://clubz.bg/55942-kogato_iztyrvat_tryudo_snimki", "text": "Докато половината дами на планетата получават световъртеж по канадския премиер Джъстин Трюдо, а финансовият и политически свят - от срещата на Г-20, фотографите в Хамбург си намериха друго забавление... То се нарича Адриен. Малкият син (роден през 2014 г.) на очарователния премиер на Канада се отскубна от майка си Софи Грегоар, докато двамата слизаха от яхтата \"Дипломат\" след плаване по Елба. Това зарадва фоторепортерите, които следят срещата на 20-те най-развити икономически държави и... може би натъжи доста от фенките на Трюдо. Този поглед сякаш говори, че след малко ще има екшън... Само да не ме държеше майка ми... Ех, изпусна ме! И пак ме хвана... Но пък гледката си я бива, нали?", "date": "07.07.2017", "title": "Когато изтърват Трюдо (СНИМКИ)"}
{"url": "http://clubz.bg/55927-aferata_betina_joteva_ne_poprechi_na_priemaneto_na_otcheta_na_sem", "text": "Въпреки вчерашните скандали парламентът прие отчета на СЕМ за 2016 г. Отчетът за първото полугодие бе приет с 91 гласа \"за\",  66 \"против\", а 13 се въздържаха. Този за втората половина на м.г. мина с 89 гласа \"за\", 69 \"против\" и  9 \"въздържали се\". Очаквано БСП бяха против приемането на отчета. В бурна дискусия вчера социалистите заявиха, че заради аферата \"Бетина Жотева\" докладът на СЕМ не трябва да бъде приеман. От БСП припомниха случай, в който Жотева си позволи да отправя нападки към журналистката Къдринка Къдринова. Според социалистите по този начин член на регулаторния орган, който е призван да пази свободата на словото, си е позволил да я потъпче. От БСП смятат, че ако приеме този отчет, парламентът ще стане съучастник в посегателството срещу тази свобода.", "date": "07.07.2017", "title": "Аферата \"Бетина Жотева\" не попречи на приемането на отчета на СЕМ"}
{"url": "http://clubz.bg/55919-koe_e_po_losho_trymp_i_putin_da_se_razberat_ili_da_ne_se", "text": "Изглежда малко вероятно Доналд Тръмп и Владимир Путин да постигнат някакви сериозни споразумения в Хамбург, след като Америка се занимава с намесата на Русия в президентските си избори, а в руските медии вече има знаци, че Тръмп успява да вкисва все повече Путин. Това, което вероятно ще научим, е дали изобщо е останало нещо от мъжката дружба между тях, която наблюдавахме през миналата есен. Но това повдига сериозни въпроси: Кое определя дали личните отношения между двама президенти са добри или лоши? Колко важна е изобщо химията между двама лидери? Отговорът, който ни дават миналите срещи, е, че близостта между американските и руските лидери не е задължително нещо вредно и че тя може да помогне за поддържане на мира, а лошите лични отношения определено са опасни. В случая с Тръмп и Путин опасна може да се окаже както химията помежду им, така и нейното отсъствие. Отношенията на  показват колко опасно може да бъде да се опитваш да поддържаш добри отношения с параниочен руски лидер. Рузвелт приема Сталин за що-годе разумен политик, с когото можеш да работиш. Той опитва да спечели съветския лидер на конференцията в Техеран през 1943 г., като дразни британския премиер Уинстън Чърчил. „И колкото повече Чърчил се мръщеше, толкова повече Сталин се усмихваше”, казва по-късно Рузвелт. Всъщност Сталин не се връзва и приема това за трик, което го прави още по-подозрителен към Рузвелт. Въпреки недоверието помежду им двамата лидери успяват да удържат съюзническите отношения до края на войната. Но тяхното споразумение за границите на следвоенния ред посяват семената на студената война. Отношенията между   показват какво може да се случи, когато изобщо липсва химията. Кенеди и Хрушчов са толкова различни като личности, колкото различни са и техните държави. Кенеди – млад, богат и добре образован, а Хрушчов – слабо образован, невъзпитан, селянин. Но у Хрушчов Кенеди вижда здравия и инатлив по-възрастен мъж, който по някакъв начин напомня за баща му. По време на срещата във Виена през юни 1961 г. Кенеди пренебрегва съветите на експертите по Съветския съюз и се опитва да завърже невинен разговор с Хрушчов за техните идеологически различия. Но когато Хрушчов избухва в защитна тирада, той започва да заплашва своя по-млад събеседник. „Най-грубото нещо в живота ми”, спомня си по-късно Кенеди. Впечатлението на Хрушчов за Кенеди: „Този човек е много неопитен, дори незрял.” Този сблъсък окуражава Хрушчов да изпрати съветски ракети в Куба и да постави света на ръба на ядрена война. прилича на Хрушчов – веселяк, самохвалко, човек на крайностите. Но благодарение на добрата химия между него и  американският президент реагира много по-хладнокръвно на неговите избухвания. Клинтън има високи очаквания за отношенията между САЩ и Русия след разпадането на Съветския съюз. Той се надява да види как Русия възприема западния тип политически и икономически институции и се превръща в истински съюзник на Запада. На теория Елцин е съгласен с такова развитие, но на практика Русия преживява ужасни вътрешни сътресения като икономически срив, галопираща инфлация и неудържима корупция. Така Елцин вбесява американците, които разширяват НАТО и опитват да диктуват изхода от войните в Босна и Косово. Фактът, че Москва е в позиция да се моли за финансова помощ на Вашингтон, а не е заплаха за Америка прави отношенията работещи. Но за това помага и благосклонното отношение на Клинтън към избухванията на Елцин. Клинтън го приема за „старо момче”, точно като него, а сред приближените си го нарича „Стария Борис”. На повърхността отношенията между   изглеждат като тези на Тръмп и Путин. Когато Горбачов застава начело на Съветския съюз през март 1985 г., двете държави са в състояние на студена война, както е и днес. Срещата в Женева през ноември не води до нищо конкретно. Но и двамата лидери гледат на химията, която забелязват помежду си в Женева, като на пробив, който година по-късно почти води до споразумение за съкращаване на ядрени оръжия. През юни 1998 г., когато реформите на Горбачов напредват, Рейгън обявява в Москва, че СССР вече не е „империя на злото”. Фактът, че Рейгън и Горбачов имат толкова общо помежду си, помага да установят близки отношения. И двамата произлизат от „селски семейства”, както казва по-късно Рейгън. И двамата имат щастливо детство в трудни години. Но истински важното е това, което ги свързва – и двамата са оптимисти по рождение, които вярват, че хората поначало са добри и трябва да им се доверяваш. Тръмп и Путин също имат много общо, освен очевидната им склонност към авторитаризъм. И двамата идват на власт без подкрепата на ръководството на някоя голяма политическа партия. И двамата изглежда разбират капитализма като „маневриране и пазарене” или като „откриване на вратички в закона”. И двамата разчитат на тесен кръг от съветници. И двамата разчитат на профанизацията на масите. Но други сравнения говорят за взаимна неприязън и вероятно вече ги отдалечават един от друг. За разлика от Рейгън и Горбачов Тръмп и Путин вярват, че всички са лъжци и мошеници и не са важни толкова правилата на играта, колкото победата. А думите на гимназиалния учител на Путин за него изглежда пасват и за Тръмп: Ако Тръмп и Путин се разберат добре в Хамбург, това може да е за сметка на американските съюзници в Украйна и Сирия. Ако не се разберат и ако всеки един обвини другия за провала, склонността им да наказват тези, които са ги предали, може да доведе до опасна конфронтация.", "date": "07.07.2017", "title": "Кое е по-лошо: Тръмп и Путин да се разберат или да не се?"}
{"url": "http://clubz.bg/55940-dyrjavata_pogasi_blizo_1_mlrd_evro_dylg_ot_2012_g", "text": "Министерството на финансите изплати външен дълг за близо 2 млрд. лв. – точно 990,375 млн. евро (950 млн. евро главница и 40,375 млн. евро лихви).  Дългът беше емитиран през 2012 г. по времето на министър Симеон Дянков, а цената, на която България се финансира тогава, беше 4.436%. Така държавният дълг на България намалява от 12.884 млрд. евро на 11.934 млрд. евро (23.3 млрд. лв.), показват изчисления на ресорното министерство на Владислав Горанов.  Съотношението на дълга към брутния вътрешен продукт (БВП) спада с близо два процентни пункта - от 25.9 на 24%. На държавния бюджет ще бъдат спестявани разходи за обслужване на дълга в размер на 40.375 млн. евро годишно.  Това е едно от най-ниските нива на задлъжнялост сред страните членки на ЕС.  Средствата за погасяване на петгодишната емисия бяха събрани през март миналата година, когато правителството емитира на международните капиталови пазари двоен транш облигации на обща стойност 1.994 млрд. евро.  Трансакцията включваше транш от 7-годишни облигации на стойност 1,144 млрд. евро при лихвен купон от 1,875% и транш от 12-годишни облигации на стойност 850 млн. евро при лихвен купон от 3%.  С част от постъпленията се погаси дълг през миналата година, а другата част остана като наличност при евентуална нужда за подкрепа на банковата система. След извършения преглед на качеството на активите и стрес тестовете обаче стана ясно, че подобен буфер не е нужен и управляващите обявиха, че ще използват средствата за погасяване на т. нар. Дянкова емисия.  Други големи плащания по държавния дълг не са планирани до 2022 г.", "date": "07.07.2017", "title": "Държавата погаси близо 1 млрд. евро дълг от 2012 г."}
{"url": "http://clubz.bg/55925-cveti_pironkova_otpadna_dostojno_na_uimbyldyn", "text": "Цветана Пиронкова приключи късно снощи тазгодишното си участие на \"Уимбълдън\" - третия поред турнир от Големия шлем. Малко по-рано Григор Димитров си осигури участие в третия кръг след убедителен успех над Маркос Багдатис - 3:0. Във втория кръг първата ни ракета при дамите отстъпи с 3:6, 4:6 пред датчанката Каролин Вожняцки. Българката бе равностойна в повечето моменти от двубоя, но така и не съумя да пречупи 5-ата поставена. Първият сет стартира лошо за Пиронкова, след като бившата номер едно в света успя да пробие рано-рано за 2:1. Българката обаче показа хладнокръвие и моментално възстанови равенството в резултата с рибрейк. След още едно равенство обаче за 3:3 настъпи спад в играта на пловдивчанката, която пропусна удобната възможност да реализира нов брейк при 3:2. Датската тенисистка се възползва максимално, измъкна се, а след това проби за 4:3. Шестата в света влезе в ритъм и логично затвърди брейка, с което принуди Цвети да сервира за оставане в сета. В крайна сметка серията на Вожняцки продължи и тя стигна до пореден пробив (общо трети в частта), с който след 33 минути игра поведе с 1:0. Във втората част отново Вожняцки бе тази, която първа смути сервиса на българката за 3:1. 29-годишната пловдивчанка обаче отново показа здрави нерви и моментално върна пробива, който впоследствие успешно затвърди за 3:3. В гейм номер осем бившата №1 в света бе близо до това пак да направи брейк на Пиронкова, но тя от своя страна показа изключително стабилна игра, с което отново възстанови равенството за 4:4. След това датчанката взе лесно своето подаване, с което принуди българката да сервира за оставане в срещата. В крайна сметка датчанката реализира решаващ пробив, с което и приключи участието на полуфиналистката ни от 2010 г. Цвети не успя срещу Каролин и в петия им двубой. А следващата съперничка на Вожняцки е естонката Анет Контавейт, която се наложи с 6:3, 6:2 над рускинята Дария Касаткина.", "date": "07.07.2017", "title": "Цвети Пиронкова отпадна достойно на \"Уимбълдън\""}
{"url": "http://clubz.bg/55938-oralniqt_seks_razprostranqva_nelechima_bakteriq", "text": "Открити са бактерии на гонорея, напълно устойчиви на лечение, предупреди Световната здравна организация (СЗО). Предаваната по полов път бактерия създава проблеми на учените от много време насам поради способността си да се приспособява бързо към антибиотиците, с които е третирана. СЗО обаче съобщи, че вече в три държави - Франция, Япония и Испания - са установени супербактерии, които не се поддават на нито едно от известните лекарства.  Венерическата болест се предава и чрез орален секс, като употребата на презерватив намалява шанса за заразяване. Според СЗО всяка година около 78 милиона души по света се инфектират с трипер. При нелечение инфекцията може да доведе до стерилитет. По-рано през тази година гонореята бе определена като една от единайсетте типа бактерии, които са   именно поради спешната нужда от нови антибиотици, припомни Си Ен Ен. От 2016 година СЗО препоръчва едновременното лечение с две лекарства, но ефективността на този метод е поставен под съмнение от скорошните случаи на абсолютна резистентност. Смята се, че освен добрата приспособимост на бактерията основна причина за проблема е и прекомерената употреба на антибиотици по света, което подпомага развитието на защитни механизми у микробите.", "date": "07.07.2017", "title": "Оралният секс разпространява нелечима бактерия"}
{"url": "http://clubz.bg/55945-katar_ne_se_podchini_na_ultimatuma_sledvat_novi_sankcii", "text": "Четирите арабски държави, които са в основата на политическия и икономическия бойкот над Катар, обявиха, че ще наложат нови рестрикции върху страната, съобщи Ройтерс.  Причината за решението на Саудитска Арабия, Бахрейн, Обединените арабски емирства и Египет е изтеклият 10-дневен срок, в който Доха трябваше да изпълни 13-те изисквания, отправени от четирите държави. Първото условие за сваляне на ембаргото от Катар бе скъсването на дипломатическите връзки на страната с Иран. Спирането на телевизия \"Ал Джазира\" също бе сред исканията. Според четирите държави катарското правителство е саботирало дипломатическите опити за разрешаване на конфликта, с което е доказало намерението си да \"продължи политиката си, целяща да дестабилизира сигурността в региона\". Външните министри на неформалната четворна коалиция взеха решението за засилването на натиска вчера на среща в Кайро. Естеството на мерките обаче не беше пояснено.", "date": "07.07.2017", "title": "Катар не се подчини на ултиматума. Следват нови санкции"}
{"url": "http://clubz.bg/55924-mladen_marinov_horata_ne_se_poddadoha_na_provokacii_v_asenovgrad", "text": "Това каза тази сутрин пред бТВ главният секретар на МВР Младен Маринов, който, както е известно, присъстваше в Асеновград в неделя на най-големия досега протест срещу ромските беззакония в града. Маринов напомни, че е имало отявлени опити да се пробие полицейският кордон, за да се нахлуе в махалата, но това не е била \"масата от хората\". Главсекът смята, че министерството прави всичко възможно да се обезпечат всички региони с хора, макар че това е невъзможно дори в най-богатите западни държави. И няма да се промени веднага дори с назначаването на нови 400 души на щат във ведомството. Той заяви, че няма двоен аршин - да са по-меки в ромските махали, а такова впечатление остава само от кампанийното отразяване в медиите. Затова например не са отразени проведените вчера операции в Пазарджик, Монтана и снощи в Роман, където е потушаван конфликт между две ромски фамилии. По повод националиста със свинските опашки Петър Низамов-Перата, който нападна и окървави оператор на бТВ, главният секретар каза: \n\tПо повод протестите в МВР за по-високи заплати той каза, че говори с колегите си на един език и е благодарен на депутатите, че променили закона, така че униформените да си получат парите за дрехи кеш. Той спомена и за новите автомобили, които в момента се раздават повсеместно.", "date": "07.07.2017", "title": "Младен Маринов: Хората не се поддадоха на провокации в Асеновград"}
{"url": "http://clubz.bg/55910-ek_odobri_sdelkata_mejdu_pejo_i_opel", "text": "Eвpoпeйcĸaтa ĸoмиcия дaдe зелена светлина зa cдeлĸaтa мeждy РЅА и „Дженерал мотърс“, в paмĸитe нa ĸoятo фpeнcĸият пpoизвoдитeл нa мapĸитe „Пежо“ и „Ситроен“ щe пpидoбиe и гepмaнcĸaтa „Опел“. Цeнaтa нa пpидoбивaнeтo e 2.2 милиapдa eвpo. Tъй ĸaтo и двeтe ĸoмпaнии пpoизвeждaт лeĸи и лeĸoтoвapни aвтoмoбили, ЕК e нaпpaвила aнaлиз дaли cливaнeтo щe нapyши ĸoнĸypeнциятa нa eвpoпeйcĸo и нaциoнaлнo нивo.  Πaзapният дял нa двeтe ĸoмпaнии e cpaвнитeлнo мaлъĸ нa вcичĸи пaзapи. Eдинcтвeнитe двe дъpжaви, ĸъдeтo „Пежо“, „Ситроен“ и „Опел“ нaдминaвaт ĸoмбиниpaн дял oт 40%, ca Πopтyгaлия и Ecтoния. Paзcлeдвaнeтo нa Koмиcиятa e пoĸaзaлo, чe ĸoнĸypeнциятa в ceĸтopa ocтaвa cилна, цитиpaйĸи ĸoмпaнии ĸaтo „Фолксваген“, „Даймлер“ „Форд“, \"Фиат“, „Рено“, както и дpyги aзиaтcĸи ĸoнĸypeнти. Bce пaĸ cливaнeтo щe дoнece до paзмecтвaнe в ĸлacaциите. РЅА Grоuр щe пoлyчи пaзapeн дял oт 16% и щe измecти ĸoнĸypeнтитe cи oт „Рено“, ĸoитo пpoизвeждaт и „Дачия“, като щe зacтaнe нa втopo мяcтo нa Cтapия ĸoнтинeнт.", "date": "07.07.2017", "title": "ЕК одобри сделката между \"Пежо\" и \"Опел\""}
{"url": "http://clubz.bg/55943-lekari_ot_cqlata_strana_na_mylchaliv_protest_sreshtu_nasilieto", "text": "\n\tЛекари от цялата страна излязоха на мълчалив протест срещу насилието над медицински лица. Повод за това стана жестокото нападение на д-р Албена Гагова от болница „Шейново” след спор с баща, който искал да получи плацентата на на новородено си бебе. Гагова беше нападната на работното място и по-късно – намерена от свой колега в локва кръв и в безпомощно състояние. 37-годишният Владимир Стоянов бе задържан, но пред съда твърди, че е невинен. В момента д-р Гагова се възстановя успешно. Той добави, че всички искат справедлив процес за извършителя на престъплението. Протести има и на други места в страната. Подкрепени от медицински сестри и друг персонал от лечебните заведения, протестиращите излязоха пред сградите на   общински болници и др. Работещите в Центъра за спешна медицинска помощ - София също подкрепят протеста на колегите си. Главният секретар на Управителния съвет на лекарския съюз д-р Стоян Борисов съобщи за 5 случая на нападение над медицински специалисти през последните 10 дни.  Протестите на лекарите няма да попречат на медицинското обслужване и приема на пациенти, успокоиха медиците. ", "date": "07.07.2017", "title": "Лекари от цялата страна на мълчалив протест срещу насилието"}
{"url": "http://clubz.bg/55934-borisov_za_brekzit_razvodite_sa_skypi_i_stradat_decata", "text": "Това заяви премиерът Бойко Борисов във второто си участие в парламентарния контрол, откакто започна третият му мандат. Той отговори на въпрос на лидерката на БСП Корнелия Нинова за националната програма за председателството на България на Съвета на ЕС, pd отношението на страната ни към Бялата книга на Жан Клод Юнкер, миграционната политика на Съюза и що е то \"Европа на две скорости\". Борисов изброи приоритетите за председателството, приети от трите страни, които ще водят Съвета на ЕС до края на 2018 г. - Eстония, България и Австрия, към които страната ни ще се придържа, и определи именно \"Брекзит\" за най-големия проблем в момента. Той се обяви за силна и обединена Европа с повече интеграция.  По думите му националната програма за председателството се обсъжда в момента, очаква се да бъде приета от Министерския съвет на 11 юли и да бъде представена в Народното събрание.  Въпреки това Нинова обвини Борисов, че е излъгал, когато е поел ангажимент към нея и БСП срещу подкрепата им за работата по председателство, всички въпроси и позиции да се обсъждат в Народното събрание. Затова БСП иска разисквания по темата. Те ще се състоят другия петък, обяви председателят на парламента Димитър Главчев. Той защити отново и \"даването на газ\" от страна на България за членство в чакалнята на еврозоната. Защити и развитието на кохезионната политика на ЕС като противодействие на \"Европа на две скорости\".  На уточняващ въпрос от Нинова каква е позицията на България по предложенията за прием на мигранти по квоти и поемал ли е ангажименти по темата пред Ангела Меркел и партньорите ни в Европа и какво е отношението му към позициите на страните от Вишеградската четворка, които по думите на Нинова отказали да приемат допълнителни бежански квоти, Борисов обяви: Вторият въпрос към Бойко Борисов отново бе от левицата и засягаше предложението му за обща европейска отбрана и армия. Петър Витанов от БСП припомни и думи на премиера, че може ЕС да е колективен член на НАТО и го попита как да стане това, след като има страни, които са част от ЕС, но вън от Алианса и обратното. Борисов заяви от трибуната:  Премиерът поясни, че е искал ЕК да задели 2% от бюджета, колкото е изискването на НАТО, и да се осигури финансирането за обща отбрана. А след това експертите да обявят от какво въоръжение има нужда континентът и как да се разпредели то. Борисов попита, ако има атака срещу Европа, страните ще защитават ли Финландия и Австрия например, които не са в НАТО. В кулоарите на парламента Борисов за пореден път коментира темата за закупуването на самолетите. Той поясни, че според експертите ще се преговаря с три държави. Той обаче поясни, че първо ще се платят влаковете, които стоят неразплатени от 2006 г. Според него в поведението на Цветанов \"няма слаб пункт\", защото той се опитва да излезе от кризата с президента, \"която си предизвикаха\". Според Борисов твърденията, че има вероятност на България да бъде отнето председателството на Съвета на ЕС, са \"глупости\".", "date": "07.07.2017", "title": "Борисов за \"Брекзит\": Разводите са скъпи и страдат децата"}
{"url": "http://clubz.bg/55926-cvetanov_nqmam_vreme_da_se_zanimavam_s_egocentrizma_na_prezidenta", "text": "Конфронтацията между председателя на парламентарната група на ГЕРБ Цветан Цветанов и президента Румен Радев по линия на купуването на новите изтребители \"Грипен\" продължи и тази сутрин. Така коментира Цветанов президентската реплика, . До нея се стигна, след като зам.-председателят на ГЕРБ подхвърли подозрения за корупция при избора на шведските изтребители вместо американските, но втора ръка F-16. В края юни държавният глава коментира и изказванията, че изтребителите \"Грипен\" са спрени от производство. И отбеляза, че дори при недопустимото поведение от страна на Радев \"аз му се обадих, за да го информирам за предстоящия избор на членове и председател и зам.-председател на Комисията по дискриминацията\". По-късно пред деня сагата \"Цветанов - Дондуков 2\" претърпя ново развитие. В Народното събрание се появи съветникът на президента Румен Радев по въпросите на сигурността Николай Копринков. Двамата с Цветанов проведоха среща. По думите на Копринков тя била по негова инициатива. Цветанов поясни, че на срещата са изяснени създалите се недоразумения между Народното събрание и президентството от последните дни. За промените в Закона за отбраната, внесени от мнозинството, които предизвикаха реакция от държавния глава, Цветанов обяснил, че идеята за изслушване на военните, които се повишават в звание от ресорната комисия в Народното събрание не е парламентът да е трибунал. Изслушванията щели да са с опознавателна цел. ", "date": "07.07.2017", "title": "Цветанов: Нямам време да се занимавам с егоцентризма на президента"}
{"url": "http://clubz.bg/55929-bojko_borisov_iskam_edinstveno_novi_samoleti", "text": "Това заяви днес премиерът Бойко Борисов. Той говори пред участниците в дискусия на тема „Трансатлантическото партньорство от перспективата на българското председателство на ЕС“. Той обясни, че когато за различни ведомства в България купува кола - било фолксваген, мерцедес или шкода, се взема предвид кой с какви пари разполага. Същевременно Борисов заяви, че евроатлантическата интеграция на страната ни е необратма и я следваме още от самото начало. България имала два страгтегически партньора – това са ЕС и \"НАТО в лицето на САЩ\". По думите му еврозоната е една от най-важните теми за България. Според министър-председателя страната трябва задължително да изпълни този свой ангажимент и да се присъедини към общата европейска валута, защото тя гарантира инвестиции и стабилност.  Борисов повтори идеята, която изложи наскоро в Брюксел - ЕС колективно да влезе в НАТО. Така ще бъдат решени проблемите с отбраната в Съюза. Според него останалите държави в момента узряват за идеята, а ЕС работи бавно. Друго противоречие в ЕС, което разединява членуващите в него страни, са санкциите срещу Русия. Докато проблемът в Крим стои, той генерира санкции. А в Европа мненията са противоположни - от увеличаване до отпадане на тези мерки. Той говори и за Македония, като ясно изрази подкрепа за членство на страната в НАТО: Отношенията с Русия са ни строго прагматични. Имаме стратегически интерес България да бъде диверсифицирана. Според Борисов е много неправилно, ако допуснем България да стане само клиент. Той допълни, че българските власти не са съгласни с хиляди неща в Турция. Анкара обаче задържа мигрантската вълна и това е достатъчно за да сме в постоянен контакт с нея. Самият Борисов не е против ЕС да приеме всички бежанци, но те са заплаха за националната сигурност. Премиерът изтъкна, че докато страните от Вишеградската четворка - Чехия, Словакия, Унгария и Полша - отказват да приемат бежанци, тежестта пада върху Франция, Германия и Швеция. Затова той подкрепя идеята на италианския премиер Паоло Джентилони да се направят зони за сигурност извън ЕС. След изказването дискусията стана по-свободна и премина в разговор с присъстващи в зарата. И продължи: Веселин Марешки - зам.-председател на парламента и лидер на партия \"Воля\", попита премиера дали има сила да се справи с контрабандата и корупцията и дали е готов да се консултира по въпроса с хора, които са били извън прехода. А Марешки пред всички си пожела към края на мандата му в него да се влюби пове една репортерка като в Борисов.", "date": "07.07.2017", "title": "Бойко Борисов: Искам единствено нови самолети"}
{"url": "http://clubz.bg/55931-edinodushie_v_parlamenta_po_niski_taksi_za_sydebni_izpylniteli_i_bez_vechni_dlyjnici", "text": "Нови правила за производствата с частни съдебни изпълнители, възможност за обжалване на заповеди за изпълнение и оценка на вещи на длъжника, удължени срокове и правила за призоваване в съда на хора със задължения и първа стъпка към отпадането на т.нар. вечен длъжник - това приеха на първо четене депутатите в пълно единодушие. Общо законопроектите за промени в Гражданския процесуален кодекс, през който се променят и други закони, са 4 - по един от всяка парламентарна група, а акцията срещу практиките на частните съдебни изпълнители и правилата, по които работят, поде преди време омбудсманът Мая Манолова. Първата важна промяна, която се предлага, е в  . Ако поправките се приемат и на второ четене, съдът вече ще е длъжен в рамките на 1 месец да издири длъжника, срещу когото тече производство, както на адреса, посочен по делото, така и на настоящия и постоянния му адрес. Едно от посещенията на място трябва да е в почивен или в неприсъствен ден - тоест във време, в което длъжникът се предполага да не е на работа, а на някой от адресите си. Едва след като са изчерпани тези опции, ще важи призоваването чрез залепване на уведомление на адрес.  Второ -  . Това беше и една от важните идеи на Манолова. Причината е, че често се случваше дълг от 100 лв. да набъбне двойно и тройно само заради такси. Предлага се още при доброволно издължаване да не се дължат никакви такси. От БСП предлагат  Според вносителите, за да се осигури по-голяма защита на длъжниците в изпълнителното производство, се предлага те да могат да обжалват по съдебен ред оценката на вещта при публичната продан. В проекта на закон е предвидено и задължително посочване на банковата сметка на ищеца в съдебното решение и на заявителя в заявлението за издаване на заповед за изпълнение, за да се улесни доброволното плащане на присъдените суми. В законопроекта на ГЕРБ се прави и крачка към  Малката подробност е, че това ще важи само за необезпечените вземания, ако текстът бъде приет окончателно в предложения вид. За последното алармираха от левицата по време на дебатите. Според социалиста Филип Попов малко от вземанията на банките са необезпечени, затова въпросната поправка не била достатъчна и нямало да има кой знае какъв ефект.  От ГЕРБ предлагат още   В мотивите на законопроекта се посочва, че за да се осигури максимална защита на интересите на страните в изпълнителното производство, се предлага задължително назначаване на вещо лице при определяне на цената на вещта за недвижимо имущество, както и при продажба на движимо имущество на стойност над 5000 лева. Друга идея е въвеждането на   за вещи и имущество на длъжници. Идеята работи добре в прибалтийските републики и е ползван техният опит. Промените идват, след като премиерът Бойко Борисов декларира на нарочна среща подкрепата си за Мая Манолова вчера.", "date": "07.07.2017", "title": "Единодушие в парламента: по-ниски такси за съдебни изпълнители и без \"вечни длъжници\""}
{"url": "http://clubz.bg/55947-melaniq_trymp_blokirana_ot_antiglobalistite_v_hamburg", "text": "Мелания Тръмп не може да напусне къщата за гости на Сената в Хамбург, където нощува семейството по време на форума на Г-20. Така тя не успя да се присъедини към програмата, организирана за партньорите - съпрузите и съпругите на световните лидери. Домакин е мъжът на канцлерката Ангела Меркел – проф. Йоахим Зауер. Днес преди обед демонстранти обкръжиха и блокираха къщата за гости на Сената. Проф. Зауер приветства гостите на пристанището, след което ги покани на разходка с кораб, а впоследствие и на обяд в елитен рибарски ресторант. Сред присъстващите са Брижит Макрон, съпруга на френския президент Манюел Макрон, както и Филип Мей, съпруг на британската премиерка Тереза Мей. Както Клуб Z вече писа, Софи Трюдо, съпругата на канадския премиер Джъстин Трюдо, беше довела малкия им син Адриен. За следобед проф. Зауер беше организирал посещение в Центъра за климатични замервания. Там се регистрират промените в климата. Поради продължаващи демонстрации в Хамбург срещу форума на Г-20 посещението в центъра беше отменено. Вместо това учени ще отидат в хотел “Атлантик”, където ще изнесат лекции и ще отговарят на въпроси. Междувременно сенаторът на Хамбург по вътрешните работи Анди Гроте съобщи, че броят на ранените униформени при размириците в Хамбург тази нощ и днес вече е 160 души. До тази заран се съобщаваше за 111 ранени полицаи. Арестувани са 45 буйстващи демонстранти. Сред най-драстичните случаи от днес е обстрелване със сигнална ракета на полицейски хеликоптер, но за щастие тя е пропуснала целта. Нападнати са и два полицейски автомобила. Въпреки че в тях е имало униформени, вандалите са успели да потрошат стъклата и да напръскат каросериите с боя. 20 000 полицаи са на бойна нога в Хамбург за охрана на форума на Г-20. Въпреки големия брой дирекцията на полицията в града се обърна за помощ и подкрепление от цяла Германия. Най-голямата клиника в Хамбург “Асклепий” задейства вътрешна аларма за тревога. Всички лекари и медицински сестри, които днес би трябвало да почиват, са привикани да се явят незабавно. Подобна тревога се подава единствено при големи бедствия и аварии.", "date": "07.07.2017", "title": "Мелания Тръмп блокирана от антиглобалистите в Хамбург"}
