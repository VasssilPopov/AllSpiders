{"url": "http://clubz.bg/61043-shteti_za_bylgariq_ot_ruskite_sankcii_statistikata_ne_gi_lovi", "text": "Санкциите на ЕС спрямо Русия не засягат българския износ. Това се казва в   на Българската стопанска камара (БСК). Според анализа, ако има засегнати стоки, то техният дял е толкова малък, че не може да се улови от статистиката. Ефектът от санкциите на Русия срещу ЕС също не е значителен, макар че е възможно да се изчисли. В най-добрите за българския износ години износът на стоки, обект на настоящите санкции, е бил 11-12 млн. евро, докато през 2016 е 5,2 млн. евро. Сумарно за времето на санкциите преките български загуби от износ на стоки едва ли надхвърлят 20 млн. евро. Вероятно косвените загуби са по-големи – основно от пренасочване на стоки на други държави членки от Русия към България, като така допълнително притискат българските производители на националния им пазар. Като цяло Русия е важен търговски партньор както по отношение на износа, така и на вноса. Във вноса от Русия преобладават енергоносители. За 2016 г. на енергоносителите се дължат 88% от вноса, а заедно с алуминий, мед и други суровини – 93%. На тях се дължи и огромният търговски дефицит с Русия. Проблемът е, че сме изключително силно зависими от един доставчик на енергоносители, което е икономически и търговски нецелесъобразно решение. На практика размерът на търговския ни дефицит е силно зависим от цените на петрола. Износът на България за Русия нараства през годините, но с доста по-бавни темпове от общия ни износ. Променя се и значението на руския пазар. Ако през 2001 г. Русия е била 13-ата в експортната ни листа – след Румъния и преди Македония, то през 2016 г. е 19-а – след Унгария и преди САЩ. Износът през 2016 г. е наполовина от най-добрите 2012 и 2013 г. За Русия не сме съществен доставчик: през 2016 г. България заема 50-о място в руската импортна листа срещу 39-о място през 2001 г. Спадът в износа през последните 3-4 години се дължи на проблеми на руската икономика, а не e ефект от санкциите. Съществено се променя продуктовата структура на износа. Като цяло има тенденция към увеличаване износа на стоки с по-висока степен на преработка и по-висока добавена стойност, но има и изключения.", "date": "2017.11.23", "title": "Щети за България от руските санкции? Статистиката не ги лови"}
{"url": "http://clubz.bg/61039-desnite_sociologiqta_ne_znae_ima_li_vi_vie_znaete_li", "text": "Десните, взе да ми писва от вас. Извинете, “демократичната общност”, както е последният ви опит за безсмислено ребрандиране. Извън властта сте вече 7-8 месеца, а за това време успяхте отново да си сглобите лагерчета, да си вдигнете кулички на морална висота и да започнете да се замеряте от тях с изявления и позиции. А, да - от време на време критикувате и управляващите, за да не ви забравим. ДСБ, \"Да, България\" и компания с \"Български манифест за Европа\" Мина лято, дойде есен, отива към зима и вие се активизирахте - манифести, обединения... Не непременно лоши идеи - хубаво е да градите местни структури за вота през 2019 г., хубаво е и експерти да се виждат със симпатизантите ви и в публични дебати да изградят новата ви платформа. Но защо трябва да се делите пак на “добрите” и “лошите” реформатори? ДБГ инициира широко обединение за местните избори - РОД От една страна, стана досадно Лукарски да си пробутва тезата, че да си десен означава да си хомофоб. Събуди се, СДС, това, първо, е последният политически казус на масата, и второ, вие консерватори няма да станете в очите на избирателите. А само техните очи имат значение. От друга - нека го кажем ясно на Христо Иванов, ДЕОС и прочие - да не можеш да се позиционираш вляво или вдясно не означава, че си истински борец срещу корупцията, а че не разбираш от политика. Ако утре избирателят ви гласува доверие, то няма да е само за да низвергнете Цацаров и да пометете корупцията. Не след това, а паралелно с това ще трябва да управлявате и държава - а това се прави с леви или с десни политики. Да, има и леви, разпръснати сред “великите обединения”. Не е такава драма, каквато я изкарвате, ако постигнете някакво съгласие за общи политики. Николай Ненчев напуска РБ, отива при \"Да, България\" и ДСБ Лукарски за БЗНС: Съжалявам. РБ води разговори и с други земеделци Докато размахвате пръст на управляващите от висотата на зрели хора, помежду си се държите като тийнейджъри. Ненчев го направи съвсем не \"по правилата\" - напусна Реформаторския блок и ги уведоми през Христо Иванов. Но отговорът на Лукарски, че преговаряли с “други земеделци”, е не по-малко детински. Какви други земеделци? Хората едва помнят, че вие още съществувате...Впрочем, намериха се \"други земеделци\" - явно земеделците са като маслинката в мартинито - във всяка чаша коалиция по една... ДБГ пък - вместо да атакувате по фланга (сиреч провинцията, нека не се лъжем, новият ви проект РОД е за това), като сте толкова сериозни и отговорни, завъртете един телефон на останалите и седнете да поговорите. Като възрастни хора. Видно е, че в София пак става сблъсък на “лидери”. И миналия път не успяхте да си \"произведете\" такъв, а защо? Никой не ви кара да си харесате един Б.Б., който да ви строява всекидневно. Нали сте демократи, допитайте се до малкото останали симпатизанти и изберете лидер. Да, последния “неоцапан” го изхабихте за президентския вот, но такъв е животът, такава е политиката - цапа. Омръзват и обвиненията “ама вие останахте в управлението”. Вие всички управлявахте с Бойко Борисов, драги десни. Пресмятанията \"кой докога\" може да си ги запазите за последната равносметка, на избирателя вече не му пука. \"Тренд\": ГЕРБ - 21,2%, БСП - 17,8% На избирателя вече не му е до вас и по принцип. Последното социологическо проучване ви дава от 1 до 1,8% при възможна статистическа грешка +-3,1%. Тоест има ли ви, няма ли ви - социологията не знае със сигурност. А вие знаете ли? ДБГ инициира широко обединение за местните избори - РОД Николай Ненчев напуска РБ, отива при \"Да, България\" и ДСБ Лукарски за БЗНС: Съжалявам. РБ води разговори и с други земеделци \"Тренд\": ГЕРБ - 21,2%, БСП - 17,8%", "date": "2017.11.23", "title": "Десните, социологията не знае има ли ви. Вие знаете ли?"}
{"url": "http://clubz.bg/61064-bez_dogovori_mejdu_nzok_i_novi_bolnici_dogodina", "text": "Забраната за сключване на договор между здравната каса и нови болници и отделения през 2018 година, както и едногодишния мораториум за заплащане на нови лекарства останаха в проекта за бюджет на НЗОК за 2018 г. по време на гласуването му в бюджетната комисия в парламента. Единствен пробив - по-нисък скок на осигуровките за земеделци Въпреки че и двата текста бяха леко модифицирани по предложение на председателката на здравната комисия в парламента Даниела Дариткова (ГЕРБ), по същество забраните, предвидени в проекта на Министерския съвет за догодина, остават. Последната дума има пленарната зала, но в комисията дебати нямаше. Бюджет 2018: БСП ще пита Горанов през 3 месеца за капиталовите разходи При болниците изключението от забраната ще е в случаи, когато се ще сключва договор с нови болници и отделения, ако в съответното населено място няма други такива. Текстът при лекарствата гласи: В залата днес се постигна компромис за това под ударите на забраната за плащане от НЗОК на такива лекарства няма да попадат генериците – точно копие на оригиналното лекарство след изтичане на патента. Причината е, че генеричните медикаменти са с по-ниски цени от оригиналните и така НЗОК ще може да пести средства, ако те заместят оригиналния продукт. Според експерти обаче с мораториума могат да бъдат ограничени плащанията за медикаменти на пациенти с тежки заболявания като рак.  Бюджетът на НЗОК през следващата година за медицински дейности ще бъде 3.6 млрд. лв., с над 400 млн. лв. повече от 2017 г. Те ще бъдат предимно за увеличаване на парите за плащания по клинични пътеки за лечение в болниците. Бюджет 2018: БСП ще пита Горанов през 3 месеца за капиталовите разходи", "date": "2017.11.23", "title": "Без договори между НЗОК и нови болници догодина"}
{"url": "http://clubz.bg/61044-cherniqt_petyk_zashto_cheren_i_kakvi_iznenadi_ni_gotvi", "text": "Black Friday е смятан за начало на голямото пазаруване преди коледните празници. Затова почти всички големи магазини и търговски вериги по света отварят още през нощта и предлагат големи намаления. Откъде идва традицията на Черния петък и как да се предпазим от измами? Black Friday винаги е  - след Деня на благодарността. За пръв път този ден става известен като Черен петък в началото на 50-те години на ХХ век в САЩ. Тогава много  , за да слеят почивните дни. Днес повечето американски държавни служители и учениците почиват в последния петък на ноември. Което, както се досещаме, донася още по-големи печалби на търговците. Отново през 50-те Black Friday започва да се употребява във връзка с  , които придружават началото на пазаруването за коледни подаръци. За пръв път \"Ню Йорк таймс\" използва фразата за \"най-печелившия търговски ден в годината\" през 1975 г. В САЩ това е най-натовареният ден за търговците от 2005 г., отбелязват американски издания. Докато там Black Friday е традиция, у нас той тепърва се утвърждава. В търговските центрове често е трудно да се доберем до желания продукт навреме. Същото обаче се отнася и за онлайн магазините. Експерти съветват да набележим предварително желаните артикули и да ги добавим в любими, както и да се регистрираме предварително, за да не губим време, през което те да се изчерпат. Много е важно да проверяваме онлайн търговците предварително, ако купуваме за пръв път от тях. Много потребители у нас не са убедени дали намаленията, които предлагат магазините, са реални. Често срещана схема е   Така потребителите смятат, че купуват стоката изгодно, но всъщност плащат същата или дори по-висока от реалната сума. Стоките, които са намалени, трябва да са  , предупреждава член на Комисията за защита на потребителите, пред Нова тв. Трябва  . За да се предпазим от измами, трябва да  . Условията за рекламация и връщане на продукт, купен при големите намаления, са същите, както по принцип, отбелязват експерти. Ако установите нарушения, може да подадете сигнал до   на телефон  .", "date": "2017.11.23", "title": "Черният петък - защо черен? И какви изненади ни готви"}
{"url": "http://clubz.bg/61041-franciq_obvini_ruskiq_zlaten_oligarh_v_prane_na_pari", "text": "Франция обвини руският сенатор и бизнесмен Сулейман Керимов в пране на пари с цел укриване на данъци на нейна територя, предаде Ройтерс. 51-годишният милиардер, контролиращ най-големия руски производител на злато, бе задържан на летището в Ница. Прокурорът по делото Жан-Мишел Претр заяви, че Керимов ще трябва да предаде руския си паспорт във френската полиция и да плати гаранция от 5 милиона евро, за да не остане в ареста. Макар че излиза на свобода обаче, той остава под съдебен контрол и не може да напуска пределите на департамента Крайморски Алпи до края на следствието. Богаташът трябва също така да се откаже от срещи и контакти с лица, чиито имена френските власти не могат да огласят. Франция арестува златния олигарх на Русия От Кремъл заявиха, че ще направят всичко по силите си, за да защитят правните интереси на Керимов. Оттам припомниха, че той има дипломатически имунитет. Според руски медии олигархът влязъл във Франция без дипломатическия си паспорт, тъй като посещението му е било частно, а не официално, нито бил изпратен със специална мисия. Френското външно министерство пък обяви, че дипломатическият имунитет на Керимов важи единствено за неговите непосредствени длъжностни пълномощия. Според говорителката на ведомството Анес Ромате-Еспан работа на съдията по делото е да установи дали предявените към руския бизнесмен обвинения са свързани със служебното му положение, за да бъде защитен той от дипломатическия си имунитет. Френски съдебен източник коментира, че в центъра на разследването е придобиването на няколко луксозни недвижими имота на френската Ривиера чрез фиктивни компании. Това би позволило на Керимов да си спести данъци, дължими на френската държава.", "date": "2017.11.23", "title": "Франция обвини руския златен олигарх в пране на пари"}
{"url": "http://clubz.bg/61040-kyde_shte_leji_ratko_mladich_ima_varianti_za_syrbiq_rusiq_skandinaviq", "text": "Четири са вариантите, при които Ратко Младич може да изтърпи присъдата си, пише белградският вестник \"Блиц\", цитиран от БТА. Бившият командващ армията на босненските сърби бе осъден вчера до живот от юготрибунала в Хага по 10 от общо 11 обвинения. Сред тях са геноцид, военни престъпления и престъпления срещу човечеството, извършени по време на войната в Босна през 1992-1995 г. Нейни жертви станаха 100 000 души. Ратко Младич осъден доживот за геноцид в бивша Югославия Присъдата е на първа инстанция и може да бъде обжалвана. Ето кои са вариантите за нейното изтърпяване според \"Блиц\", ако тя бъде потвърдена. Най-реално е да се очаква, че адвокатите му няма да успеят да издействат излизането му от Хага най-малкото защото повече от десетилетие се е укривал от правосъдието, отбелязва изданието. Тя отбеляза също, че при четенето на присъдата вчера той се опита да съкрати процедурата. Но след като съдът му отказа, се изнерви и целият свят видя с очите си как \"човек, който е свикнал да има цялата власт, става безсилен\". Младич - сръбски кръстоносец, станал символ на ужасите на войната В. \"Вечерне новости\" цитира изявление на Ратко Младич, предадено от сина му Дарко, че \"докато е жив, ще се бори да разкрие точната истина за борбата на сърбите\". Дарко Младич споделя, че е бил около 10 минути с баща си след произнасянето на присъдата. Бившият военен командир бил разгневен, макар че очаквал такава присъда. Младич - сръбски кръстоносец, станал символ на ужасите на войната", "date": "2017.11.23", "title": "Къде ще лежи Ратко Младич? Има варианти за Сърбия, Русия, Скандинавия"}
{"url": "http://clubz.bg/61046-bsp_iska_anketna_komisiq_za_saniraneto", "text": "БСП внася предложение за създаване на временна комисия, която да разгледа в детайли Националната програма за саниране, съобщиха леви депутати на брифинг в парламента. Временната комисия трябва да има за цел и да заложи бъдещо развитие на програмата, добави той. На въпрос дали са вдъхновени от президента Румен Радев, който също предложи подобна комисия наскоро, социалистите заявиха, че идеята е изцяло тяхна и изтъкнаха, че още от миналата година са критични към програмата. Но изразиха и задоволство, че държавният глава споделя техните притеснения. БСП за санирането: Какъв сицилиански сценарий, каква фамилна идилия! Час по-късно  по темата, като изтъкнаха, че няма да подкрепят създаването на анкетна комисия - защото трябва да се ценят времето и ресурсът на народните представители. Тя изтъкна, че резултати вече има -   през зимния сезон. И изтъкна, че преди края на годината жилищната стратегия ще бъде подложена на обществено обсъждане. Темата коментира и депутатката от ГЕРБ Даниела Савеклиева, народен представител от Благоевград, където са най-многото санирани сгради по програмата. Тя изтъкна, че местните са повярвали на кмета на града и на ГЕРБ и са се доверили на програмата въпреки критиките на левицата. И отбеляза, че цените на имотите се вдигат и градът става по-хубав.", "date": "2017.11.23", "title": "БСП иска анкетна комисия за санирането"}
{"url": "http://clubz.bg/61047-valentin_zlatev_vnasql_li_e_mareshki_v_haznata_poveche_ot_20_lv", "text": "С тези въпроси, отправени към финансовото министерство, собственикът на \"Лукойл\" Валентин Златев отговори на поредните нападки от страна на лидера на \"Воля\" и бизнесмен Веселин Марешки, който в сряда пак използва трибуната на Народното събрание, за да изкаже мислите си по бизнеса с горивата. Златев призовава финансовият министър Владислав Горанов да оповести публично отговорите. Пред журналисти в НС Марешки, който е и заместник-председател на парламента, обяви, че \"Валентин Златев ще бъде изхвърлен от \"Лукойл\", защото акционерите не го искат\", \"в цените на горивата марж от 40-50 стотинки е мародерство\", че \"той (Златев) може има 1,5 млн. лв. загуби\", а покойният вече шеф на митниците Ваньо Танов се е споминал мистериозно, след като системно е \"тормозил\" с проверки \"Лукойл\". Марешки: Валентин Златев ще бъде уволнен от \"Лукойл\" Оттам припомнят, че още през април тази година българската петролна и газова асоциация е сезирала Еврокомисията \"за множество нерешени въпроси във връзка с нормалното функциониране на пазара на горива\". Златев не отговаря по същество на \"пророчествата\" на Марешки, че ще бъде \"изхвърлен\" от \"Лукойл\", а само на обвиненията му в укриване на данъци. И допълват, че \"в последните месеци г-н Марешки нееднократно отправи публични намеци за оказван върху него политически натиск, свързан с бизнеса му, докато в същото време сам се възползва от позицията си на заместник-председател на НС\". От тази си позиция лидерът на \"Воля\" инициирал две срещи със Златев, на които е чул позицията му, а тя нямало да се промени, \"независимо дали е изказана публично или на четири очи\".", "date": "2017.11.23", "title": "Валентин Златев: Внасял ли е Марешки в хазната повече от 20 лв.?"}
{"url": "http://clubz.bg/61048-posledno_mvr_shte_otnema_registraciqta_na_koli_s_opasna_neizpravnost", "text": "Това записаха депутатите окончателно чрез промени в Закона на МВР - тоест ще се отнема временно регистрацията на неизправни автомобили. Собственикът ще научава за това от МВР. Парламентът гласува текстовете на второ четене днес, а поправката, засягаща автомобилите, бе прокарана през преходните и заключителните разпоредби, препращащи към Закона за движение по пътищата.  Новата мярка ще влезе в сила напролет, гласува още парламентът.   за водачите на камиони, които навлизат в пътно платно след знак за забрана или размерът и теглото им са по-големи от разрешените по съответния път, прие още парламентът. С друга промяна от догодина ще започне и тестовото внедряване на системата eCall - това е спешно повикване към тел. 112, а идеята е сигнал да се подава от превозното средство при задействане на въздушните възглавници на автомобила. Системата трябва да е изградена така, че да се подава автоматичен сигнал за точното време и място на катастрофата. Това може да става и ръчно. Първоначално системата ще работи само с новопроизведени автомобили.  Депутатите решиха още в населени места с до 5000 души екипите за пожарна безопасност да бъдат от двама, а не от трима души. През последните месеци имаше протести от синдикати в МВР за опита за закриване на местни дирекции на пожарната. Служителите настояваха и да се обезпечат екипите от по трима души. И днес по време на дебатите от БСП настояха, че има смисъл в това изискване, защото то гарантира не само бързата реакция при пожар, но и живота и здравето на огнеборците. Председателят на вътрешната комисия в парламента Цветан Цветанов обаче защити изключенията в населени места до 5000 души и те бяха приети от залата.  С гласуваните днес промени бе въведена т.нар. синя карта, с която се улеснява работата на чужденци в България от страни извън ЕС. Идеята е висококвалифицирани кадри от трети страни да получават синя карта за престой в страната ни по облекчен режим.  ГЕРБ и БСП се скараха по текстовете, реграментиращи обектите, които МВР трябва да охранява, и тези, за които това ще става срещу заплащане. Цветанов обвини левицата, че по нейно време е закрито охранителното звено на МВР-СОТ, което е можело да извършва тези дейности, които \"напълно гарантираха сигурността\" на държавните обекти. В крайна сметка промените в закона бяха приети.", "date": "2017.11.23", "title": "Последно - МВР ще отнема регистрацията на коли с \"опасна\" неизправност"}
{"url": "http://clubz.bg/61051-dsb_i_da_bylgariq_zaedno_sreshtu_rykovodstvoto_na_bankata_za_razvitie", "text": "Българската банка за развитие ще обслужва високопоставени политици и едри бизнесмени по неясни критерии, а не малкия и средния бизнес. Това се казва декларация на движение \"Да, България\", ДСБ, \"Зелените\", БЗНС, ДЕОС. В декларацията се припомня, че от ГЕРБ са назначили Стоян Мавродиев с помощта на БНБ, а той се е провалил като шеф на Комисията за финансов надзор. Петте партии изтъкват, че с промени в устава се дава възможност за отпускане на кредити до 150 млн. лв., при положение че за малките и средните предприятия сумите са под 1 млн. лв. В декларацията се настоява за промени в ръководството и устава на банката. Ето пълния тескт на декларацията:", "date": "2017.11.23", "title": "ДСБ и \"Да България\" заедно срещу ръководството на банката за развитие"}
{"url": "http://clubz.bg/61042-ucheni_kafeto_e_poveche_polezno_otkolkoto_vredno", "text": "Консумацията на кофеин в определени количества носи доста повече ползи за здравето, отколкото рискове. 3 или 4 чаши кафе на ден могат да са полезни за организма. Това показват данни от обобщено изследване на резултати от над 200 предишни проучвания за ефекта на кафето, съобщава Би Би Си. Докладът на учените от университета в Саутхемптън как кафето влияе на човешкото тяло е публикуван в реномираното издание Изследователите са установили, че кафето би могло да води до намаляване на риска от болести на черния дроб, развитието на някои видове рак - като този на кожата,както и от животозастрашаващ инфаркт или инсулт. Учените все пак предупреждават, че не могат да потвърдят категорично, че само пиенето на кафе води до подобен резултат, разказва Би Би Си. В сравнение с хората, които не консумират кафе, любителите на напитката, които се ограничават до 3-4 чаши дневно, се оказват по-малко рискови пациенти по отношение на опасността от сърдечно-съдови болести. Още по-добри са резултатите на кафепийците по отношение на риска от заболявания на черния дроб, в това число и рак, въпреки че проф. Пол Родерик - един от авторите на проучването, предупреждава, че не може да даде пълна гаранция, че само кафето (или кофеина) е причина за разликите.  Прекомерната употреба на кафе може да навреди на бременни жени заради повишен риск от недоносване на плода. Този ефект при бременни би могъл да се прояви при консумация на над 200 мг кофеин на ден  - или две чаши разтворимо кафе. Дамите, склонни към чупливост на костите, трябва да ограничат черното кафе, предупреждават още изследователите. За всички останали възрастни хора стандартният прием на кафе на ден е около 400 мг. и учените са на мнение, че това е по-скоро здравословен навик. Разбира се, препоръчва се кафето да е чисто - най-вече без захар, мляко или други добавки, които имат ефект върху здравето, особено рафинираните захари. Затова и не е най-добрата идея кафето да върви с торта или друг сладкиш.  Анализът на проучванията показва, че кафепийците имат по-чисти артерии - оттам и по-ниският риск от инфаркти с фатален изход. По-нисък е рискът и за развитие на болести като тези на Паркинсон и Алцхаймер, както и на някои видове рак и диабет от тип 2.   ", "date": "2017.11.23", "title": "Учени: кафето е повече полезно, отколкото вредно"}
{"url": "http://clubz.bg/61052-v_strumica_skandirat_zoki_i_bojko", "text": "Първото съвместно заседание на правителствата на България и Македония, което се проведе днес в Струмица, премина в приятелска атмосфера. Местните граждани посрещнаха двамата премиери Зоран Заев и Бойко Борисов със скандирания \"Зоки, Зоки\", както е галеното обръщение към Заев. Те уважиха и българския премиер, като скандираха \"Бойко, Бойко\", съобщи БГНЕС. Двамата премиери положиха венци пред паметника на покойния президент Борис Трайковски. Трайковски беше президент на Македония и приятел на България. Той, както и Заев, е родом от Струмишко. От българска страна в заседанието участваха вицепремиерите Томислав Дончев, Красимир Каракачанов и Екатерина Захариева, министрите Валентин Радев, Николай Нанков, Нено Димов, Румен Порожанов, Ивайло Московски, Емил Караниколов, Теменужка Петкова и Николина Ангелкова. То започна със среща на четири очи между Борисов и Заев. Тя се състоя във Водочкия манастир, който премиерът Заев определя като едно от най-красивите места на родния му град. Темите, които двата кабинета обсъждат, са свързани с българската подкрепа за европейската интеграция на страните от Западните Балкани, развитието на инфраструктурата и подобряването на свързаността – транспортна, дигитална, телекомуникационна, конкретни проекти за сътрудничество в областта на отбраната, туризма, кадастъра, сътрудничеството при бедствия. Коридор № 8 ще свърже Европа с Азия, заяви Борисов на съвместната пресконференция със Заев. Коридорът свързва Чесно с Адриатическо море и минава през България, Македония и Албания. Той заяви, че сега е моментът да се използва българското председателство и темата \"Западни Балкани\" да се държи във вниманието на Европа. И изтъкна, че политиката на България и Македония не е насочена срещу трети страни. Владиката на Струмица: Българската църква да стане майка на македонската, като я признае Той се обяви в подкрепа на общата работа между Българската и Македонската православна църква.", "date": "2017.11.23", "title": "В Струмица скандират \"Зоки\" и \"Бойко\""}
{"url": "http://clubz.bg/61053-bylgariq_osydena_v_strasburg_za_462_000_evro", "text": "Европейският съд по правата на човека в Страсбург осъди България да плати рекордната сума от 462 000 евро за нарушение на правната сигурност и правото на собственост. Парите се дължат на седем граждани по делото \"Ченгелян и други срещу България\". Те са осъдили държавата заради несправедлив отказ на реституция. Делото е за една от най-красивите къщи в Стария Пловдив – Павлитовата (Синята) къща. Тя е обявена за паметник на културата през 1949 г., а през 1966 г. е национализирана. Собствениците са получили за имота си едва 14 000 лв. Срещу тези пари държавата е взела къща със застроена площ 480 кв.м. Сградата е ремонтирана след пожар през 1978 г. През 1992 г. наследниците подават искане за връщане на собствеността им, но община Пловдив отхвърля иска им. През 1998 г. собствениците печелят делото пред Върховния административен съд (ВАС) и връщат дадените им 14 000 лв. ВАС обявява, че отчуждаването от 1966 г. е незаконно. Община Пловдив обаче отказва да предаде имота, защото междувременно си е издала акт за публична общинска собственост. Местната управа така и не изпълнява съдебното решение на ВАС. Наследниците завеждат ново дело срещу общината за незаконно владеене на техния имот. Шест години по-късно искът им е отхвърлен от Върховния касационен съд (ВКС). Така наследниците се сблъскват с правен абсурд. От една страна, те имат окончателно решение на ВАС, което ги обявява за собственици. От друга - имат окончателно решение на ВКС по делото за незаконно владеене, което е в полза на община Пловдив. Единственият изход е да се жали пред съда в Страсбург. Европейският съд приема още през 2016 г., че на община Пловдив незаконно е даден втори шанс да преразгледа вече решен съдебен спор. Това е нарушение на принципа на правната сигурност, който е основен във всички демократични държави. Държавата получава четири месеца да уреди въпроса с наследниците. Те искат държавата да им върне имота или да им го плати по пазарна цена. България не успява да постигне споразумение. Поради това Европейският съд в Страсбург излиза с второ решение. С него се присъжда, че в срок от три месеца наследниците трябва да получат 312 000 евро за къщата и 150 000 евро за пропуснати ползи – общо 462 000 евро. Държавата успява да се пребори за приспадане на 180 000 евро - признати разходи по ремонтите на имота.", "date": "2017.11.23", "title": "България осъдена в Страсбург за 462 000 евро"}
{"url": "http://clubz.bg/61050-mugabe_poluchil_imunitet", "text": "Бившият зимбабвийски президент Робърт Мугабе е получил имунитет срещу съдебно преследване и уверения, че сигурността му ще бъде гарантирана в родината му, предаде Ройтерс. Това е част от сделката, довела до оставката му, твърдят източници, близки до хората, водили преговори по въпроса. Мугабе, който бе начело на Зимбабве от получаването на независимостта през 1980 г., подаде оставка на 21 ноември, след като армията взе властта и управляващата партия се обърна срещу него. Утре като държавен глава трябва да се закълне досегашният Емерсън Мнангагва, по прякор Крокодила. Мугабе - как едно селско момче от борец за свобода става тиранин Правителствен източник заяви, че 93-годишният Мугабе няма намерение да живее в изгнание. \"За него бе много важно да получи гаранции за сигурността си, за да остане в страната, макар че това няма да го спре от пътувания зад границата, когато иска или когато трябва да го прави\", споделя източникът. Стремглавото падение на Мугабе бе предизвикано от вътрешнопартийна битка за наследяването му между съпругата му Грейс и Мнангагва.", "date": "2017.11.23", "title": "Мугабе получил имунитет"}
{"url": "http://clubz.bg/61056-shte_sklonqt_li_vse_pak_socialdemokratite_na_shiroka_koaliciq_s_merkel", "text": "След провала на сондиращите разговори, които трябваше да отворят пътя към сформиране на управленска коалиция „Ямайка” между десницата, либералите и зелените, видни социалдемократи вече не изключват отново да се стигне до съставяне на широка коалиция – Християндемократическият съюз (ХДС) на Меркел и баварският Християнсоциален съюз (ХСС), от една страна, и Германската социалдемократическа партия (ГСДП) - от друга. Натиск върху Шулц да приеме коалиция с Меркел Такава вече имаше два пъти при управлението на Меркел – от 2005 до 2009 г., както и от 2013-а до тазгодишните общи избори, проведени на 24 септември. На вота социалдемократите се сринаха. Лидерът им Мартин Шулц категорично обяви, че нова широка коалиция е изключена, партията му излиза в опозиция. Влиятелният депутат социалдемократ Карл Лаутербах заяви днес пред телевизионните камери: За ново издание на широка коалиция се обяви и депутатът Щефан Цирке, един от говорителите на парламентарната фракция на социалдемократите: Цирке напомни, че в крайна сметка партийната база ще реши дали да има широка коалиция, дали да се подкрепи правителство на малцинството, или да се стигне до предсрочни избори, но и посочи: Мнение по предсрочен вот изрази и известният конституционалист проф. Улрих Батис: Същевременно Батис не изключи съставяне на правителство на малцинството. Подобен вариант не бивало да се отхвърля само защото досега не го е имало на федерално ниво: Ще излезе ли Германия от сегашното трудно положение? До голяма степен зависи от федералния президент Франк-Валтер Щайнмайер. Той вече публично обяви, че е против предсрочни избори и ще направи всичко възможно за съставяне на правителство. Държавният глава от понеделник води разговори с лидерите на представените в парламента партии. Щайнмайер първо разговаря с Ангела Меркел. Последваха срещи с представители на либералите и „Зелените“. За днес е насрочена среща с Мартин Шулц, която може да се окаже ключова, и в крайна сметка да се стигне до формирането на широка коалиция между десницата на Меркел и социалдемократите. Засега това изглежда малко вероятно, но не и невъзможно.", "date": "2017.11.23", "title": "Ще склонят ли все пак социалдемократите на широка коалиция с Меркел?"}
{"url": "http://clubz.bg/61054-edinstven_probiv_po_nisyk_skok_na_osigurovkite_za_zemedelci", "text": "Комисията по бюджет и финанси в парламента прие ударно проектите за бюджет на Националната здравоосигурителна каса и на Държавното обществено осигуряване за догодина. Почти без дебати депутатите подкрепиха идеята на властта какви пари да получат двете системи през 2018 г. за общо 30 минути.  Дискусия предизвика един-единствен текст от проекта за бюджет на ДОО. А именно - предложението на властта за рязък скок на минималния осигурителен доход за земеделските производители. Идеята на финансовото министерство бе от 330 лв. осигурителният доход да стане 480 лв.  Светла Бъчварова от БСП настоя това да не се случва, прагът да се запази 330 лв., защото в противен случай земеделските производители ще се дерегистрират като такива и няма да получават нито субсидии, нито пари. По думите й повишаването на прага, особено толкова рязко, ще обрече тези хора на това децата им да плащат осигуровките. От ДПС също са на мнение, че прагът не трябва да расте рязко. Думата взе председателката на комисия Менда Стоянова от ГЕРБ. По думите й дълго време праговете не са пипани, а парите, които земеделците внасят в хазната, не покриват дори получаването на бъдеща минимална пенсия от тези хора. Тя обаче предложи от свое име компромис - ръстът на минималния осигурителен доход да е постепенен и от 2018 г. той да е 360 лв., а следващите години да продължи да расте. Дискусията се превърна в нещо като наддаване на търг. В крайна сметка Бъчварова предложи праг от 350 лв. - или увеличение само с 20 лв. и идеята на опозицията се прие. Това бе и единственото им прието предложение, но всички други текстове минаха без дискусия. Остана и текстът за въвеждане на дневен минимален размер на обезщетението за безработица за 2018 г. от 9 лв. и дневен максимален размер на обезщетението за безработица – 74,29 лв. От БСП имаха предложения и двете да отпаднат, но не се приеха. Обезщетението за отглеждане на малко дете остана 380 лв. вместо 510 (размерът на минималната работна заплата - б.р.), но и това не мина.   Без дискусия през бюджетната комисия мина и бюджетът на НЗОК.", "date": "2017.11.23", "title": "Единствен пробив - по-нисък скок на осигуровките за земеделци"}
{"url": "http://clubz.bg/61055-facebook_shte_ni_pokazva_dali_sme_jertvi_na_ruska_propaganda", "text": "Facebook разработва портал, който ще показва на потребителите си дали са харесали страница, разпространяваща руска пропаганда. До края на годината услугата ще бъде достъпна в менюто Help на Facebook. Такава възможност се предвижда и за Instagram, който е притежаван от компанията на Зукърбърг от 2012 г. Порталът обаче ще показва  . При разследването за руска намеса в президентските избори в САЩ през 2016 г. стана ясно, че именно тя е финансирала профилите, които разпространяват фалшиви новини и реклами за кандидат-президентите. Според властите в САЩ, за агенцията работят стотици хора, които разпространяват проруска пропаганда в социалните мрежи. \"Политико\": Русия предизвиква раздор в САЩ чрез рекламни кампании Услугата на Facebook няма да идентифицира отделни публикации. Не е ясно дали се предвижда разширяване на платформата, така че да засича страници с проруска пропаганда, които не са финансирани от Агенцията за интернет проучвания.", "date": "2017.11.23", "title": "Facebook ще ни показва дали сме жертви на руска пропаганда"}
{"url": "http://clubz.bg/61058-kak_bankov_slujitel_iztochi_38_miliona_ot_smetka_na_martin_petrov", "text": "Бившият футболист Мартин Петров е сезирал Софийска градска прокуратура за източени без негово знание 3,8 милиона лева от банковите му сметки в \"УниКредит Булбанк\" АД. Писмото е заведено тази година на култовата дата 17 ноември, напомняща ни за паметната победа над Франция (2:1) на „Парк де Пренс“. Мартин Петров установил измамата на 18 август 2017 г. при посещение в клон на „УниКредит Булбанк“. Тогава разбрал, че трудовият договор на назначения му от трезора личен банкер Ирина Ч.А. е прекратен още преди 10 месеца. В този период обаче уволнената служителка продължавала да предоставя на Петров информация за неговите сметки, депозити и операции. Разбира се, той не знаел за „малката подробност“, че банковите новини и извлечения са фалшиви. Шокът застигнал бившия национал малко по-късно, когато поискал официални справки за движението на парите му. Оказало се, че в периода 2007-2017 година без негово знание, съгласие и подпис са извършени над 450 платежни операции по 13 негови сметки. Сред тях дори теглене на пари в брой на каса в офис на банката, закриване и откриване на депозити и превеждане на суми на трети лица, които Футболист №1 на България за 2006 г. не познавал. В сигнала до прокуратурата са посочени няколко имена, сред които и съпругът на Ирина Ч.А. Твърди се категорично, че тя никога не е разполагала с необходимото пълномощно, подписано по надлежния ред от нейния клиент за извършване на въпросните финансови операции. Повечето от тях са осъществени, докато футболният ас е бил извън България, ангажиран с тренировъчен процес и мачове на отборите, за които е играл. Фаталната Ирина е назначена за личен банкер на Мартин Петров от 2003 г., когато той беше част от германския „Волфсбург“. Мартин Петров афишира претенции към вътрешния контрол на „УниКредит Булбанк“. Също и затова, че не е уведомен за уволнението на въпросната служителка и не е получавал справки от трезора за движението на парите му. Той настоява да се разследва и възможността да е станал жертва на организирана престъпна група, сформирана от Ирина Ч.А. вътре в трезора. Преди да сигнализира Софийска градска прокуратура, Петров е направил в присъствието на своите адвокати, серия срещи с ръководни фактори в „УниКредит Булбанк“.", "date": "2017.11.23", "title": "Как банков служител източи 3,8 милиона от сметка на Мартин Петров"}
{"url": "http://clubz.bg/61057-grigor_dimitrov_i_dani_valverdu_kak_raboti_edin_uspeshen_ekip", "text": "Продължават коментарите след триумфа на Григор Димитров на финалния за годината турнир на ATP в Лондон. Сайтът на ATP world tour публикува очерк, в който за Григор говори неговият треньор - венецуелецът Дани Валверду, вече нашумял страшно много и в България. Вижте целия материал, преводът е на  , българския фен сайт на тенисиста: \"След като спечели престижната титла на заключителния турнир Nitto ATP Finals, Григор Димитров се насочи към трибуните и поздрави Даниел Валверду - неговия треньор от средата на 2016 г. насам и човека, който впрегна потенциала на българина и го изведе до най-успешния сезон в неговата кариера. Никой не се е съмнявал в таланта на Димитров, който бе известен по целия свят със своите атрактивни отигравания и умения. Но преди той и Валверду да започнат съвместната си работа през изминалия сезон, пред Григор имаше прекалено много опции и дори самият той признава, че не е бил сигурен как да подходи към играта си. Валверду обаче успя да опрости играта на българина и му помогна да направи най-добрия си сезон до момента. Димитров ще завърши годината под № 3 в световната ранглиста, след като успя да спечели цели четири титли през сезона - в Бризбън, София, Синсинати и финалите на АТР в Лондон. Друг аспект от играта на Димитров, върху който венецуелският специалист обръща сериозно внимание, е подходът му към мачовете и играта като цяло. Григор е по-емоционален, докато Валверду е по-прагматичен. Целта е да намерят печелившата формула, комбинираща емоционалността на българина с практичния подход на Валверду. Философията на Валверду е ясна - да бъдеш уравновесен на корта, извън него, когато водиш в резултата или в решителните моменти от двубоя. Дани се опитва да намали до минимум нещата, които могат да доведат до загуба на концентрация, а също така се грижи за приятелските отношения в отбора чрез различни групови забавления. Въпреки тежката загуба в Австралия през лятото Димитров прекара седмица в академията на испанеца в Майорка, където двамата се подготвяха за предстоящите турнири на твърди кортове. Валверду се е надявал, че българинът ще успее да научи някои неща от Матадора, които след това да му помогнат на корта. Според Дани планът е проработил, а само няколко седмици по-късно Григор спечели първата си \"Мастърс\" титла в Синсинати. Сезон 2017 вече е в историята, а Димитров и неговият екип са готови за предстоящите предизвикателства през 2018-а. Валверду признава, че българинът ще трябва да продължи да се труди здраво, ако иска да продължи похода си към върха.", "date": "2017.11.23", "title": "Григор Димитров и Дани Валверду - как работи един успешен екип"}
{"url": "http://clubz.bg/61049-evrokomisiqta_proverqva_franciq_i_italiq_za_byudjet_2018", "text": "Еврокомисията ще проверява дали бюджетите на Франция и Италия за следващата година отговарят на правилата на Европейския съюз, съобщава  . При Италия проблем е външният дълг - тази година се очаква той да достигне 132.1% от БВП, през 2018 г. да спадне до 130.8%, а през 2019 г.- до 130%. Според правилата на ЕС  , а дефицитът не трябва да е повече от 3%. Комисарите Валдис Домбровскис и Пиер Московиси са изпратили в сряда писмо до италианския финансов министър Карло Падоан с искане за подробна информация за плановете на Италия за намаляване на дълга. Франция също не намалява външния си дълг с необходимото темпо. Очава се през тази и следващите две години той да остане 96.9% от БВП. Ако страните не съставят план за намаляване на външния си дълг, ЕК може да задейства  , по която като крайна мярка се предвиждат санкции. Освен Италия и Франция сред рисковите страни са Австрия, Белгия, Португалия и Словения. Семейството на журналистка Дафне Галиция заведе дело срещу полицията в Малта, защото властите не са гарантирали честно и безпристрастно разследване на убийството й, съобщават местни медии. Близките на Дафне поискаха смяна на разследващия магистрат още след бомбения атентат през октомври. Случаят беше поет от дежурния следовател Херера, който обаче е бил обект на разкрития в блога на журналистката. Освен това събирането на улики е наблюдавано от заместник-шефа на полицията в столицата Силвио Валета, който е съпруг на министърка от кабинета на Джоузеф Мускат. Галиция определя брака им като конфликт на интереси. По-рано този месец опозиционни политици критикуваха разследването, но началникът на полицията заяви, че е убеден в професионализма на подчинените си. Британски град не може да бъде европейска столица на културата след излизането на Великобритания от Европейския съюз, се казва в писмо на Евкоромисията, цитирано от  .  , се твърди в документа, писан от генералния директор на отдела за обазование и култура на ЕК. В надпреварата могат да участват и градове извън блока - Истанбул и Рейкявик са били европейски столици на културата, без Турция и Исландия да са членки на ЕС. Според Еврокомисията обаче градовете трябва да бъдат в   - Великобритания няма да отговаря на нито едно от тези условия след 2019 г. Сред кандидатите за европейска столица на културата пез 2023 г. са британските Нотингам, Лийдс, Милтън Кейнс, Дънди и Белфаст заедно с градчето Дери, съобщава \"Гардиън\". В следващите няколко дни ще стане ясно дали преговорите за \"Брекзит\" ще навлязат във втората си фаза - за бъдещте отношения между Великобритания и Евросъюза. Това заяви председателят на Еврокомисията Жан-Клод Юнкер, цитиран от Ройтерс. \"Най-лошото е зад гърба ни, но според мен все още няма достатъчен напредък за да влезем във втората фаза от преговорите за бъдещите ни отношения. Това ще се изясни през следващите наколко дни\", каза Юнкер. Утре британската министър-председателка Тереза Мей е на посещение в Брюксел. Междувременно говорителят на Мей призна, че има още работа по въпроса с границата с Ирландия. \"Имаме напредък в този област, например при условията за свободно пътуване. Всички признават, че имаме още работа за вършене, но се ангажираме с постигането на решение.\"  Границата с Ирландия е един от трите ключови въпроса, по които трябва да има достатъчен прогрес, за да се премине към преговорите за бъдещте отношения между Великобритания и Евросъюза. Ирландия заплаши да блокира търговските преговори, ако решението не я удовлетворява.", "date": "2017.11.23", "title": "Еврокомисията проверява Франция и Италия за бюджет 2018"}
{"url": "http://clubz.bg/61060-borisov_na_razpit_v_prokuraturata_za_narkotrafikanta_v_parlamenta", "text": "Прокуратура ще разпита премиера Бойко Борисов заради изказването му, че в парламента има наркотрафикант. Това обяви главният прокурор Сотир Цацаров. който днес участва в заседание на комисията за контрол на СРС в парламента. По думите на Цацаров от премиера се очаква да каже откъде има информация, че в Народното събрание има депутат занимаващ се с трафик на нарткотици. Очаква се премиерът да се позове на медийни публикации. Темата с наркотрафиканта тръгна от самия Борисов, който обяви,че такъв се подвизава в парламента. Впоследствие депутати от ГЕРБ поясниха, че премиерът има предвид брата на депутата от БСП Георги Стоилов. Те се позоваха на медийни публикации. Изказването на Борисов породи вълна от реакции, довели в крайна сметка до оставката на бившия вече шеф на парламента Димитър Главчев. Прокуратурата е сезирана от няколко неправителствени огранизации, като от БСП също обявиха, че ще се обърнат към държавното обвинение.", "date": "2017.11.23", "title": "Борисов на разпит в прокуратурата за наркотрафиканта в парламента"}
{"url": "http://clubz.bg/61059-nikoj_ne_iska_nebostyrgachi_v_sofiq", "text": "Никой не иска безконтролен строеж на небостъргачи в София - нито браншовите организации, общинарите или депутатите. Това показа общественото обсъждане на новия законопроект за промяна в Закона за устройството и застрояването на Столична община (ЗУЗСО). Не всички обаче бяха съгласни с начина, по който управляващите предлагат да се затворят \"вратичките\" в закона, които позволяват много високи сгради да се строят и в зони, където това на хартия не е допустимо. Пак протест срещу небостъргач, \"натресен\" странно от съда в градинка Законопроектът бе представен от авторите - главният архитект на града Здравко Здравков и екипът му. Първо се предвижда промяна в чл. 27, ал. 3 от Закона за устройство на територията, който позволява при изкуствено разделение на ъгловите парцели да може да се строи без ограничение във височината, ще важи само за парцели с площ до 500 кв. м. Това реално ще блокира подобни строежи във всички разделени парцели.а го позволява технически. Второ - ще се въведе ограничения за сгради в онези части на столицата, в които те биха попречили на гледката към Витоша. За тази цел максималната височина в южната част на града ще е 75 метра преди Околовръстното шосе, а след него - 15 метра. Законопроектът предвижда небостъргачи да могат да се строят в три зони - първата около 7-и километър на бул. \"Цариградско шосе\", втората зона в район \"Люлин\", където е връзката с Околовръстен път, а третата - в района около и зад Централна гара. Здравков даде примери с Париж, където в центъра има много строги ограничения, разпределени в ясен план радиално от него, с допустими височини на сградите 18 метра, 25 м, 31 м и прочие. Показа и карта на София от 1931 г., когато е имало подобни правила и у нас. Той подчерта, че е важно териториите, в които има много високи сгради, да бъдат обезпечени с достъп до метрото и масовия градски транспорт. В добавка законопроектът предвижда и по-ясна дефиниция за междублоковите пространства. След него в дискусията, водена от парламентарната комисия за регионално развитие, се изказа Елен Герджиков - председател на Столичния общински съвет. Редица районни кметове от София също коментираха законопроекта, като мнозинството от тях го подкрепиха, както се казва, \"с две ръце\". Единствено   се изказа остро против законопроекта: Според нея е недопустимо в определени райони да няма никакво ограничаване на височината. А както е написан законът, оставял други вратички за застрояване на зелените площи. Водещият дискусията - председателят на парламентарната комисия Искрен Веселинов - се опита да й припомни, че детайлите се обсъждат между първо и второ четене на закона. Иванчева обаче не се поколеба: \"Визия за София\" е инициатива на Столична община за експертно обсъждане и разработване на стратегия за развитието на столицата в следващите десетилетия.  Столична община не иска 215-метров небостъргач до \"Парадайз център\" се включи рязко в дискусията, като обясни на кметицата, че  Експертка от Комисията по опазване на околната среда към СО се опита да разясни казуса: Кметът на Лозенец Любомир Дреков, в чийто район имаше протести срещу 120-метров небостъргач, пък отбеляза, че му коства неимоверни усилия да бави строежа в района, докато бъде приет новия закон. Браншовите организации обаче не бяха толкова ентусиазирани в подкрепата си за закона. Всички заявиха, че са нужни промени, но и имаха критики. Борислав Игнатов от Камарата на архитектите отбеляза: Според него не е добър подход да се правят подобни промени в отделен закон за София, защото тогава всеки голям град - Пловдив, Варна и пр. - ще последва този пример. Николай Станков от Камарата на строителите също бе критичен към законопроекта, но предимно заради противоречия от чисто правно-технически характер. Общински съветници: Решението за небостъргача \"Парадайс\" е незаконно Сериозна критика имаше и от Камарата на инженерите. Председателят на софийската колегия на Камарата инж. Георги Корвов пък заяви, че имат редица предложения за промяна между първо и второ четене. От Съюза на архитектите заявиха, че има части от проекта, които са неоспорими, но и други, които трябва да се \"дооформят\". Темата коментира и Деница Кюранова, представител на гражданска инициатива, която първо попита дали могат да бъдат публикувани предварителните проучвания, на базата на които са изготвени предложенията. Според нея е трябвало да има обществени обсъждания и във всеки отделен район на Столична община, защото промените засягат всички, но поотделно. От Националната асоциация на строителните предприемачи бяха по-остри в критиката си, като отбелязаха, че промените ще затворят \"вратички\", но ще отворят \"портали\". Тези точки позволяват на общината да слага допълнителни ограничения на територии, които имат проблеми от екологичен, геоложки, социално-етносен или инфраструктурен характер. От Асоциацията обаче отбелязаха, че са работили с арх. Здравков и са били успешно отстранени 3 от 11-те им критики към закона досега. От Българското общество за строително право пък обявиха, че въобще не е нужна законова промяна, а нова наредба: На финала на дискусията председателят на комисията Искрен Веселинов отбеляза, че между двете четения ще се организира работна група за калибриране на предложенията, в която ще бъдат поканени присъствалите на дискусията днес - браншови организации и представители на Столична община. Столична община не иска 215-метров небостъргач до \"Парадайз център\" Общински съветници: Решението за небостъргача \"Парадайс\" е незаконно", "date": "2017.11.23", "title": "Никой не иска небостъргачи в София"}
{"url": "http://clubz.bg/61062-byudjet_2018_bsp_shte_pita_goranov_prez_3_meseca_za_kapitalovite_razhodi", "text": "Практически без дебати и само с \"фина настройка\" по думите на Менда Стоянова, но без съществени промени - така парламентарната комисия по бюджет и финанси прие на второ четене проекта за Бюджет 2018. Той влиза в пленарната зала идната седмица. Депутатите минаха през огромния проект за около три часа. В началото на обсъждането - по финансовата рамка, се обади Румен Гечев от БСП. С цел - да предупреди властта, че ако бюджетът мине със заложените в него 2,5 млрд. лв. \"капиталови разходи\", то той ще пита финансовия министър Владислав Горанов на всеки три месеца \"къде са парите\" и за какво се ползват.  Единствен пробив - по-нисък скок на осигуровките за земеделци Причината - ГЕРБ всяка година залагат подобна сума по същото перо, които в края на годината не са похарчени и това се представя пред обществеността като \"излишък\", обясни Гечев. И попита къде са ни новите изтребители, например, за които в бюджета за 2017 г. има отделени пари, но те не са похарчени по предназначение и също минават в графа \"излишък\".  Втората тема, по която се образува някаква дискусия, бе предложението на левицата за различно разпределение на разходите. Пак Гечев обясни, че приходите от ДДС в последните години падат, въпреки хвалбите на властта, че събираемостта на приходните агенции е по-висока. По думите му предложенията на левицата за 1,3 млрд. лв. в разходната част са именно парите, които би трябвало да се събират от ДДС и останалите данъци.  По-късно Менда Стоянова контрира, че предложенията на БСП са за по-високи разходи на база на несигурни допълнителни приходи, които ще доведат до малко по-малко от милиард дефицит. А този дефицит няма как да се финансира по друг начин, освен чрез дълг. Но това не е полулярно да се говори. Синдикалистката от \"Подкрепа\" Ваня Григорова пък получи възможността да представи инициативата за въвеждане на необлагаем минимум в размера на минималната заплата и сваляне на ставката на ДДС за \"стоки от първа необходимост\" от 20 на 9% (колкото е в туризма). Подобни предложения имаше и от БСП, но те, разбира се, не минаха. В отговор на инициативата на Менда Стоянова изслуша презентацията, след което посъветва Григорова и инициаторите на предложенията да направят партия, да се явят на избори с тази социална програма и да получат правото да пишат бюджети. По-дълга бе дискусията по \"важния\" въпрос колко да са \"представителните разходи\" на общинските съвети. След десетина минути разговор, предизвикан от Йордан Цонев от ДПС. Заради разликата в правилата за кметовете и общинските съвети се прие тези разходи да са в размер на 1% от парите за общинската администрация. Прие се частично и предложение на Даниела Дариткова от ГЕРБ за повече пари за психиатриите, но те ще идват от преструктуриране на разходите в рамките на бюджета на здравното министерство. В Бюджет 2018 не се пипат партийните субсидии и те остават по 11 лв. на глас за партиите и коалициите в парламента и партиите с над 1% на последните парламентарни избори. Бюджет 2018 беше определен като социален на фона на предходните, предлагани от правителствата на ГЕРБ, насочени основно към магистрали и саниране. Държавата развързва кесията като предлага скок на разходите спрямо очакваните в края на настоящата година с 4,4 млрд. лв. (39,3 млрд. лв. спрямо 34,9 млрд.). Основната част от тези разходи отново влизат в графата \"капиталови\". Социалната сфера обаче получава със 740 млн. лв. повече, образованието взима с 490 млн. лв. отгоре, здравеопазването - 500 млн. лв., за заплати в бюджетната сфера - 550 млн. лв. като сектор \"Сигурност\" ще получи с 280 млн. лв. повече. Близо 400 млн. лв. повече ще отидат в общините. Очакваните приходи са 38,2 млрд. лв., или дефицитът ще е 1,1 млрд. лв. като идеята на държавата е да го сведе до нула. Бюджет 2018: По-малко приходи, по-малко разходи, по-високи акцизи Предвижда се ръст на всички пенсии 3,8 на сто. Няма промяна в тавана им - 910 лв. Догодина разходите на НОИ за пенсии ще скочат с 500 млн. лв. От 1 януари минималната работна заплата скача на 510 лв. при 460 лв. сега. 510 лв. става минималният осигурителен доход за самоусигуряващите се лица, което отива в графа \"приходи\". На 75 лв. при 66 лв. сега скача минималният гарантиран доход, непипан от близи 10 години. Т.нар. \"майчински\" скачат с 40 лв. при 340 лв. в момента. Увеличават се и детските надбавки - 40 лв. за едно дете, 90 лв. за две, 135 лв. за три, 145 лв. за четири. Подоходният критерий се увеличава от 400 лв. на до 500 лв. на член от семейството. Минималното обезщетение за безработица става 9 лв. на ден при 7,20 лв. сега. Ще има обаче таван от малко над 74 лв. Парите за безработица обаче ще се взимат, след като лицето е доказало, че е работило през последната една година за година и половина, а не девет месеца както е сега. 2018: Бюджет на маскирания социализъм Здравната каса ще получи с 400 млн. лв. повече, които ще отидат предимно за лекарства и болнична помощ, като очакваните приходи от здравни вноски са с над 270 млн. лв. отгоре. Здравноосигурителните приходи са в размер на 3,8 млрд. лв., 2,5 млрд. лв. от тях са приходи от здравноосигурителни вноски, а 1,2 млрд. лв. -  трансфери за здравно осигуряване. За заплати в спешната помощ ще отидат близо 20 млн. лв., а още 25,5 млн. лв. - за заплати на останалия медицински персонал с вдигането на минималната работна заплата. Отпуснатите допълнително пари за образование ще отидат предимо за обещаното увеличение на учителските заплати. Предвижда се смяна на подхода при финансирането на училищата като той вече няма да зависи от броя на учениците, а и от паралелките, съответния регион и качеството. Сектор \"Сигурност\" ще получи с 280 млн. лв. повече. Освен учителските заплати, обещано е увеличение и в парите за МВР (55 млн. лв.), Министерство на отбраната (100 млн. лв.). Пери са предвидени и за вноски за евентуалните изтребители и фрегати. На приходи държавата ще разчита и от осигурителните вноски за фонд \"Пенсии\", които скачат с 1 пункт, скока на минималния осигурителен доход за самоусигуряващите се лица, както и на земеделците и тютюнопроизводителите, който скача от 300 лв. на крупните 480 лв. Бюджет 2018: По-малко приходи, по-малко разходи, по-високи акцизи 2018: Бюджет на маскирания социализъм", "date": "2017.11.23", "title": "Бюджет 2018: БСП ще пита Горанов през 3 месеца за капиталовите разходи"}
{"url": "http://clubz.bg/61063-ukrainskiqt_poslanik_bylgarski_politici_poseshtavat_nezakonno_krim", "text": "Това заяви днес пред бТВ украинският посланик у нас Микола Балтаджи. Той поиска специално право на отговор заради изказването от 14 ноември на Светослав Лазаров -  национален координатор на партия „Атака” и главен секретар на МВР в кабинета \"Орешарски\". Тогава Лазаров заяви, че санкциите срещу Русия трябва да паднат, и припомни, че лидерът на партията Волен Сидеров първи е признал, че Крим не е украински. В началото на месеца Лазаров е бил на анексирания полуостров. Балтажи изтъкна, че думите му не се отнасят само до този политик, но и до всички, посещаващи Крим. Посланик Микола Балтажи: Българи в Крим подкрепиха присъединяването към Русия Посланикът припомни също, че България е подкрепила и двете резолюции на Съвета за сигурност на ООН за анексията. Ако все пак някой настоява да посети Крим, той може да се обърне към украинските миграционни власти и да получи разрешение, уточни Балтажи. След което да влезе на полуострова през граничен пункт, намиращ се в Херсонска област в Украйна. Единственият начин, по който българските политици, подкрепящи анексията, са идвали в Крим, е със самолет. И това става от Русия, защото полуостровът има въздушна връзка само с тази страна. Според Балтажи чрез такива пътувания Москва иска да легитимира окупацията на Крим. А пътуващите биват използвани в интерес на войната на Русия срещу Украйна и други държави, включително България. Пристигането на български гражданин в Крим със самолет от Русия е не само обида към Украйна, но нарушение на международното право, изтъкна дипломатът. Сравнявате референдума в Крим с изборите в България? Тогава и вотът ви е незаконен На намека на водещата, че у нас има хора, партии, политици, които казват, че Крим е руски, Балтажи даде следния отговор: Според украинския посланик Русия опитва да наложи дневния си ред в Европа и да убеди хората, че нейната кауза е по-добра от европейските санкции. Балтажи бе помолен и да коментира намеците, че щом поеме председателството на ЕС на 1 януари 2018 г., България ще настоява за вдигане на санкциите срещу Русия. Според него единственият въпрос е кога Крим ще се върне - днес, утре или \"по-утре\". Западът и Украйна никога няма да признаят незаконната му анексия. Сравнявате референдума в Крим с изборите в България? Тогава и вотът ви е незаконен", "date": "2017.11.23", "title": "Украинският посланик: Български политици посещават незаконно Крим"}
