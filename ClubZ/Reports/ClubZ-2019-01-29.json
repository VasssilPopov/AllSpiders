{"url": "http://clubz.bg/78852-parlamentyt_v_praven_absurd_sys_zakona_za_gorivata", "text": "Министърът на икономиката разполага със срок до шест месеца, за да изготви наредба за прилагане на т.нар. закона за горивата, който раздели бизнеса на едър и дребен. Това решиха тази вечер депутатите от комисията за борба със сивата икономика и контрабандата, обсъждайки промените в закона на второ четене. С днешното заседание обаче се създава правен казус - защото спорният закон, който парламентът сега тръгна да ремонтира, на практика влезе в сила вчера. Затова бе предложено от председателя на правната комисия в Народното събрание Данаил Кирилов да не се отлага влизането в сила на закона, а наредбата към него - за да се излезе от правния прецедент. Дори и от ГЕРБ признаха, че се е получил \"правен абсурд\" (в лицето на депутата Валентин Николов). С това решение - за отлагането на наредбата - законът, който вече е действащ, става неприложим.  Това обаче не е съвсем така, защото с него бяха изменени и други закони, сред които и Законът за движение по пътищата. В който се вменява на шофьорите, че са задължени да зареждат само от бензиностанции. Големият петролен бизнес при Борисов, отивало се към споразумение за горивата На продължилото над три часа заседание депутатите от комисия решиха да отпадне банковата гаранция от 20 000 лв. за регистрация на бензиностанция, както искаха собствениците малки обекти. Предложението бе на ДПС. Така бе удовлетворено едно от исканията на малките търговци, които заплашваха с протести заради наложените им нови и непосилни според тях изисквания. Запазват се и ведомствените бензиностанции, от които може да се зарежда строителна и минно-добивна техника, което пък бе искане на строителния и минно-геоложкия бранш заради невъзможността да транспортират тежката техника извън обектите за зареждане в редовите бензиностанции. Законът за горивата: властта аха да се самобламира, бизнесът пак се скара Според председателя на Българската петролна и газова асоциация и генерален директор на \"Лукойл\" Валентин Златев по-бързото влизане на закона в сила е от полза за страната. Бизнесът скаран за закона за горивата, Домусчиев и Златев в схватка За да бъдат приети окончателно промените, те трябва да бъдат гласувани в пленарна зала. Законът за горивата: властта аха да се самобламира, бизнесът пак се скара Бизнесът скаран за закона за горивата, Домусчиев и Златев в схватка", "date": "2019.01.29", "title": "Парламентът в \"правен абсурд\" със закона за горивата"}
{"url": "http://clubz.bg/78846-mej_e_gotova_da_poiska_udyljavane_na_pregovorite_i_promqna_na_sdelkata_za_brekzit", "text": "Тереза Мей заяви днес пред министрите си, че ще се опита да поднови преговорите с ЕС за сделката по Брекзит, предаде \"Политико\". Премиерката настоява да се изменят условията за избягване на твърда граница между британската провинция Северна Ирландия и  Република Ирландия. Преди ключовото гласуване в Камарата на общините във вторник вечер Мей изрази пълна подкрепа на \"поправката Брейди\", представена от депутата на Консервативната партия Греъм Брейди. Според нея резервното решение на граничния въпрос (т.нар. \"бекстоп\") ще бъде  . Евроскептици от Консервативната партия, парламентаристи от Демократичната юнионистка партия, която осигурява на Мей мнозинство, и много проевропейски консерватори са против предпазния механизъм, който може да постави Северна Ирландия за неопределен период под разпоредби, различни от останалата част на Обединеното кралство. Брекзит: Как функционира  предпазната мрежа  в Ирландия Затова влиятелни евроскептици и проевропейски критици от Консервативната партия на Тереза Мей съставиха \"План С\", чрез който се надяват да спасят сделката за Брекзит. \"План С\" включва ревизирана версия на клаузата за предпазния механизъм, целящ да гарантира, че ирландската граница ще остане отворена и след Брекзит, предаде БТА.  Според консервативния депутат Ники Морган предложението за \"План С\" за Брекзит  Депутатите ще гласуват днес няколко юридически необвързващи поправки на плана на Мей за \"Брекзит\", които тя предложи след вота от 15 януари, когато огромно мнозинство парламентаристи отхвърлиха нейната сделка с ЕС за \"Брекзит\". Десетки гласуваха тогава срещу сделката. Правителството на Мей изглежда се надява председателят на Камарата на общините Джон Беркоу да позволи гласуването на поправката и да получи мнозинство гласуването насрочено за вторник вечер. Това ще позволи на Мей да демонстрира пред Брюксел, че известни промени по споразумението, може да го спасят и да не допусне \"Брекзит\" без сделка.  Според говорителя Мей очаква да обсъди по телефона предложението с лидери на ЕС преди гласуването в Камарата на общините. Брюксел и държавните и правителствени ръководители от ЕС многократно са подчертавали, че споразумението няма да бъде преразглеждано и че разервното решение няма да бъде предоговаряно. Европарламентът няма да одобри „Брекзит“ без предпазна мярка за Ирландия Сабин Уейанд, заместник-главният преговарящ на ЕС заяви в понеделник, че споразумението няма да бъде повече обсъждано. Тя добави, че съдържанието на  Мей също заяви на министрите си, че   отново ще предложи сделката за \"Брекзит\" за гласуване в Камарата на общините. Ако депутатите отново я отхвърлят, на следващия ден правителството ще излезе с ново предложение, което също ще бъде подложено на гласуване, за да се реши какви да са следващите стъпки.  Ако преформулирана сделка за \"Брекзит\" не се представи за гласуване до 14-и февруари, подобно предложение за поправка ще бъде придвижено на следващия ден.  В този сценарий ваканцията през февруари на Камарата на общините ще трябва да бъде отложена. По програма трябва да има кратка почивка за депутатите след 15-и февруари. Мей заяви пред кабинета, че няма да се обсъжда предложената поправка на лейбъристката Ивет Купър, тъй като тя нямало да бъде достатъчна да промени мнението на депутатите и щяла само излишно да  правителството.  Лейбъристите обаче ще подкрепят поправката - тя дава на Мей срок до 26-и февруари да договори такава сделка за \"Брекзит\", която да удовлетвори парламента. Ако не успее, парламентът може да я принуди да поиска отсрочване на датата за излизане от ЕС. Зад предложението на Купър застават 103 парламентаристи, сред които и от Консервативната партия на Мей. Днес източник от Лейбъристката партия заяви, че тя ще подкрепи план за Брекзит, който може да отсрочи датата за излизане на Великобритания от ЕС - 29 март. Европарламентът няма да одобри „Брекзит“ без предпазна мярка за Ирландия", "date": "2019.01.29", "title": "Мей е готова да поиска удължаване на преговорите и промяна на сделката за \"Брекзит\" "}
{"url": "http://clubz.bg/78830-zashto_prezidentyt_radev_moje_da_stane_opasen", "text": "Речта на президента при отчета на свършеното от него за изминалите две години не поднесе особени изненади – нито като послания, нито като избрания тон за огласяването им. Имаше от познатите нотки на обида, засегнато честолюбие, недоволство, обобщения, неоспоримо-верни наблюдения, опит за самоизтъкване, справедливо възмущение, черногледство… Новината – доколкото това е новина, че докато очаква предсрочни избори, президентът вече по-ясно каза,  че ще подкрепи нова партия. На единението. Заявките за това са от месеци. Как точно си го представя не стана ясно. До края на мандата на сегашния държавен глава има три години, не е минало и половината от времето, което Конституцията му отрежда на поста. В какво качество надпартийният държавен глава, който трябва да олицетворява единството на нацията, ще впише в длъжностната си характеристика подкрепата си за партия?  Припомнянето, че България не е президентска република, даже изглежда ненужно.  Факт е, че всеки от предшествениците на Радев имаше в по-засилена или по-прикрита форма желание за увеличаване на правомощията – по формулата силен президент, от което досега нищо не е произтекло. Растящият стремеж на Радев за партия е само симптом. Големият проблем на президента е,  че две години, откакто е част от властовата структура на страната, той отказва да се припознае като част от политическата система. Втора година е в ролята на новия, на бореца срещу статуквото – от което в някаква форма, дори само по силата на институционалната си определеност,  е част.  Всъщност Радев отказва да започне да мисли политически и смята, че може да играе наблюдател критикар,  доброволен аутсайдер, който раздава морални присъди. Непрестанното му циклене на едни и същи теми  (особено - изтребителите) и натякването в ролята на мрачен пророк в един момент могат да започват да омръзват на иначе много харесващата неговия образ аудитория.  Защото всеки образ трябва да има развитие. Досега президентът в неподправената си конфронтация с ГЕРБ се беше превърнал в нещо като главен опозиционен център.  В коректив на управлението.  В масовите представи той все още се приема като героичен образ, свеж полъх в мътните политически води и т. н. Следващата крачка обаче липсва. Тезите му са предвидими, често се върти около същността на нещата (примерно в говоренето за корупцията). По-големият проблем е, че Радев говори и се държи като несистемен участник – пропагандира нуждата от смяна на системата (даже заплашва в някаква степен), а идеята му за партия е повече от притеснително неконкретна – тя е идеологически аморфна.  Въпреки обвързването му с БСП – предложен и подготвен като неин кандидат за президент, Радев все повече прави впечатление като нямащ отношение към партийните категории, към разделенията на ляво и дясно, либерално, консервативно и т.н.  Политическият процес не е това, което го вълнува или което той показва, че разбира. Има ясна идея как трябва да изглеждат  нещата или по-скоро как НЕ трябва да изглеждат, но не и КАК може това да се постигне. Когато говори за смяна на системата, отново липсва всякаква конкретизация – предложение за модел, оформена система от политически ценности, които изповядва и към които се стреми. Какво разбира под справедливост или под равенство, например? Има ли конкретен план? Всъщност готовността на Радев да подкрепи нов политически проект не е от днес. Последно в „Панорама“ на 4 декември на въпрос за партия той отговори както и в понеделник: „ Като президент не мога да създавам партия, но бих подкрепил всяко усилие за изграждане на демократична политическа алтернатива.“ Що е то обаче \"демократична политическа алтернатива\" – освен няколко навързани политически клишета в клиширано и привидно звучащо добре словосъчетание? Назряването у президента на идеята за партия, обединение, политически проект или каквото е там, се усети силно по-рано - още с внезапната му поява да се обръща към нацията по случай годишнина от Войнишкото въстание в края на септември м. г. И подчерта, че „група общественици се обърнаха към мен с инициатива за национално единение.“  Десетина дни по-рано Радев прие „групата общественици“, които му връчиха възвание, написано още през 2015 г. (Само в скоби  - част от същите обещственици наскоро изпратиха отворено писмо до премиера Борисов в подкрепа на Каракачанов, който обяви, че „циганите са станали много нагли“.) Около два месеца по-късно последва нова обществена активност - на 26 ноември имаше Национален  сбор за единение на българите с инициатор Сдружение \"Единение\" на акад. Стефан Воденичаров. По данни на организаторите в него участвали 180 души от 33 организации. Инкриминиране на насаждането на остра конфронтация сред обществото, която подкопава националното единство и българската държавност и обслужва единствено чужди интереси - беше едно от предложенията на Националния сбор. Сред инициаторите бяха проф. Михаил Неделчев, акад. Дамян Дамянов, акад. Антон Дончев, акад. Благовест Сендов, акад. Георги Марков, бизнесменът Красимир Дачев и други. Сборът поиска да се  , който да служи като коректив на всяка власт. Според представената идея в него трябва да влязат личностни с безспорно признание и авторитет, като се \"издига глас срещу всяка несправедливост\". Съветът трябва да е гарант за спазването на свободата на словото и за осигуряването на обществения интерес.  В понеделник в обръщението си отчет президентът Радев обяви, че създава към институцията   Новият орган трябва да предложи алтернативи на институционалния блокаж. До дни ще излезе президентски указ за създаването на съвета и ще стане ясно кой влиза в него и дали това няма да е нещо като Съвет на старейшините. Коя инженерна мисъл стои зад проектополитически проект, подкрепен от президента - ето и някои възможности. Любопитна подробност е, че вчера социологът и неуспял кмет на БСП за София на последните кметски избори Михаил Мирчев почти начерта състава на ръководството на новия политически пропрезидентски проект. Според Мирчев пред БТВ в проект на Радев би имало  \"Поне от една година насам президентът Румен Радев анонсира, че ще прави партия. Тя няма да бъде лява, а центристка. Ако гледаме лицата, които са близко до него, тази партия ще бъде препълнена с хора от бившето НДСВ. Ключова фигура щял да бъде Соломон Паси. Много хора се заблуждавали, че Радев е проруски, про-путински настроен, напротив – всички хора, които щели да влязат в проекта му щели да са проамерикански настроени\", разясни той. Друг човек, който според Мирчев, ще стане част от потенциалния нов политически проект, щял да бъде бившият служебен премиер и председател на Народното събрание Огнян Герджиков. През 2017 г. Герджиков оглави служебния кабинет, назначен от Радев. Точно това служебно правителство спомогнало ГЕРБ да спечели вота тогава, каза още социологът. Сега Герджиков щял да се реваншира. Мирчев обяснява още, че проектът нямало да бъде на БСП. Той вече е и изчислил, че новото обединение ще вземе около 7 на сто – ей така от раз. Три бележки по хипотезите на Мирчев: - Ако се върнем към списъка с имена на общественици, подкрепили идеята за национално единение, ще видим, че в него са и Михаил Мирчев, и Огнян Герджиков. Корелация не може да се изведе, но дали все пак не става дума за нещо повече от съвпадение. - По повод „центристката“ възможна партия на Радев – като се има предвид съдбата на „бляскавия и най-вече дълголетен“ проект НДСВ с основни участници Паси и Герджиков, прогнозите за успех на подобно формация, подкрепена от президента, не са добри. Но за по-сигурно може да се помисли за включване и на Симеон Сакскобургготски. Разбира се, с немалка доза вероятност може да се приеме и че Мирчев просто се е упражнявал в отклоняване на вниманието.  - Успял президентски политически проект в България няма. Повечето подобни начинания не финишират запомнящо се. А заради добрите си намерения. Радев искрено вярва и желае да се случи това, за което говори. Прави го без втори план, без задни мисли, не го бива да играе игрички. Той е авторитетен, популярен, на личностно ниво внушава почтеност, борбеност, решителност – въобще идеален кандидат за добрия герой. Но вживян в ролята си на борец срещу статуквото и заради отвращението си съм политическото, той не полага усилие да разбере системата. Парадоксално говори за подкопаване на демокрацията, на ценностите, но и самият участва в този процес. Той не е визионер, дори не е и политик с мисия, защото често не е наясно какво прави и какви ще са последиците от действията му, въпреки желанието му да постъпва правилно.    Така комбинацията от политическа некомпетентност, висока репутация и добри намерения може да бъде много опасна. ", "date": "2019.01.29", "title": "Защо президентът Радев може да стане опасен"}
{"url": "http://clubz.bg/78845-hora_na_stajko_stajkov_idvat_v_mvr_bolnicata_i_iskat_da_go_ohranqvat", "text": "Полицията извършва проверка на инцидент в МВР болница, свързан с охранители на обвинения за участие в престъпна група Стайко Стайков, съобщиха от пресцентъра на МВР. Стайков отначало се оказа, че е приет по спешност в \"Пирогов\", а вечерта беше преместен в МВР болница. Днес в лечебното заведение се появили няколко души, които си представили за охранители на Стайков-младши и поискали да поемат охраната му. Те поискали да приберат Стайков в дома му. След като от четири месеца беше обявен за издирване - включително от \"Интерпол\" - синът на алкохолния бос Миню Стайков се появи изненадващо вчера, като обяви, че е бил отвлечен и бит. Синът на Миню Стайков се прибрал снощи с такси, сега е в \"Пирогов\" Стайко Стайков изчезна в началото на септември, в деня в който баща му Миню Стайков и още десет души бяха задържани при акция на спецпрокуратурата във \"Винпром Карнобат\", \"СИС индустрийс\" и \"Топаз мел\". Към момента са повдигнати обвинения на осем души, трима от които все още се издирват. Сред тях е и Стайко Стайков. Миню Стайков получи инсулт. Но остава в ареста Обвиненията са, че групата е организирала производството на цигари в нелегални фабрики и ги е разпространявала на черния пазар. Освен това са обвинени за данъчни престъпления и пране на пари. От Специализираната прокуратура вчера обявиха, че Стайков ще влезе в ареста веднага, след като здравословното му състояние позволява. \"Беше с маска за грип, закарвам го, слиза, излиза охраната, плаща ми\" Таксиметровият шофьор, откарал обявилия се за отвлечен мъж до дома му, постави под съмнение твърденията на Стайко Стайков, че е отвлечен пред дома си от дегизирани като полицаи мъже. Пред Нова тв Венци Ковачев разказа, че мъж с маска срещу грип, го спрял до мола на бул. \"Черни връх\" и поискал да бъде откаран до къща в Бояна.  Според твърденията на Стайков-младши след като бил отвлечен, той бил държан в стая, но не помни кога всъщност е отвлечен и къде точно са го държали. Твърди, че са му давали упойващи вещества. След като е бил освободен от плен, той се появява на столичния бул. \"Черни връх\", откъдето взема такси, за да се прибере до Бояна. Пред Нова тв таксиметровият шофьор обаче заяви, че Стайков е бил добре облечен, видимо не изглеждал притеснен или уплашен. Имал маска за грип на лицето си. Не разговарял с шофьора. След като пристигнал до дома си, сумата за таксито била платена от момче, което изглеждало като охранител на Стайков. Миню Стайков получи инсулт. Но остава в ареста \"Беше с маска за грип, закарвам го, слиза, излиза охраната, плаща ми\"", "date": "2019.01.29", "title": "Хора на Стайко Стайков идват в МВР-болницата и искат да го охраняват"}
{"url": "http://clubz.bg/78849-grigor_dimitrov_propuska_turnir_zaradi_travma", "text": "Григор Димитров пропуска турнира от серията ATP 500 в Ротердам (11-17 февруари) заради травма в рамото, съобщи мениджърът на първата ни ракета Георги Стоименов пред сайта  Така окончателно угасва и надеждата, че първата ни ракета може все пак да склони да играе в София идната седмица. Организаторите до последно пазят една \"уайлд кард\" - за него или за друга звезда. Чичо Тони: На Григор му липсва постоянство (СНИМКИ) Димитров прекара няколко дни в България, преди да се завърне в Монте Карло. Той е направил две медицински консултации и е взел решение да не играе в Холандия заради възпалено сухожилие в рамото. През миналата година Гришо в последния момент отказа участие на \"София оупън\" по подобна причина - болки в рамото.  Григор Димитров посети параклиса \"Света Богородица\" в родния си град След това игра в Ротердам и отстъпи на финала срещу Роджър Федерер с 0:2 сета. Липсата му сега означава, че ще загуби нови точки в световната ранглиста. По предварителна програма за Димитров следва турнирът в Акапулко, където през 2014 г. беше шампион. След това са първите два \"Мастърса\" за сезона - в САЩ. Григор Димитров посети параклиса \"Света Богородица\" в родния си град", "date": "2019.01.29", "title": "Григор Димитров пропуска турнир заради травма"}
{"url": "http://clubz.bg/78844-18_naturalizirani_bylgari_s_otnet_pasport_prez_2018_g", "text": "Точно 18 са хората, \"натурализирани\" като българи, чиито български паспорти са били отнети през 2018 г. Тоест - не е сам руският бизнесмен Сергей Адониев, който се оказа, че е получил български документ за самоличност през 2008 г. въпреки присъда за пране на пари в САЩ. Родните служби обаче не за знаели за това, макар че информацията е била достъпна от публични източници - например медийни публикации със съвсем свободен достъп.  Руски милиардер остана без българско гражданство заради присъда в САЩ Това стана ясно от отчета за работата на Комисията по българско гражданство, която е част от администрацията на президента, за 2018 г.  е публикуван в страницата на държавния глава.  Във всички 18 случая на отнет български документ по процедури за натурализация предложението е било направено от министъра на правосъдието. Причината - констатирани \"укрити факти\" в последствие - тоест след като паспортите вече са били дадени. Мотивите: Конкретика по всеки от тези случаи, разбира се, в общия документ отсъства. По закон даден веднъж български паспорт на чужденец на основание \"натурализация\" може да бъде отнет до 10 години от издаването му. При Адониев това се случва буквално в последния момент - през първата половина на 2018 г.  След изтичане на този срок възможността за отнемане на документа за самоличност остава, само ако лицето е уличено в тероризъм и не остава без каквото и да било гражданство.  В същото време през 2018 г. чужденците, взели паспорт заради \"особени заслуги\" към България, са 16 на брой. Става дума за 11 души, свързани със спорта - бокс, борба, кану-каяк, фигурно пързаляне, футбол, художествена гимнастика, преподавател и треньор.  България е сред шампионите в ЕС по \"проституция с гражданство\" Четирима са новите българи, получили документ заради принос в културата. Инвеститорът в списъка с особените заслуги е само един.  През 2018 г. точно 340 българи са се отказали от българското си гражданство, за да получат друг паспорт, става ясно от доклада на комисията към президентството. Най-много са българите, които са поискали да станат австрийци -135, пише в документа. Ето и останалите случаи - Нидерландия - 91 лица, Норвегия – 57 лица, Испания – 18 лица, Руска федерация – 17 лица. През отчетния период от българско гражданство са освободени и лица, които са придобили гражданство на Федерална република Германия, Австралийския съюз, Белгия, Великобритания, Естония, Италия, САЩ, Словения, Турция, Финландия, Франция и Швейцария, отчита комисията по българско гражданство.  Възстановено е българското гражданство на 439 лица през миналата година. Не става ясно обаче защо тези граждани веднъж вече са се разделили в българския си документ за самоличност.  Най-многобройни за новите българи от   и   - съответно 3619 и 1422 души. Следват Молдова, Израел, Сърбия, Албания, Турция и Русия като числата са между 663 и 290 - за първата и последната спомената държава.  От Ирак, Сирия и Афганистан общо 63 души са станали български граждани през 2018 г. Общо 19 граждани на други страни в ЕС са поискали и получили български паспорт. Американците в списъка са 8.  На един българин е отказано да бъде освободен от българския си паспорт.  Междувременно разследването на прокуратурата за продажба на българско гражданство, започнало с ареста на бившия вече председател на Държавната агенция за българите в чужбина Петър Харалампиев, продължава.  Народното събрание пък формира (по идея на ДПС - б.р.) анкетна парламенарна комисия, която да се занимае с казуса \"българско гражданство\", нарушения и проблеми в законодателството.   България не изисква от кандидатите за гражданство дори да знаят езика Преди седмица пък Министерският съвет обяви, че ще променя закона, а непосредствено преди това Европейската комисия излезе с изключително критичен доклад за \"раздаванено\" на паспорти срещу инвестиции.  България е сред шампионите в ЕС по \"проституция с гражданство\" България не изисква от кандидатите за гражданство дори да знаят езика", "date": "2019.01.29", "title": "18 натурализирани българи - с отнет паспорт през 2018 г."}
{"url": "http://clubz.bg/78848-parij_se_kolebae_kakvo_da_pravi_sys_zadyrjanite_frenski_djihadisti_v_siriq", "text": "Париж разглежда всички варианти за задържаните от кюрдите в Сирия френски джихадисти, включително връщането им във Франция, след обявеното скорошно изтегляне на силите на САЩ оттам, обяви френското външно министерство, предаде Франс прес, цитирана от БТА. Френски правителствен източник подчерта, че на този етап още не е взето решение. Около 130 мъже, жени и деца са задържани от арабско-кюрдската коалиция Сирийски демократични сили, която воюва срещу джихадистката организация \"Ислямска държава\" заедно с водената от САЩ международна антиджихадистка коалиция. \"Ислямска държава\" се реорганизира в опит да оцелее Досега Франция обмисляше да репатрира само децата, със съгласието на майките им, но искаше бойците и съпругите им да бъдат съдени на място и да излежат присъдите си в Сирия. Но поради очакваното изтегляне на американските военни сили се очаква завладените от кюрдите райони да станат обект на турско настъпление или да се върнат под контрола на режима в Дамаск, което поражда опасения от разпръсване на чуждестранните джихадисти. Германия застава до Франция срещу джихадистите При това положение Париж вече не изключва репатрирането им и пращането им във френски затвори, за да избегне терористичната заплаха от тяхно самостоятелно завръщане. Френският вътрешен министър Кристоф Кастанер също заяви, че френските джихадисти, които може да бъдат освободени заради американското изтегляне от Сирия, ще бъдат незабавно предадени на правосъдието, ако се върнат във Франция. Германия застава до Франция срещу джихадистите", "date": "2019.01.29", "title": "Париж се колебае какво да прави със задържаните френски джихадисти в Сирия"}
{"url": "http://clubz.bg/78835-mislite_che_se_strahuvam_ot_tova_izrechenie_li_ne_se_strahuvam", "text": "Това заяви лидерът на БСП Корнелия Нинова. Корнелия Нинова и Антон Кутев - умни и красиви. Сетила се Мара... Така тя коментира повдигнатите от прокуратурата обвинения срещу Елена Йончева за участие в схема за пране на пари - 600 хил. лв., присвоени от КТБ. За втори път през последните дни Нинова прав текст отправя подобни обвинения срещу прокуратурата. И Нинова атакува прокуратурата, но без \"онова\" име Преди нея това стори и депутатът Антон Кутев. Чудо! Депутат атакува Делян Пеевски и прокуратурата Нинова заяви, че президентът Румен Радев е \"последователен, съдържателен, перспективен\". Според нея с това, че 12 пъти е наложил вето на закони на парламента, президентът не е разпалвал война между институциите, а е превръщал думите си в действия. За пореден път Нинова заяви, че предсрочните избори са неизбежни, защото \"всички показатели на страната са на дъното\". И изтъкна, че евентуална голяма коалиция между ГЕРБ и БСП ще бъде \"краят на демокрацията\". И Нинова атакува прокуратурата, но без \"онова\" име Чудо! Депутат атакува Делян Пеевски и прокуратурата", "date": "2019.01.29", "title": "\"Мислите, че се страхувам от това изречение ли? Не се страхувам\""}
{"url": "http://clubz.bg/78850-sasht_razblokirat_venecuelski_pari_v_us_banki_za_opozicionera_guajdo", "text": "САЩ са позволили на лидера на венецуелската опозиция Хуан Гуайдо, когото Вашингтон признава за временен президент на Венецуела, да получи контрола над някои активи на нейното правителство и Централната банка, които се намират на сметките на Федералния резерв в Ню Йорк и други американски банки. САЩ признаха Хуан Гуайдо за президент на Венецуела Това се казва в разпространено във вторник заявление от заместник ръководителя на пресслужбата на Държавния департамент Робърт Паладино, предаде ТАСС, цитирана от Фокус. На 23 януари Гуайдо, чието назначение на поста председател на парламента два дни по-рано бе анулирано от Върховния съд на Венецуела, се обяви за президент на страната. Гуайдо зове за масови протести във Венецуела В същия ден САЩ го признаха. Мадуро обяви случилото се за опит за държавен преврат и заяви, че прекъсва дипломатическите си отношения със САЩ.  Революция във Венецуела? Армията не дава   Гуайдо зове за масови протести във Венецуела Революция във Венецуела? Армията не дава", "date": "2019.01.29", "title": "САЩ разблокират венецуелски пари в US банки за опозиционера Гуайдо   "}
{"url": "http://clubz.bg/78838-mariq_gabriel_socialnite_medii_biha_poprechili_na_politicite_da_dezinformirat", "text": "Социалните медии и интернет платформите биха могли да попречат на политиците да разпространяват дезинформация. Така отговори еврокомисарката по дигиталната икономика и общество Мария Габриел на въпрос на Клуб Z. Тя и комисарят по сигурността Джулиан Кинг представиха днес първите доклади на компаниите, подписали Кодекса за добри практики срещу дезинформацията. Отделно Мария Габриел откри в Брюксел конференция за борба срещу дезинформацята онлайн. Юнкер обвини Орбан, че произвежда фалшиви новини Попитахме българската еврокомисарка има ли според нея правителства или лидери в ЕС, които да разпространяват фалшиви новини. (Наскоро самият председател на ЕК Жан-Клод Юнкер отправи такива обвинение срещу унгарския премиер Виктор Орбан.) Габриел обаче не спомена конкретно име. Тя отговори следното: Според Габриел обаче това не изключва отговорност от най-ниското до най-високото ниво, придружена от мерките, които ЕК предприема в момента. Българската еврокомисарка риторично попита: При представянето на докладите Габриел призова от името на Еврокомисията компаниите, подписали Кодекса за добри практики, да увеличат усилията си във връзка с предстоящите европейски изори. Компаниите са „Гугъл“, „Фейсбук“, „Туитър“, „Мозила“ и търговските асоциации, представляващи рекламния бранш. Те са се отчели за мерките, които прилагат в рамките на Кодекса. Обсъждат еврокомисар за борба с дезинформацията Постигнат е известен напредък, най-вече в премахването на фалшиви профили и ограничаване на видимостта на сайтовете, разпространяващи дезинформация. Необходими са обаче допълнителни действия, за да бъде гарантирана пълната прозрачност на политическите реклами до началто на кампанията за европейските избори във всички страни членки на ЕС, да бъде позволен достъп с изследователска цел до данните на платформите и дасе гарантира необходимото сътрудничество между тези платформи и отделните страни членки чрез точки за контакт в Системата за бързо оповестяване. Огласените доклади са за мерките, предприети до 31 декември 2018 г. Според тях работата на онлайн компаниите е по-всеобхватна в сфери като изтриването на фалшиви профили и лишаването от финансови средства на разпространителите на фалшива информация. В други сфери обаче рабтатае по-изостанала. Европа ще лишава от рекламни приходи дезинформиращи сайтове По-специално в докладите се посочва следното: Комисията отбелязва и усилията за разясняване на Кодекса от страна на асоциации от рекламния бранш като Световната федерация на рекламодателите, Европейската асоциация на комуникационните агенции и Бюрото за интерактивно рекламиране-Европа. До края на тази година ЕК ще извърши всеобхватна оценка на Кодекса, чийто начален 12-месечен период ще изтече тогава. Ако резултатите се окажат незадоволителни, Брюксел може да предложи по-нататъшни действия, включително регулационни. Това обаче според нея означава, че трябва да бъде ускорено прилагането на част от мерките, и най-вече за всички членки. Днес част от предложените мерки са на разположение само на шест-седем страни, а говорим за европейски феномен и подход. Фалшивите новини не познават граници. Тя даде примери с някои приложения на социалните мрежи. „Фейсбук“ има context button - бутон за контекста, който позволява да се види контекстът на статията, кой е авторът, дали съответства на съдържанието и хронологията. Но този бутон го има само във Франция, Италия и Германия. Прозрачност на политическата реклама има само в 4 страни от ЕС. Системата за бързо оповестяване би мотла да заработи през март, каквато е идеята. Но за това ще бъде необходимо дотогава всяка държава членка да посочи своята национална точка законтакт. Така ще може преди изборите да се направи упражнение на европейско ниво. Обсъждат еврокомисар за борба с дезинформацията Европа ще лишава от рекламни приходи дезинформиращи сайтове", "date": "2019.01.29", "title": "Мария Габриел: Социалните медии биха попречили на политиците да дезинформират"}
{"url": "http://clubz.bg/78847-btv_i_24_chasa_pripisaha_25_mln_evro_kredit_ot_ktb_na_elena_joncheva", "text": "Депутатката от БСП Елена Йончева е взела 25 млн. евро кредит от КТБ. Това твърдят информации в сайтовете на   и  които съобщават, че Специализираната прокуратура е повдигнала второ обвинение на изпълнителния директор на банката Александър Панталеев. То е за за присвояване в особено големи размери за отпуснат кредит. Специализираната прокуратура е обявила, че Панталеев е бил подбуден от Цветан Василев, за да отпусне КТБ 25 милиона евро на Елена Йончева, твърдят двете медии. Тя бе категорична, че  Т.е. кредитът от 25 млн. евро е бил отпуснат на фирма, свързана с делото срещу Йончева. Но каква е връзката между фирмата и депутатката от БСП не става ясно.  Йончева отказа да каже, че прокуратурата изпълнява поръчки на ГЕРБ Според спецпрокурорите Панталеев е действал в съучастие с другия изпълнителен директор на фалиралата банка – Георги Христов, който обаче все още не е обвинен. Двамата вече са подсъдими по мегаделото за КТБ. На Панталеев е наложена гаранция от 50 хиляди лева, която той ще обжалва. Обвиняемият е отказал коментар пред бТВ. Преди седмица Йончева пък беше обвинена за пране на пари заради усвояването на малко над 600 000 лв. през общо дружество с офшорка, за която прокуратурата твърди, че е контролирана от Цветан Василев. Йончева твърди, че не е виновна за престъпна дейност и че срещу получените пари е произвела серия от документални филми с техника, закупена специално за целта. Средствата са изплащани между 2012-2014 г. Елена Йончева, КТБ и поне един парадокс Ръководството на БСП определи процеса като политическа поръчка, защо сигналът срещу Йончева е подаден от трима представители на ГЕРБ - Тома Биков, Делян Добрев и Антон Тодоров. ГЕРБ провидя Елена Йончева като конкурент на Нинова за лидер на БСП Междувременно утре се очаква Йончева да оповести свое разследване, „свързано с министър и зам.-министър”. Елена Йончева, КТБ и поне един парадокс ГЕРБ провидя Елена Йончева като конкурент на Нинова за лидер на БСП", "date": "2019.01.29", "title": "бТВ и \"24 часа\" приписаха 25 млн. евро кредит от КТБ на Елена Йончева"}
{"url": "http://clubz.bg/78821-andi_myri_veche_e_s_metalna_stava_snimki", "text": "Анди Мъри е претърпял операция за подмяна на тазобедрена става в понеделник, обяви бившият №1 в света в социалните мрежи. Шотландецът страдаше от болки, които го принудиха да обяви преди Откритото първенство на Австралия, че най-вероятнно ще спре с тениса.  Анди Мъри се бори като лъв, но загуби 5-сетов мач. Това ли е краят? След загубата от Роберто Баутиста Агут в пет сета, трикратният шампион от Големия шлем загатна, че му предстои \"голяма операция\" в опит все пак да спаси кариерата си. Ако не това, поне да подобри качеството си на живот. Мъри премина интервенция точно преди година, оказала се явно неефективна. В интервю за Би Би Си наскоро Мъри заяви, че не иска да прекара още шест месеца по начина, по който е преминала 2018-а - с болки, в неизвестност и с мисъл какво ще прави след края на кариерата си. Той е наясно, че с подменената става може и да не се върне към най-добрите си дни в тениса, но поне ще може да живее без болка. Големите в тениса свалят шапка на Мъри След \"Аустрелиън оупън\" Анди отмени всички турнири, които бе заявил в първата половина на сезона. Засега не е ясно кога евентуално ще започне да тренира отново. През миналата година британецът се завърна в игра през юни, но до декември излезе само в 15 мача. Големите в тениса свалят шапка на Мъри", "date": "2019.01.29", "title": "Анди Мъри вече е с метална става (СНИМКИ)"}
{"url": "http://clubz.bg/78837-zashto_dyrjavata_kupi_portreta_na_aleksandyr_i_batenberg", "text": "Културата обикновено е последна грижа на българската държава, но не и в този случай. Преди дни правителството реши да се включи в търг във Виена и да наддава за портрет на Александър I Батенберг. Успява да го купи за 18 хил. евро. Защо, запитаха мнозина. Не сме ли твърде бедни за това разточителство – защо картини, като нямаме пари за кувьози и линейки? €18 хил. платени за портрета на Александър I Батенберг Формално има повод за тази покупка – на 17 април се навършват 140 години от избирането на Батенберг на възкръсналата ни държава след Освобождението. Това обаче не е просто живописно платно, а портрет с царски инсигнии на един от малцината владетели в новата ни история, поставяли държавните интереси над своите собствени – и заради това се налага да се оттегли от трона. Батенберг застава начело на българската държава 22-годишен във време, в което след пет века чуждо владичество населението е предимно селско (75% от населението е селско при преброяването от 1900 г.), грамотните са около 3 на сто, а под 1000 души имат висше образование. Това не е първото му идване по нашите земи – той участва в Руско-турската война като младши лейтенант в Хесенския лейбдрагунски полк под знамената на руския император Александър II. Батенберг е негов племенник. Бащата на бъдещия български княз, немският принц Александер фон Хесен-Дармщат, е брат на руската императрица. Батенберг участва в сраженията при Търново, Плевен, Казанлък, Шипка, Стара и Нова Загора, стига до Сан Стефано. Изборът за управлението на новото балканско княжество пада върху него – Русия се стреми да гарантира интересите си в нашия район, давайки на Батенберг българската корона. Опитите на княза да бъде самостоятелен владетел на независима държава обаче влошават отношенията с роднините му в Русия. Съединението не е негово дело, но той го подкрепя, за разлика от неговия братовчед, новия руски император Александър III. Русия стои зад Сърбия, когато съседната ни държава нахлува на наши територии, а след победата на България руснаците стоят зад държавен преврат, при който Батенберг е принуден да абдикира. Може би се е провалил, защото е станал , пише по-късно князът до своя близка. Книгата „Княз Александър Батенберг. Истината за царуването му“, написана от Адолф Кох – дворцов пастор и близък приятел на монарха, е интересен разказ за младия принц, поставил началото на модерна България, и участието на Русия в държавните ни дела. Опозицията, която до това време беше се успокоила, се раздвижи отново, подпомогната от Хитрово, който, поради оттеглянето на Ремлинген като министър, виждаше, че концесията за железопътните линии е изгубена, и се зае да агитира срещу консервативното правителство. Той събираше в руското консулство през 1881 г. всички враждебни на правителството елементи, правеха се събрания и се пишеха прокламации. Понеже в това участваха и някои от чиновниците, князът обяви Закон за дисциплината на държавните служители, с който се налагаха глоби при неизпълнение на задълженията. Това доведе до забележителни резултати поради пестеливостта на българите. С друг закон се уреждаха публичните събрания. Съгласно него организаторите им трябваше да уведомяват властите за мястото, деня, часа и дневния ред, а областният управител имаше право да присъства като официално длъжностно лице. Това се налагаше, защото в България много от хората ставаха лесна плячка на най-гръмогласните агитатори, без да разберат за какво изобщо става дума. Нов опит на княза да привлече либералите в управлението претърпя неуспех. От негово име министър Начович направи предложение на либералните лидери Цанков и Балабанов. Князът бе съгласен да не ползва абсолютната си власт при две условия: да се запази непрякото избиране на Народното събрание и на Държавния съвет и да се ограничи свободата на печата и на публичните събрания съгласно закона. Спокойни, че Хитрово ги закриля, либералите настояваха за връщането на Търновската конституция. Наводниха страната с отворени писма, създадоха „либерални бюра“ във всеки град и тайно продължиха да действат за детронирането на княза. Направен бе и друг опит – да се окаже влияние на Цанков от личност, ползваща се с доверието и на двете страни. Той не само че пропадна, но настрои опозицията още по-яростно срещу княза. Тогава, на 18 февруари, той реши заради спокойствието в страната Цанков да бъде интерниран във Враца. Тази мярка не бе докрай благоразумна, защото даде в ръцете на опозицията ново оръжие. Сега вече можеха да се оплакват до европейските правителства от несправедливата и деспотична власт. И по-късно те сториха точно това. Един ден пред двореца демонстрираха дори ученици, доведени от учителите си. Членове на Върховния съд и други високопоставени чиновници изразиха с възвание възмущението си от княза. В резултат Законът за държавните служители бе направен още по-суров. Включен бе нов член, с който държавните служители се задължаваха да спазват строг неутралитет и им се отнемаше правото в бъдеще да бъдат избирани за народни представители. Фактът, че можеха да се кандидатират за депутати, ги правеше неустойчиви и напълно дезорганизираше администрацията. Всеки нов министър подменяше състава във ведомството си, а това пречеше на хората да работят пълноценно. В унисон с мощната агитация на опозицията срещу княза вече се забелязваха подобни настроения и сред войската. Князът бе принуден да уволни всички руски офицери от един кавалерийски полк в Шумен. Докладвано му бе за плачевното състояние на тази военна част и той нареди полкът да пристигне за инспекция в София. Още при първия преглед разбра, че става дума за големи злоупотреби. В началото не предприе нищо, но когато запристигаха жалби от жителите на съседните до полка села, в които се описваше как войници под командата на офицерите си нощем ги нападат и ограбват овеса и сеното им, реши да действа. Извика подофицерите пред строя и ги попита дали това е вярно. Те не отрекоха, но доложиха, че са го правили по заповед на майорите. От своя страна майорите хвърлиха вината на полковника, който като пазител на полковата каса от дълго време не бил отпускал никакви пари. Може би в Русия това не бе голямо престъпление, но в България то бе значително, защото народът зорко следеше как се изразходват държавните средства. За да запази пред българите достойнството на руските офицери, князът реши да уволни всичките от полка. Тази негова постъпка разгневи Петербург и особено генерал Обручев, началник на Генералния щаб от юни 1881 г. Този човек имаше голямо влияние, славата му се носеше из Русия и в негово лице партията на противниците на княза намери силна подкрепа в правителствените кръгове. Освен офицерите от полка князът уволни и началника на военните инженери заради неправилното изразходване на средствата. Князът бе принуден да го направи, за да успокои недоволстващите си поданици. Но на това яростно се противопоставиха Хитрово и военният министър Крилов – почтен, но слаб и зависим човек, изцяло под влиянието на генералния консул. Князът отстояваше решението си. Тогава помощникът на военния министър Попов, без знанието на началника си, започна злостна агитация сред офицерството. Батенберг уволни и него. Хитрово и група висши офицери си позволиха да участват на банкета при напускането на Попов, за да демонстрират по този начин отношението си към княза. Батенберг нареди на военния си министър да издаде заповед, според която никой офицер не може да присъства на подобни вечери без разрешението му. Крилов отказа да направи това и бе уволнен. Генерал Лесовой, командващ артилерията, бе назначен за военен министър независимо от протеста на Хитрово, че това назначение може да бъде направено само от Русия. Князът се убеди, че неговите министри българи нямат достатъчно сили, за да сложат край на агитациите от руска страна, затова реши да помоли руския император освен нов военен министър да му изпрати и министър на вътрешните работи. Надяваше се, че по този начин ще неутрализира за известно време постоянните акции на генералния консул. Преди да изпрати писмото до императора, той се посъветва с някои авторитетни личности и с българските митрополити, събрали се на синодален съвет в София. Те напълно го подкрепиха и в началото на май княз Александър отпътува за Русия. Намерил императора в Петербург, обяснил му как стоят нещата и го помолил за отзоваването на Хитрово и за награждаването на Лесовой с цел  . Императорът изпълни и двете му молби. В желанието си да сложи край на всички руски интриги князът поискал и съгласието му за издаването на обща заповед, с която ясно да покаже, че ще смята всяко злодеяние и опит за метеж срещу княза като посегателства срещу собствената си императорска особа. Александър III се съгласил и на това, а князът сам написал заповедта. Отбелязвам това, защото само няколко месеца по-късно тази заповед бе отречена, а Лесовой, прочел я на офицерите, беше уволнен. Князът поиска да има за военен министър генерал-майор Александър Каулбарс, за когото бе чувал само добри неща от своя лекар и генерален инспектор на здравеопазването д-р Грим. Императорът се съгласил и упълномощил Каулбарс да избере министъра на вътрешните работи. Така за този пост бе избран генерал Соболев. До този момент императорът, при все че не хранеше същата любов като своя баща спрямо княз Александър, все пак му даваше цялата нужна подкрепа, за да може да реализира плановете си. След завръщането на Хитрово от София и идването на другите двама генерали, както малко по-късно стана ясно, отношението му драстично се промени. Въпреки всички интриги, които пречеха на държавните дела, князът все пак успя да даде на страната полезни закони, особено след като Държавният съвет започна работа. Най-важно от всичко бе премахването на десятъка и превръщането му в данък върху земята. В търсене на икономии се направиха промени и в административното деление на страната. Вместо 21 окръга бяха сформирани 14, тъй като на неутралното правителство не му се налагаше да задоволява апетитите на алчни съпартийци. За да се осигурят по-значителни резерви в запас, военната служба бе съкратена от 4 на 2 години. Народното опълчение бе реорганизирано и мина на подчинение към военното министерство. На ръководни постове се назначиха действащи офицери. Организирано по този начин, опълчението се оказа надежден резерв за подсилване на редовната войска. Корпусът от жандарми, поставен на военни начала и под военна команда, можеше да бъде използван по време на война. На областните управители бе разрешено да използват жандармите само за преследване на престъпници. Министър Ремлинген бе съставил специални групи под командването на един авантюрист на име Колини, които да бъдат подготвени за тайна полиция. Впоследствие начинанието се оказа неудачно и хората бяха включени в корпуса на жандармите. Обсъждаше се и създаването на кадетско училище. Тъй като нямаше държавни сгради за различните министерства, наемите, които плащаха, бяха огромни. Появи се идеята за създаване на Дружество за строежи, което, с помощта на държавата, да поеме грижата за обществените постройки. Това бе запланувано по примера на Румъния, която успешно се бе справила с тази задача. Оправиха се много пътища, а дървените мостове бяха заменени с железни. Бяха ремонтирани пътищата, свързващи България с Европа, и този към Лом паланка през Петроханския проход. През Балкана големи отрязъци бяха трасирани, пътищата бяха прекарани по нови места, така че предишното истинско мъчение да се пътува по тези места се превърна в удоволствие. Изработена бе схемата за общинското управление на по-големите градове в България. Благодарение на назначения от княза енергичен кмет на София Хаджиенов тази схема веднага влезе в действие. Създаден бе Закон за държавните служители, с който те ставаха несменяеми. Законът предвиждаше дисциплинарни наказания при неизпълнение на задълженията, бе изработена таблица за заплатите и пенсиите. Държавните служители отново се предупреждаваха да не участват в конспиративни действия срещу правителството и областните управители като представители на короната в дадения район, длъжни да надзирават всички държавни служители. От чужбина бе извикан опитен лесничей, за да се заеме с грижата за горите. Пощенските и телеграфните системи бяха организирани след консултация с френски специалисти – увеличен бе броят на телеграфните станции и бе разширена телеграфната мрежа. Из цялата страна бяха построени на обществени начала училища и гимназии, въведена бе обща учебна програма. Направена бе подготовката за създаването на национална банка. Князът покани изтъкнатия руски военен лекар доктор Грим да организира здравната мрежа и го назначи за генерален инспектор на здравеопазването, за президент на Медицинския съвет и за свой доверен лекар. България трябва да бъде благодарна на този лекар за огромните усилия, които положи за добрата организация на санитарната система, а това пролича добре по-късно и особено по време на последвалата война. Абсолютно предан на лекарското си призвание, той не обърна никакво внимание на интригите на другите генерали и на честите нападки от българските си колеги, които го мразеха като чужденец и пречеха на работата му. И при тези обстоятелства той остана предан служител на княза. Може смело да се каже, че грамадната част от организацията и законите, които България притежава, са създадени по това време. Ако бяха оставили възможност на княза да продължи работата си така, както бе я започнал, той неминуемо щеше да развие спящите способности на този интелигентен народ. Това развитие обаче бе спряно с идването в България на генералите Каулбарс и Соболев.", "date": "2019.01.29", "title": "Защо държавата купи портрета на Александър I Батенберг"}
{"url": "http://clubz.bg/78842-zagrijenost_za_bydeshteto_na_formula_1", "text": "Организаторите на състезанията от Формула 1 изразиха опасения за бъдещето на спорта след работна среща в Лондон. Те са част от Асоциацията на промоутърите във Ф1, която обединява 16 от 21 надпревари в най-комерсиалния спорт. Това са \"гран при\"-тата на Австралия, Австрия, Азербайджан, Белгия, Бразилия, Канада, Китай, Франция, Германия, Унгария, Италия, Мексико, Сингапур, Испания, Великобритания и САЩ. Шефовете им за пореден път изразиха несъгласие с политиката на собствениците на Ф1 от американската компания \"Либърти медия\". Смята се, че те държат силни карти, тъй като перо №1 приходната част от бюджета на Формула 1 идва от таксите, които плащат всяка година. А сегашният момент е много интересен за бъдещето на спорта - през този сезон изтичат договорите на пет писти, някои от които са знакови - Великобритания, Италия, Испания, Германия и Мексико. Всички те, пък и останалите, искат да продължат да организират състезания, но не и при някои от нововъведенията, които \"Либърти\" иска да наложи, коментира Би Би Си. И не са склонни да преговарят за дългосрочни контракти, ако не получат гаранции за отстъпки от страна на собствениците. До тях е достигнала \"вътрешна информация\", че бъдещото състезание в Маями е дадено без пари, за да се съгласят в щата Флорида да го организират за по-дълъг период. \"Либърти\" планира да въведе и таван на разходите на отборите. Такава практика има в някои от колективните спортове в САЩ - лимит на заплатите. Компанията иска да промени начина на разпределение на приходите и така да измени  правилата, че да изравни възможностите на тимовете, а оттам и да направи състезанията по-равностойни. Всичко това не се харесва от организаторите и те са готови да дадат отпор. В обща декларация заявяват, че са недоволни от липсата на прозрачност и яснота за плановете на \"Либърти\", както и от нежеланието да се чуе тяхната дума. В асоциацията никак не са щастливи и от това, че Формула 1 започва да \"мигрира\" от големите телевизии и от живото излъчване на ключови пазари. Пример за това е Великобритания. От тази година формулата вече няма да се предава пряко по \"Скай спортс\". Единствено Гран При на Великобритания е дадено безплатно на \"Канал 4\", а от всички останали състезания ще бъдат излъчени репортажи. Подобно нещо се случи и в Италия през миналата година. Според промоутърите има риск в бъдеще спортът да се гледа от най-запалените фенове, а останалите да го изоставят. За първи път в последното десетилетие обаче телевизионната аудитория на Формула 1 се е повишила през 2017-а и 2018 г. - откакто \"Либърти медия\" закупи правата върху спорта от Бърни Екълстоун. Изглежда това подтиква американците към промени, които обаче не се харесват, а някои от тях наистина звучат необмислено и явно целят бърз комерсиален ефект.", "date": "2019.01.29", "title": "Загриженост за бъдещето на Формула 1"}
{"url": "http://clubz.bg/78843-palestinskoto_pravitelstvo_podade_ostavka", "text": "Палестинският министър-председател Рами Хамдала днес подаде оставката си както и тази на правителството, предаде ДПА, цитирана от БТА. За да влезе оставката на кабинета в сила, трябва да бъде приета от палестинския президент Махмуд Абас. Абас и Нетаняху се стиснаха ръцете на погребението на Шимон Перес Това проправя пътя за формиране на ново правителство, съставено от всички фракции на Организацията за освобождение на Палестина (ООП). Това е и желанието на Централния комитет на партия \"Фатах\". Ново правителство на ООП официално ще сложи край на намиращите се в застой усилия за помирение между партията на Абас \"Фатах\", чиято централа се намира в град Рамала, Западния бряг и радикалното ислямистко движение \"Хамас\", което управлява ивицата Газа от 2007 г. Първото правителство създадено от Хамдала през юли 2013 г. се състоеше главно от независими технократи и няколко членове на \"Фатах\". През юни 2014 г. той сформира ново правителство, наречено  , в което някои постове останаха вакантни за министри от други партии, включително \"Хамас\", докато усилията за помирение бяха в ход. Но в кабинета така и не бяха назначени министри от \"Хамас\". Членът на Централния комитет на \"Фатах\" Азам ал Ахмад сподели вчера пред арабски сателитен канал, че целта зад създаването на правителство на ООП е да замени правителството на националното съгласие, което е трябвало да приобщи \"Хамас\". От 2006 г. в палестинските територии не са провеждани парламентарни избори. Тогава те бяха спечелени от \"Хамас\", което година по-късно пое контрола над Газа. Израел, ЕС и САЩ определят \"Хамас\" като терористична организация. Съдът на ЕС: \"Хамас\" остава в черния списък Досегашното правителство ще продължи да изпълнява всичките си функции до сформиране на нов кабинет, предаде Ройтерс. Съдът на ЕС: \"Хамас\" остава в черния списък", "date": "2019.01.29", "title": "Палестинското правителство подаде оставка"}
{"url": "http://clubz.bg/78828-rechta_na_prezidenta_ot_otesnql_kostyum_prez_populizym_do_nachaloto_na_kraq", "text": "Речта на президента Румен Радев за втората година от мандата му, която трябваше да е отчет за дейността, но се превърна в своеобразна критика за правителството, очаквано предизвика вълна от реакции сред политици, политолози и социолози. Радев отново говори за \"ерозия на демокрацията\", за ширеща се корупция, за приемане на лобистки закони от Народното събрание и за това, че то се е превърнало във функция на Министерския съвет. Пак повтори тезата си срещу решението на кабинета да започне преговори със САЩ за закупуване на нов тип боен самолет, но това което се открои бе заявката му, че предсрочните избори са неизбежни и той би подкрепил нов политически проект. Защо президентът Радев може да стане опасен Премиерът Бойко Борисов не отдели специално внимание на речта на Радев, само подхвърляше кратки реплики към него докато изброяваше колко стабилна икономически е страната по време на 13-ата годишна среща на правителството с бизнеса, организирана от в. \"Капитал\".  За сметка на премиера председателката на Народното събрание Цвета Караянчева даде всичко от себе си. Тя коментира от Велико Търново: Явно засегната от думите на президента, че законите в НС са лобистки, пишат се на тъмно и са без оценка за въздействие, тя покани Радев в Народното събрание, за да разберял как работи парламентът. Подчерта и, че всички закони, които парламентът приема, минават обществено обсъждане . Караянчева заяви още, че твърденията на Радев за това, че се приемат лобистки закони са неаргуметирани. Парламентът бил най-прозрачната институция в България, а ниският му рейтинг се дължал на факта, че се дава възможност на българските граждани да знаят какво правят техните народни представители. Тя добави, че няма условия за предсрочни парламентарни избори. На въпрос дали Борисов ще подаде оставка, тя заяви, че премиерът винаги се е вслушва в гласа на народа. В своята реч президентът много обективно описа ситуацията в страната, което не се харесва на ГЕРБ, заяви и депутатът от БСП Кристиан Вигенин в сутрешния блок на Нова тв. Той коментира думите на президента, че би подкрепил нов политически проект. Според него на фона на нарастващия брой хора, които декларират, че не са решили за кого да гласуват или няма да гласуват, е възможно да се появи нов проект. По неговите думи важното е, че президентът не е заявил, че той ще бъде патрон и ще създава политически проект, както се опитват някои да вменяват. Според него прокламирането на край на парламентарната република и радикална реформа към президентска създава илюзията, че е сбъркан целият модел, а не конкретни политики на правителството. И други преди президента Радев са се заигравали с идеята за концентрация на властта в ръцете си, припомни доц. Смилов, като уточни, че няма политически модел, който да решава проблеми по този начин. Няма гаранция, че повдигнатите непопулярни в медийното пространство, но важни за обществото теми, ще донесат търсената промяна, а няма да се трансформират във вълна на популизъм, предупреди политологът. Според Смилов част от критиките на държавния глава към правителството са оправдани. Други обаче са партийно оцветени, обърна внимание политологът, като уточни, че предстои да се проследи следното: дали речта на президента Румен Радев със своя предизборен характер ще се припознае като опит за създаване на нов политически обект или ще помогне на БСП за по-високи резултати на предстоящите евроизбори. По думите му \"това е началото на края на управлението и до голяма степен всичко зависи от резултатите на европейските избори\". Според него Румен Радев изпълнява това, което в нормалните демократични общества е функцията на свободните медии. Според Колев Радев не се стреми към президентска република и основното, което се вижда е, че той говори за възстановяване на връзката между обикновения човек и политическия елит. Това не беше от най-силните му публични изяви, коментира и политологът Румяна Коларова по бТВ. По думите й по-силното представяне по време на пресконференцията-отчет било на вицепрезидента Илияна Йотова. В студиото на бТВ бе и Андрей Райчев, който поправи Коларова, че Радев не е давал заявка за собствен политически проект. И изброи всички провалили се политически проекти на предшествениците на настоящия държавен глава. Огромна маса българи - около половин-един милион души се чувствали според социолога непредставени и в това била тайната на високия рейтинг на Радев.", "date": "2019.01.29", "title": "Речта на президента: от отеснял костюм, през популизъм, до началото на края"}
{"url": "http://clubz.bg/78826-kpkonpi_zahranvala_90_ot_prodajbite_na_nap_na_imoti_i_koli", "text": "Отнетите в полза на държавата от КПКОНПИ имоти и автомобили са донесли 90% от общите приходи от реализация на имущество от Националната агенция по приходите (НАП). Това сочи справка на НАП за третото тримесечие на 2018 г., похвалиха се днес от антикорупционната комисия. От Агенцията отчитат повишен дял на имотите, отнети от КПКОНПИ, като през 2015 г. те са били 31 на сто от продажбите, през 2016 г. - 40%, а през 2017 г. са достигнали 55 на сто. Данните показват, че реализираните през 2018 г. имоти, отнети от КПКОНПИ, са донесли на бюджета 6 603 000 лв. Или, както отбелязва правният сайт \"Де факто\",  За КПКОНПИ или добро, или шшшшът! (тихо!) , който е продаден за 3 189 799 лв. без оборудването. Имотът беше отнет в полза на държавата от КПКОНПИ през 2017 г. от немския гражданин Манфред Дийл. Той се споразумя с прокуратурата, след като в Германия бе осъден за присвояване на пари, които впоследствие изпрал в България. В хода на съдебните дела за отнемане бяха направени два неуспешни опита за продажба на хотела от частни съдебни изпълнители заради задължения към кредитори. През 2012 г. тръжната цена е била 1 043 100 лв., а през 2017 г. - 1 744 200 лв., отчитат още от КПКОНПИ.  отнета през 2014 г. от сириеца Талеб Сабуни, който има присъда за изнудване. За 507 940 лв. са продадени четири от имотите, отнети през 2017 г. от Веселин Наковски, с присъда за рекет. \"Демократична България\" сезира Еврокомисията заради КПКОНПИ Данните на агенцията сочат, че през годината са продадени ниви, стопански постройки и апартаменти, отнети от КПКОНПИ със съдебни решения в периода 2010-2017 г. В допълнение на базата на изпълнителните листове по дела на КПКОНПИ през 2015 г. в бюджета са влезли още 319 560 лв. от налични суми по сметки, наеми и др. През 2016 г. по тази линия са постъпили 125 387 лв., а през 2017 г. - 710 973 лв., като в сумата се включват още и продадени изделия от злато. От влизането в сила на отменения закон за отнемането на незаконно придобито имущество през ноември 2012 г. до момента Мининстерският съвет е взел 13 решения, въз основа на които на НАП се предоставя за продажба имущество, отнето от Комисията. Само в 3 от тях правителството предоставя отнети имоти за нуждите на различни държавни администрации, посочват от КПКОНПИ. Това са: земеделски земи за включване в Държавния поземлен фонд и за нуждите на община Ново село, апартамент за нуждите на община Горна Оряховица, магазин на Агенцията по вписванията в Несебър и сграда за нуждите на МВР – за полицейско управление в с. Градец, общ. Котел. Отчитайки слабия превантивен ефект на разпореждането с отнето имущество чрез продажба, КПКОНПИ стартира консултации с представители на неправителствения сектор и институциите, за да се създаде работещ механизъм, така че отнети в полза на държавата имоти да се предоставят за обществени нужди, предлагат от ведомството на Пламен Георгиев. \"Демократична България\" сезира Еврокомисията заради КПКОНПИ", "date": "2019.01.29", "title": "КПКОНПИ захранвала 90% от продажбите на НАП на имоти и коли"}
{"url": "http://clubz.bg/78825-bornemut_veche_e_100_procenta_sobstvenost_na_rusnaka_maksim_denim", "text": "Руският бизнесмен Максим Деним вече притежава 100 процента от клуба от английската Висша лига \"Борнемут\". Тимът потвърди новината с кратко съобщение на официалния си сайт и в социалните мрежи. Деним е изкупил 25 процента, собственост досега на американската компания \"Пийк6 инвестмънтс\". Сумата не се съобщава. Базираната в Чикаго фирма придоби дела през ноември 2015 г. Максим Деним влезе в \"Борнемут\" с 50 на сто от акциите през 2011 г., когато отборът беше в третото ниво на футбола в Англия - Лига едно. Две години по-късно бившият президент на \"черешките\" Еди Митчъл му продаде своите 25 процента. В четвъртия си сезон във Висшата лига \"Борнемут\" е почти в средата на таблицата (12-и), но не генерира печалба от домакинските си мачове, тъй като играе на много малък стадион - 11-хилядният \"Виталити\", отбелязва Би Би Си. Това може да се промени в началото на сезон 2020-2021, за когато се планира да е готова новата арена. Клубът ще гради и тренировъчен комплекс, след като наскоро получи разрешение от местната община.", "date": "2019.01.29", "title": "\"Борнемут\" вече е 100 процента собственост на руснака Максим Деним"}
{"url": "http://clubz.bg/78831-qjte_chushki_za_zdrave", "text": "\"Вълшебният лек\", бленуван от мнозина, всъщност се крие в балансираното хранене и редовните упражнения. Според британски експерти хората могат да подобрят здравето, да увеличат продължителността на живота си и да се предпазят от ранна смърт, като хапват препоръчителните пет порции плодове и зеленчуци дневно и не забравят да се упражняват редовно. Сред зеленчуците, които човек е добре да хапва за здраве и дълголетие, специалистите поставят чушките, пише в. \"Дейли експрес\".  Според диетоложката Джулиет Келоу и нутриционистката и медицински консултант д-р Сара Бруър чушките са храна-чудо, която помага за намаляване на риска от сърдечносъдови заболявания. Блумбърг: България е страната с най-неефективно здравеопазване Специалистките са на мнение, че всеки трябва да се стреми да хапва между три или четири чушки седмично.  \n\tПрепоръчваният зеленчук е богат на витамин С и каротеноиди - мощни антиоксиданти, допринасящи за прочистването на свободните радикали, които увреждат клетките и могат да отключат процеса, водещ до атеросклероза.  \n\tСпоред някои проучвания редовната консумация на чушки може да осигури защита и срещу белодробни заболявания и белодробен рак.  \n\tХапването на люти чушки също се свързва с по-добро здраве на сърцето, и освен това помага за отслабване.  \n\tСпециалистките препоръчват чушките да се консумират сурови, сушени или смлени. Ако хората предпочитат консервирани чушки, трябва да са сигурни в качеството им.", "date": "2019.01.29", "title": "Яжте чушки за здраве"}
{"url": "http://clubz.bg/78824-konservatorite_davat_oshte_devet_meseca_prehoden_period_na_mej", "text": "Враждуващите консервативни лагери се обединиха, за да предложат начин, чрез който да се преодолее безизходицата по \"Брекзит\" - като удължат преходния период с девет месеца, предаде \"Гардиън\". Главните \"брекзитъри\" сред торите Джейкъб Рийз-Мог и Стив Бейкър съставиха плана със съдействието на основните \"римейнъри\" - Ники Морган и Стивън Хамънд. Предложението включва заплащането на 39 милиарда паунда (\"сметката по развода\") на ЕС, преформулирането на резервното решение за границата с Ирландия (т.нар. - \"бакстоп\") и удължаването преходния период до декември 2021 г.  Брекзит: Как функционира  предпазната мрежа  в Ирландия Допълнителното време ще послужи, за да се подстигне споразумение за свободна търговия и да се подсигурят правата на гражданите. В това време не се предвижда да има митнически проверки на ирландската граница. Компромис – Северна Ирландия да остане в митническия съюз Евроскептикът Иейн Дънкан Смит заяви пред Би Би Си, че предложение представлява  и призова правителството да я подкпрепи. Морган обясни, че до консенсуса между страните се е стигнало след дълги дискусии, продължили няколко дни и координирани от жилищния министър Кит Малтхаус.  Компромис – Северна Ирландия да остане в митническия съюз", "date": "2019.01.29", "title": "Консерваторите дават още девет месеца преходен период на Мей "}
{"url": "http://clubz.bg/78833-jivko_martinov_sudjuka_s_obvinenie_v_iznudvane", "text": "Специализираната прокуратура внесе днес в спецсъда обвинителен акт за изнудване срещу бившия депутат Живко Мартинов. Според него през 2012-2013 г. Мартинов се е възползвал от влиянието си като общински представител на партия ГЕРБ в Добрич и е изнудвал местния бизнесмен Антон Проданов с цел материална облага. А материалната облага са всеизвестните 4 тона суров суджук плюс 30 кг филе \"Елена\" и 30 кг телешка пастърма. Заради заплахи свидетел по делото \"Суджукгейт\" е под охрана Мартинов поискал от Проданов суджук и други месни продукти 4 пъти без заплащане, като изтъквал общественото си положение и влияние. И отправял заплахи към Проданов - че ще му прати данъчните да му разбият бизнеса, че е в списък с лица, които трябва \"да подпомагат политическата дейност, и че ако не я подпомагат, ще понесат ред неблагоприятни последици\". Самият Проданов по това време бил обект на две досъдебни производства, едното от които за данъчни престъпления, и затова той бързо се съобразил с исканията на Мартинов. И така още 3 пъти поред. Свидетел по Суджукгейт: Плашат ме с групата на Вълка Мартинов изтъквал, че това количество суджук е за висшите партийци в ГЕРБ. А последната поръчка от 1 тон била специално за премиера Бойко Борисов. Главният прокурор Сотир Цацаров обяви, че според проверка нито един суджук не е достигнал до министър-председателя. Общите имуществени вреди върху Проданов са оценени на 36 168,20 лв. според експертизата, назначена от спецпрокуратурата. Престъплението е определено като продължаващо. За него се предвижда наказание от 5 до 15 години лишаване от свобода, глоба от 5000 до 10 000 лв. и конфискация до една втора на имуществото. В момента Мартинов е с мярка за неотклонение парична гаранция в размер на 20 000 лв. Предстои спецсъдът да насрочи разпоредително заседание по делото. Свидетел по Суджукгейт: Плашат ме с групата на Вълка", "date": "2019.01.29", "title": "Живко Мартинов-Суджука с обвинение в изнудване"}
{"url": "http://clubz.bg/78827-%E2%82%AC18_hil_plateni_za_portreta_na_aleksandyr_i_batenberg", "text": "18 хиляди евро плати българската държава за портрета на княз Александър I Батенберг, съобщи министърът на културата Боил Банов в предаването „Здравей, България“ по Нова телевизия. Министърът присъства на търг във Виена, където са били предложени портретът и предмети, притежание на семейството на княза. След наддаване, държавата придоби живописното платно, създадено от художника Конрад Дилиц през 1881 г. От Министерството на културата бе съобщено, че министърът не е наддавал лично и присъствието му не е било официално оповестено. За да не бъде качена цената на произведението, участието на българската държава е било държано в тайна до последно. Освен портрета, от търга са закупени и три подноса, дарени на владетеля от жителите на Русе, Ловеч и Берковица за възкачването му на българския престол. За всеки от тях държавата е платила по 5 хил. евро, съобщи министърът. Портретът и подносите ще бъдат транспортирани до България в петък, при специален режим. Предстои да бъде решено кога и къде ще бъдат изложени публично. През 2019 г. се навършват 140 години от издигането на Батенберг за княз на България – избран е за владетел от Първото Велико Народно събрание на 17 април 1879 г.", "date": "2019.01.29", "title": "€18 хил. платени за портрета на Александър I Батенберг"}
{"url": "http://clubz.bg/78839-ariana_grande_oglavi_klasaciqta_na_bilbord_za_singli_video", "text": "Певица Ариана Гранде оглави за втори път класацията Хот 100 на \"Билборд\" за сингли, съобщи сайтът на изданието, цитирано от БТА.  \n\tСъс сингъла \"7 Rings\" Гранде не само оглавява чарта отново, но и за втори път се позиционира директно на върха. В края на миналата година изпълнителката зае първото място с парчето \"Thank U, Next\", с което прекара седем непоследователни седмици начело.  \n\t", "date": "2019.01.29", "title": "Ариана Гранде оглави класацията  на \"Билборд\" за сингли (ВИДЕО)"}
{"url": "http://clubz.bg/78836-ot_dnes_razvod_po_evropejski_za_mejdunarodnite_dvojki", "text": "От днес започва приложението на правилата на ЕС за имуществото на международните брачни двойки или регистрирани партньорства, съобщи Европейската комисия, цитирана от БТА. \n\tТъй като не бе възможно да се постигне единодушие сред всички държави в ЕС, правилата ще се прилагат в 18 страни - Австрия, Белгия, България, Хърватия, Кипър, Чехия, Финландия, Франция, Германия, Гърция, Италия, Люксембург, Малта, Холандия, Португалия, Словения, Испания и Швеция. Установяват се ясни правила при развод или смърт и ще се сложи край на успоредните и противоречащи си производства в различни държави от ЕС, свързани например с имущество или банкови сметки. \n\tНовите правила изясняват кой национален съд е компетентен да помогне на двойките при управлението на тяхното имущество или при поделянето му при развод, раздяла или смърт. Изяснява се кое национално право има предимство, ако са приложими правилата на няколко държави. Ще бъде улеснено признаването и изпълнението в една държава от ЕС на съдебно решение по имуществени въпроси, постановено в друга държава от Общността. \n\tДържавите от ЕС, които не участват в прилагането на новите правила, могат да се присъединят по всяко време. Дотогава те ще продължат да прилагат своето национално законодателство към трансгранични случаи, свързани с имуществото на съпрузи и регистрирани партньори, се посочва в съобщението.", "date": "2019.01.29", "title": "От днес - развод по европейски за международните двойки"}
{"url": "http://clubz.bg/78817-upravlenieto_na_dyrjavnite_i_obshtinskite_firmi_prechi_da_priemem_evroto", "text": "Управлението на дружествата с държавно и общинско участие са един от сериозните проблеми, които биха попречили на България да влезе в еврозоната. Това смята финансистът и бивш председател на Сметната палата проф. Валери Димитров. По думите му „препъникамъкът“ за влизането в еврозоната са \"все още ниската степен на икономическо развитие на България, ниските икономически показатели в сравнение с развитите членки на ЕС“. Според него през последните години България наваксва. Димитров посочи, че страната се справя много добре, а целта, обявена от финансовия министър Владислав Горанов от 1 януари 2022 г. в България, да може да се плаща в евро не е твърде амбициозна.  В огромна степен това се дължи на режима на валутния борд, което е най-доброто нещо във финансовата и валутната история на България, добави Димитров. Макар да смята, че страната ни е готова за еврозоната, той каза, че трябва да се изчакат тестовете на системата, които сега вървят, и оценката от Европейската централна банка на банките ни. \n\tВлизането в еврозоната ще спомогне за по-бързото преодоляване на бедността, но то няма как да се случи за няколко години, каза още Димитров.", "date": "2019.01.29", "title": "Управлението на държавните и общинскитe фирми пречи да приемем еврото"}
{"url": "http://clubz.bg/78818-beshe_s_maska_za_grip_zakarvam_go_sliza_izliza_ohranata_plashta_mi", "text": "Остават съмненията в истинността на твърденията на сина на алкохолния бизнесмен Миню Стайков - Стайко Стайков, че е отвлечен пред дома си от дегизирани като полицаи мъже. Съмненията се потвърдиха и днес с разказа пред Нова тв на таксиметровия шофьор, закарал го до дома му. След като е бил отвлечен, той е бил държан в стая, но не помни кога всъщност е отвлечен и къде точно са го държали. Твърди, че са му давали упойващи вещества. След като е бил осовбоден от плен, той се появява на столичния бул. \"Черни връх\", откъдето взема такси, за да се прибере до Бояна. Синът на Миню Стайков се прибрал снощи с такси, сега е в \"Пирогов\" Пред Нова тв таксиметровият шофьор заяви, че Стайков е бил добре облечен, видимо не изглеждал притеснен или уплашен. Имал маска за грип на лицето си. Не разговарял с шофьора. След като пристигнал до дома си, сумата за таксито била платена от момче, което изглеждало като охранител на Стайков. Адвокатът на сина на Миню Стайков обяви, че младежът не е знаел, че е издирван. Самият Стайков разбрал за това едва когато го освободили от плен. Вчера вечерта е депозирана молба от адвоката, че Стайков е готов да се предаде и да съдейства на разследването. Стайков и близките му не са подавали сигнал до полицията, че Стайко Стайков е отвлечен, няма информация да е искан и откуп. Спецсъдът наложи запор на имането на Миню Стайков Стайков е задържан за 72 часа. Младият мъж постъпи в \"Пирогов\" в понеделник сутринта, след като бил открит в безпомощно състояние в къща в покрайнините на София. След кратък престой си в спешния институт Стайков бе преместен в МВР болница. Спецсъдът наложи запор на имането на Миню Стайков", "date": "2019.01.29", "title": "\"Беше с маска за грип, закарвам го, слиза, излиза охраната, плаща ми\""}
{"url": "http://clubz.bg/78820-pritesneniqta_na_medii_za_cenzura_bili_falshiva_novina", "text": "Въпреки острата реакция на журналистически и медиийни организации и предупреждения за възможна цензура председателят на Комисията за защита на личните данни (КЗЛД) Венцислав Караджов обяви, че това са „фалшиви новини“. Според него законът за защита на личните данни, който беше приет оконочателно през миналата седмица, не цели да фалира предприятия или медии, а текстовете му улеснявали работата на журналистите.  С промените обаче се разширяват компетенциите на КЗЛД и тя вече ще следи дали една медия или журналистическа публикация не нарушава текстовете на закона според 10 критерия, описани от комисията.  Според Караджов десетте правила, които не трябва да бъдат нарушени, за да не се стигне до санкции, били дадени за улеснение на журналистите. Преди дни Асоциацията на европейските журналисти в България призова президента Румен Радев да наложи вето на закона.  Караджов отрече комисията, която оглавява, да е била използвана за политически натиск върху медиите. И изреди, че от 2002 година до сега в комисията има 90 жалби срещу медии, като 8-9 са приети за основателни, но две от тях са били отменени от съда. А дори при приетите жалби няма наказания, защото на медиите са дадени указания, добави той.", "date": "2019.01.29", "title": "Притесненията на медии за цензура  били \"фалшива новина\""}
{"url": "http://clubz.bg/78822-daniq_iska_sankcii_sreshtu_rusiq_zaradi_azovsko_more", "text": "Датският външен министър Андерс Самуелсен призова за налагане на европейски санкции на Русия заради конфликта й с Украйна в Азовско море, предаде Ройтерс, цитирана от БТА. \n\tВав вторник и сряда Самуелсен ще се срещне с украинския външен министър Павло Климкин и ще посети град Мариупол, намиращ се на брега на Азовско море, се казва в изявление на датското външно министерство. През миналата седмица дипломатически източник съобщи пред Ройтерс, че ЕС ще представи на Москва дипломатически документ, с който изразява протест срещу продължаващото задържане на 24 украински моряци, пленени при инцидента през ноември. \n\tПланира се външните министри на ЕС да се срещнат в четвъртък, за да обсъдят ситуацията в Украйна и други проблеми.", "date": "2019.01.29", "title": "Дания иска санкции срещу Русия заради Азовско море"}
{"url": "http://clubz.bg/78816-sasht_obviniha_huavej_v_shpionaj_i_krajbi", "text": "Китайският телекомуникационен гигант \"Хуавей\" беше обвинен в серия престъпления от страна на САЩ, съобщава \"Гардиън\", цитиран от \"Фокус\". Министерството на правосъдието в САЩ заяви, че \"Хуавей\" е основала глобалната си експанзия на „лъжи и измами”. То обвини фирмата и нейните ръководители в кражба на търговски тайни, пране на пари, възпрепятстване на правосъдието и измама на банките, за да избягват американските санкции. Матю Уитакър, изпълняващ длъжността главен прокурор, заяви, че престъпленията в \"Хуавей\" стигат „до върха на компанията“. Той обяви, че съдебни заседатели в Сиатъл и Ню Йорк са повдигнали 23 обвинения. Кирстен Нилсън, секретар на САЩ по вътрешна сигурност, каза, че Huawei е управлявала схема, която е „вредна за сигурността на САЩ“, като подкопава санкциите срещу Иран. \"Хуавей\" е обвинена от САЩ за кражба на технология от T-Mobile за изработване на смартфони. От ФБР съобщиха, че са получили имейли, които показват, че през 2013 г. компанията е предлагала бонуси на служителите си въз основа на стойността на информацията, която са откраднали от други компании и са изпратени чрез криптиран имейл адрес. Обвиненията вероятно ще повишат напрежението между Китай и САЩ в условията на търговска война между двете най-големи икономики в света. Те бяха разкрити малко преди търговските преговори между американските и китайските власти да бъдат възобновени.  Европа се тревожи -  Huawei може би я шпионира \"Хуавей\" отхвърли днес обвиненията, които й бяха повдигнати в Съединените щати, предаде Франс прес. \n\tТехнологичният гигант отрече да е извършил каквато и да било кражба на технологии или да е нарушил по някакъв начин санкциите срещу Иран. Китайският технологичен гигант отрече да е извършил нещо нередно, увери, че не е знаел за \"осъдителните действия\" на финансовата си директорка Мън Ванчжоу, и изрази убеденост, че \"американските съдилища ще стигнат до същото заключение\". \n\tПо-рано днес китайското министерство на външните работи разкритикува обвиненията, повдигнати в САЩ на \"Хуавей\".  \n\tТо призова Съединените щати да прекратят \"необоснованото отстраняване\" на китайски компании, включително на \"Хуавей\", и да отменят заповедта за арест на Мън. Той даде да се разбере, че Китай ще защитава решително законните интереси на своите компании.  \n\tКитайските власти искат от САЩ незабавно да се откажат от плановете си да отправят искане за екстрадиция на Мън Ванчжоу от Канада до 30 януари, се казва в съобщението на китайското външно министерство, цитирано от ТАСС. \n\tОбвиненията срещу \"Хуавей\" в САЩ са \"несправедливи и неморални\", заяви Вън Ку, високопоставен представител на китайското министерство на промишлеността и информационните технологии, цитиран от Ройтерс. Арестуваха в Канада директорка на Huawei по искане на САЩ Китайска делегация, водена от вицепремиера Лю Хъ, пристигна във Вашингтон за икономически и търговски преговори, съобщи Ройтерс, като се позова на Синхуа. \n\tВ делегацията участват управителят на китайската централна банка И Ган, както и заместник-председателят на държавната агенция по планирането и заместник-министърът на финансите. \n\tАмериканският министър на финансите Стивън Мнучин каза вчера, че във Вашингтон Лю ще се срещне и с президента Доналд Тръмп. Мнучин заяви, че САЩ очакват съществен напредък по \"сложни въпроси\", като изтъкна сред основните теми защитата на интелектуалната собственост, прекратяването на съвместните дружества, създадени с принуда и установяването на верификационен механизъм за прогреса на реформите в Китай, съобщава БТА. \n\t  Арестуваха в Канада директорка на Huawei по искане на САЩ", "date": "2019.01.29", "title": "САЩ обвиниха \"Хуавей\" в шпионаж и кражби"}
{"url": "http://clubz.bg/78819-zavodite_bylvat_za_iznos_dohodite_rastat_za_teatrite_nqma_bileti", "text": "Премиерът Бойко Борисов изнесе впечатляваща реч пред годишната среща на бизнеса с правителството, организирана от \"Капитал\". В речта си Борисов изтъкна, че: Първо Борисов защити бюрокрацията в Брюксел. И продължи: Борисов обясни и защо за пръв път износът на България за Германия е по-голям от вноса: Той обясни, че България е нещо като центъра на света: Премиерът изтъкна и големите успехи в борбата с контрабандата с алкохола, цигарите и обеща подобни успехи и с горивата. Той заяви, че въвеждането на еврото ще дисциплинира банковия сектор. Валдис Домбровскис, заместник-председател на Европейската комисия и комисар за еврото и социалния диалог, изтъкна, че е информиран, че болшинството от българите са за въвеждането на еврото. Това не беше така в Латвия, каза той в отговор на въпрос за сравнение между България и прибалтийската страна в процеса на присъединяване към Еврозоната. Същевременно Домбровскис изтъкна, че доста работа предстои да се обясни на хората в страната какво полезно ще донесе въвеждането на еврото и да бъде убедено обществото в това. Той посочи, че сега гражданите на Латвия са убедени от ползата от еврото и го приветстват. Домбровскис посочи още, че при сравнението на процеса на присъединяването към еврозоната на Латвия и България се вижда, че предизвикателствата пред двете страни са донякъде доста различни. Въвеждането на еврото е важно за малките и отворени икономики, каквато е българската, за която е важно да се разчита на износа. Това каза Валдис Домбровскис, заместник-председател на Европейската комисия и комисар за еврото и социалния диалог, на тринадесетата годишна среща на бизнеса с правителството. В срещата участва премиерът Бойко Борисов. За българския туризъм също това е важно, допълни той и отчете, че миналата година е била рекордна за сектора. Домбровскис изрази удовлетвореност от това, че страната ни твърдо е поела по пътя на присъединяването към еврозоната. Той изтъкна, че вече 20 години единната валута е силна, стабилна и удобна за ползване.", "date": "2019.01.29", "title": "Заводите бълват за износ, доходите растат, за театрите няма билети"}
{"url": "http://clubz.bg/78815-ti_ubi_moq_evrein_az_pyk_tvoq", "text": "Бруно Шулц (1892-1942) е полски евреин от Дрогобич, Австро-Унгария. Живота си прекарва в своя роден град, който за половин век минава от австро-унгарски в полски, а накрая - в съветски ръце. Днес пък е в Украйна, Лвовска област. Бруно Шулц израства в семейство, ориентирано към полската култура. Говори и пише на полски, но чрез майка си Хенриета получава досег и с немския език и култура. През 1910-а записва архитектура в Техническия университет в Лемберг (дн. Лвов), но прекъсва четири години по-късно заради влошеното здравословно състояние на баща си, собственото си разклатено здраве и избухването на Първата световна война. Отписан от австроунгарската армия, преживява военните години в санаториуми, а един по-дълъг период и във Виена, където посещава курсове в Академията по изкуствата. След войната се връща в Дрогобич, сам усвоява живопис и графика, а през 1920-1922 г. създава цикъла графики Xięga Bałwochwalcza (\"Книга на идолопоклонничеството\"). Поддържа контакт с художника, философ и писател Станислав Игнаци Виткевич (\"Виткаци\"), той го свързва и с философката Дебора Фогел, с която води кореспонденция. Паметта за Холокоста избледнява Работи като учител по рисуване. През 1934 г. със застъпничеството на полската поетеса Зофия Налковска е публикуван първият му сборник с разкази Sklepy Cynamonowe (\"Канелените магазини\"). Това му донася слава из цяла Полша. През 1936 г. отново варшавското издателство Rój издава и втория му сборник с разкази Sanatorium pod Klepsydrą (\"Санаториум Клепсидра\"). През 1941 г. Шулц се заселва в еврейското гето. До Втората световна война евреите в Дрогобич наброяват 15 000, около 40% от населението на града. Непосредствено след германското нахлуване украински отряди с подкрепата на части от Вермахта извършват тридневен погром, убити са над 300 души от еврейски произход. В края на март 1942 г. 2000 от местните евреи са изпратени в концентрационния лагер \"Белжец\", в Югоизточна Полша. В началото на август същата година над 600 евреи са избити по улиците на Дрогобич от украински паравоенни формирования и СС. През октомври 2000 души са наблъскани в гетото, други 3300 са изпратени пак в \"Белжец\". Продължават и всекидневните екзекуции и т.н. Антисемитизмът е част от Германия. И от Европа Бруно Шулц е взет под опеката от хауптшарфюрера от СС Феликс Ландау. (Биографията на австрийския есесовец, член на айнзацгрупа, е достатъчно мрачна. Участва в масовите убийства на евреи в Галиция, но остава в историята с дневника си, единствено по рода си свидетелство за деянията на един нацистки военнопрестъпник, в който детайлно са документирани всекидневните жестокости и практики на Холокоста. След войната попада в американския лагер Camp Marcus W. Orr в Австрия, откъдето успява да избяга през 1947 г. Живее известно време под фалшива самоличност, през 1962 г. съд в Щутгарт го осъжда на доживотен затвор. Десетина години по-късно е помилван.) Есесовецът \"закриля\" евреина Шулц, понеже се възползва от неговите художнически умения. Шулц е заставен да изрисува с фрески от германски приказки детската стая на вила, която Ландау си присвоява. На 19 ноември 1942 г., малко преди замисленото бягство от гетото, Шулц е застрелян на улицата от колегата на Ландау в СС Карл Гюнтер. Така Гюнтер искал да отмъсти на Ландау, който пък от своя страна застрелял по-рано \"неговия евреин\", личния му зъболекар по име Льове. Според някои източници сетне Гюнтер казал на Ландау: \"Ти уби моя евреин - аз пък твоя!\" Някой беше рекъл някъде, че  . Антисемитизмът - държавна политика в царска Русия и СССР Има, разбира се, и по-различни истории. Като тази на капитана от Вермахта Вилхелм \"Вилм\" Хозенфелд (1895-1952). Днес никой нямаше да го знае, ако не беше автобиографията на полския пианист и композитор Владислав Шпилман, екранизирана от Роман Полански през 2002 г. (\"Пианистът\"). Капитан Хозенфелд е човекът, който открива през последната военна зима полуумрелия от глад Шпилман в пуста сграда във Варшава и го снабдява с храна и дрехи. По сходен начин спасява живота на общо 30 полски граждани, сред тях и немалко евреи. През ноември 2008 г. мемориалният център \"Яд Вашем\" посмъртно го обявява за  . Трагично е обаче как съдбата му се отблагодарява за благодеянията. През януари 1945-а Хозенфелд попада в съветски плен. Тъй като руснаците подозират, че е работил в разузнавателна част, го подлагат на жестоки разпити в следствен арест в Минск, за да изтръгнат от него секретни сведения. След 6 месеца мъчения и изолатор той е жив труп; получава инсулт. Това не го спасява от присъда: през 1950 г. е осъден на 25 години принудителен труд, каторга. Умира на 13 август 1952 г. на 57 години в лагер за военнопленници в Сталинград. Омраза към евреите: мигранти ли са проводникът? Ами да, същото сполетява и Раул Валенберг, \"Шведския Шиндлер\". Същият Валенберг, за когото се смята, че е спасил най-малко 100 000 евреи от Унгария. Затова е повече от цинично, нещо повече - гнусно е, когато днешните управници в Русия се кичат с фалшивите лаври на \"праведници\", \"спасители\", \"освободители\". Още по-малко на евреи. Холокостът, апропо, продължава в сталинската империя дълго след 9 май 1945 г. И това трябва да се помни. И Шулц, и Ландау. И Шпилман, и Хозенфелд. И най-вече Валенберг (неговото е подвиг, автентичен и колосален). Забравата е най-коварният убиец. Антисемитизмът е част от Германия. И от Европа Антисемитизмът - държавна политика в царска Русия и СССР Омраза към евреите: мигранти ли са проводникът?", "date": "2019.01.29", "title": "\"Ти уби моя евреин - аз пък твоя!\""}
{"url": "http://clubz.bg/78823-operatoryt_na_severen_potok_2_pregovarq_za_finansirane_ot_6_miliarda_evro", "text": "Операторът на проекта за строителство на газопровода \"Северен поток 2\" - компанията Норд стрийм 2 (Nord Stream 2), преговаря за привличане на проектно финансиране от 6 млрд. евро. Това съобщи днес пред медии финансовият директор Пол Коркоран, цитиран от ТАСС.  \n\tКоркоран не посочи бюджета на компанията за текущата година.  \n\tПроектът \"Северен поток-2\" предвижда да се изградят две линии от газопровода с обща мощност 55 милиарда кубични метра годишно от крайбрежието на Русия през Балтийско море до Германия. Съоръжението ще заобикаля транзитните страни Украйна, Беларус, Полша и другите източноевропейски и балтийски страни през изключителните икономически зони и териториални води на пет държави - Русия, Финландия, Швеция, Дания и Германия. \n\tОбщата стойност на проекта се оценява на 9,5 милиарда евро. Единствен акционер в оператора по проекта Норд стрийм 2 (Nord Stream 2 AG) е руският газов холдинг Газпром. Партньори по него са френската Анжи (Engie), австрийската О Ем Ви (OMV), англо-холандската Шел (Shell), германските Унипер (Uniper) и Винтерсхал (Wintershall), които ще осигурят 50 процента от финансирането, съобщи БТА.", "date": "2019.01.29", "title": "Операторът на \"Северен поток 2\"  преговаря за финансиране  от 6 милиарда евро "}
{"url": "http://clubz.bg/78814-vreme_e_da_se_priznae_che_ruskata_ikonomika_ima_nujda_ot_vnos", "text": "Санкционната война между Запада и Русия, започнала през 2014 г. и съпроводена със спад в доходите на населението, продължаващ оттогава по официални данни, засили бедността и промени потребителските нагласи на хората от всички доходни групи в Руската федерация, констатира \"Комерсант\". Според публикувана с двегодишно закъснение статистика на федералната служба Росстат делът на малоимотните с доходи под жизнения минимум в руските градове е нараснал от 40,4 процента през 2013 на 46,9 процента през 2016 г., а в селата е намалял от 59,6 на 53,1 процента. Макар и неоперативни, тези данни \"хвърлят светлина върху някои основни тенденции в икономиката на Русия\", пише вестникът. Както сочи публикуваният вчера от Росстат годишник за 2018 г., при рязко намалелите си доходи през 2014-2017 г. руските \"домакинства са се отказвали от телевизори, компютри, мобилни телефони и квадратни метри (жилищна площ) заради хладилници и микровълнови печки\". Курсът на долара изчезва от публичните места в Русия Въз основа на тези сведения \"Комерсант\" отбелязва: колкото са по-бедни хората в някоя група според доходите, толкова по-голям дял от тях притежава самостоятелна къща в Русия или част от такава. Същевременно през 2017 г. най-бедните руски граждани са притежавали повече мобилни телефони от най-богатите. Затова пък, откакто доходите в Русия видимо намаляват, хората от всички доходни групи в страната рязко са увеличили дела на разходите за храна, посочва всекидневникът. Заместването на вноса с родно производство в Русия приключи, преди да е започнало. Жителите на федерацията са принудени да купуват стоки, произведени в чужбина, при все че сриването на рублата значително оскъпи вноса, констатира руското издание на \"Форбс\".  Властите на Русия заявяват мащабни намерения за заместване на вноса от 2014 г., след като Западът и Москва наложиха взаимни санкции. Динамиката на вноса в Русия вече няколко години се променяше според реалния курс на рублата. През миналата година обаче тази закономерност внезапно бе нарушена, отбелязват експерти, цитирани в материала. Изданието се позовава на анализ, разработен от Руската академия за народно стопанство и държавна служба съвместно с Института за икономическа политика \"Егор Гайдар\". През десетте месеца на 2018 г. курсът на рублата спрямо долара се понижи с близо 14 на сто, но без да последва симетрично свиване на вноса. \"Нуждата от внос се оказа толкова силна, че принуждава фирмите и гражданите да купуват чуждестранни стоки независимо от поскъпването\", обяснява икономистът Александър Кнобел. Компаниите и гражданите реализират в момента отложеното търсене, смята финансовият аналитик Денис Поривай. Според него след сриването на рублата през 2014-2015 г. руските предприятия и домакинства са продължили да използват старото оборудване, освен това преди девалвацията на рублата хората са купували много техника. Франция и Германия - пример за Русия и Украйна Сега обаче възможностите на старата технологическа инфраструктура са практически изчерпани, привършили са и запасите от електроника, купена преди сриването на руската валута. Това налага на хората в Русия да купуват стоки от внос. Време е да се признае, че руската икономика има нужда от внос, независимо че Москва е обявила курс към заместване на вноса, единодушно заключават експерти на списанието, цитирано от Би Би Си.  По думите на Александър Кнобел терминът \"заместване на вноса\" дори е изчезнал от дневния ред и в Русия вече се говори за друго - за увеличаване на износа. \"Ако погледнем обема на вноса спрямо БВП, този показател не се променя много с годините - това също е косвен знак, че фактически няма никакво заместване на вноса\", добавя Денис Поривай.  Франция и Германия - пример за Русия и Украйна", "date": "2019.01.29", "title": "\"Време е да се признае, че руската икономика има нужда от внос\""}
{"url": "http://clubz.bg/78790-naistina_li_azotnite_okisi_i_finite_prahovi_chastici_sa_tolkova_opasni", "text": "Много германски специалисти по белодробни заболявания поставят под въпрос граничните стойности за азотни окиси и фини прахови частици. Те твърдят, че въпросните стойности са въведени въз основа на епидемиологични изследвания, които не са достатъчно надеждни. Колко опасни са в действителност азотните окиси и фините прахови частици? Експерти по белодробните заболявания се включиха в оспорвания дебат около забраните за движение на определени автомобили в централните части на редица германски градове. Германското дружество на пулмолозите публикува в края на миналата година становище, в което се обръща принципно внимание на опасностите, свързани със замърсяването на въздуха. Авторите изброяват въздействията на различни вредни вещества върху белите дробове, сърцето, вътрешните органи, централната нервна система, както и върху вътреутробното развитие на децата. И настояват за „значително намаляване на концентрацията на вредни вещества във въздуха и за занижаване на максимално допустимите стойности, които са в сила\". В същото време авторите обръщат внимание на принципната трудност да се установят точно определени гранични стойности. По правило, епидемиолозите разработват своите препоръки към политиците въз основа на статистическите данни за определени заболявания и техните причини. На тази база законодателят определя след това максимално допустими стойности за замърсяването на въздуха. Този метод обаче може да се окаже и неточен, защото е много трудно и дори невъзможно да се разграничи въздействието на едни вредни вещества от това на други. По правило човешкият организъм е изложен на смесица от най-разнообразни вредни външни влияния, пишат авторите на становището. Понякога вредното влияние на едно или друго вещество зависи и от концентрацията му във въздуха – това също е фактор, който допълнително затруднява изследването на причините за едно или друго заболяване. Според авторите, участвали в съставянето на позиция на Германското дружество по пулмология, много по-точни са експерименталните токсикологични изследвания върху клетъчни организми, животни и хора. На недостатъците на епидемиологичните изследвания обръщат внимание и група водещи германски експерти по белодробни заболявания. Те обаче не споделят извода, че максимално допустимите стойности за замърсяване на въздуха трябва да бъдат занижени. Общо 112 германски експерти са се подписали под тази позиция. Професорът по пулмология Дитер Кьолер, който е и специалист по интензивна медицина, е инициатор на групата и търси подкрепата на още специалисти за това становище. Още през септември 2018 г. той публикува статия в германско специализирано издание за лекари, в която твърди, че да се използват данните от епидемиологични изследвания като основа за определяне на максимално допустимите стойности за вредно замърсяване на въздуха е „научно несъстоятелно\". Аргументът му е следният: хората, живеещи в райони с повишена концентрация на вредни вещества действително умират сравнително по-рано, отколкото в други райони. Но никак не е ясно дали причината за тяхната смърт е само замърсяването с фини прахови частици и азотни окиси. Възможно е да се намесват и други решаващи фактори като тютюнопушене, консумация на алкохол, недостатъчно движение, липса на медицински грижи, нередовно приемане на медикаменти и т.н. „Всички тези фактори действат в повечето случаи стократно по-силно\", отколкото рисковете, дължащи се на замърсяването на въздуха с вредни вещества, отбелязват Кьолер и колегите му. И още едно възражение имат те: епидемиологичните изследвания изобщо не се занимават с въпроса за критичната токсикологична концентрация на отделните вредни вещества. Известно е обаче, че и най-силната отрова може да бъде безвредна в определена концентрация, твърдят учените. Ако действително имаше много смъртни случаи вследствие на замърсяване на въздуха с фини прахови частици и азотни окиси, това отдавна щеше да е направило впечатление на специалистите по белодробни заболявания, но подобни констатации досега просто няма, твърди групата учени около проф. Кьолер  Според тях е „много вероятно\" в научните данни, водещи до подобни оценки, да се съдържа „системна грешка\". Кьолер и неговите съмишленици разглеждат своето становище като принос в обективирането на емоционално водения дебат за забраните за дизелови автомобили и максимално допустимите стойности на замърсяване.", "date": "2019.01.29", "title": "Наистина ли азотните окиси и фините прахови частици са толкова опасни? "}
{"url": "http://clubz.bg/78812-chelsi_manchestyr_yunajted_za_kupata_na_angliq", "text": "Жребият за петия кръг в турнира за купата на Футболната асоциация на Англия срещна финалистите от миналата година - \"Челси\" и \"Манчестър Юнайтед\". Това е и най-интересната двойка в рунда, мачовете от който трябва да се играят между 15-и и 18 февруари. Двубоят е на \"Стамфорд Бридж\". Лондонските \"сини\" са актуалните носители на най-стария футборен трофей в света - през 2018-а те спечелиха срещу \"Юнайтед\" с 1:0 на \"Уембли\" в последния мач на треньора Антонио Конте начело на тима. \"Арсенал\" стана осмата поредна жертва на \"Манчестър Юнайтед\" (СНИМКИ) В предишната фаза този сезон \"червените дяволи\" вече елиминираха един от потенциалните кандидати за отличието - \"Арсенал\", а сега ги чака нова визита в британската столица. Вън от надпреварата са още \"Тотнъм\", \"Ливърпул\", \"Евертън\" и още куп отбори от Висшата лига. Ново разочарование и отпадане за \"Тотнъм\" Шампионът \"Манчестър Сити\" отново изтегли лек жребий - гостуване на \"Мидълзбро\" или \"Нюпорт Каунти\", които още не са играли. Ново разочарование и отпадане за \"Тотнъм\"", "date": "2019.01.29", "title": "\"Челси\" - \"Манчестър Юнайтед\" за Купата на Англия"}
{"url": "http://clubz.bg/78799-koj_v_bylgariq_krepi_maduro", "text": "Докато нашите евроатлантически партньори САЩ и Европейският съюз упражняват натиск върху режима на венецуелския президент Николас Мадуро чрез икономически санкции и призиви за нови избори, в България, изповядвайки принципа \"невинен до доказване на противното\", Мадуро намери политическа подкрерпа, в т.ч. от парламентарно представени партии. След отявлени демократи като държавните глави на Русия и Турция Владимир Путин и Реджеп Тайип Ердоган, едно рамо на президента на Венецуела удариха и три български политически формации и още една  \"с половин уста\". Сред тях разпознаваме Веселин Марешки, АБВ, съюзът на комунистите и донякъде БСП. Не само Путин и Ердоган - вече и Марешки зад Мадуро А поводът - на 23 януари председателят на парламента в Каракас Хуан Гуайдо се обяви за временен държавен глава на Венецуела на многохиляден антиправителствен протест и обеща свободни избори. За разлика от случая с \"атентата\" с дрон срещу Мадуро, когато социалистите от БСП-Красно село светкавично излязоха с декларация, осъждаща този \"терористичен акт\" срещу \"примера за демократично социалистическо развитие - Венецуела\", този път левицата бе изпреварена от \"Воля\". Лидерът на партията, който по съвместителство е и заместник-председател на Народното събрание, Веселин Марешки изчете нарочена декларация от трибуната на законодателния орган. По думите му \"венецуелският народ има свободата и правото сам да избира пътя на своето развитие и своите ръководители\". След което Марешки призова вицепремиера и външен министър Екатерина Захариева и парламента \"да излязат с официална позиция в този смисъл и България да покаже своята съпричастност към демократичните ценности\". Горепосочената декларация бе направена миналия петък в началото на пленарния ден, а депутати от левицата се шегуваха, че са станали за резил - Марешки ги бил изпреварил. В действителност обаче този път БСП реши да си замълчи - за разлика от миналия август, когато стана ясно, че районният съвет на БСП-Красна поляна е подел инициатива в защита на Мадуро, в която бяха включени народните представители от БСП, които са членове на Групата за приятелство България – Венецуела в 44-тото НС, а именно: Георги Гьоков, Александър Паунов, Дора Янкова, Иван Ченчев, Манол Генов и Румен Георгиев. Поводът за изразената подкрепа тогава бе \"опитът за преврат\" (според самия Мадуро), след като два дрона, заредени с експлозиви, се взривиха над митинг, в който участваше и новоизбраният тогава държавен глава. БСП-\"Красна поляна\" осъди \"терористичния акт\" срещу Мадуро Тогава те бяха подложени на присмехулни коментари и вероятно поради тази причина сега не изразиха публична подкрепа за режима във Венецуела. Иначе в същия този петък групата за приятелство се срещна в парламента с посланичката на Венецуела у нас, като в срещата са участвали депутати от всички парламентарни групи с изключение на ДПС. Към цитираната декларация тогава се присъедини и Комунистическата партия на България с първи секретар Александър Паунов. В сегашния случай се появи послание, отправено от \"Движение Че Гевара\" и Съюза на комунистите в България, в което се говори за \"откритата намеса на Съединените американски щати и нейните южноамерикански слуги във вътрешните работи на Венецуела\", за \"координираната атака на американския и европейския империализъм\" и за един \"гордо вдигнат социалистически юмрук\". От партията на президента (2002-2012) Георги Първанов АБВ също не останаха безразлични към \"преврата\" на Хуан Гуайдо във Венецуела и поискаха \"правителството на България ясно и категорично да излезе с позиция, че военна интервенция във Венецуела е недопустима\". Челен сблъсък на Тръмп с тиранина Мадуро За АБВ през последните години сме свидетели на действия срещу суверенни държави под фалшив претекст\", като дават примери с Латинска Америка и Арабския свят. Сега било ред на Венецуела - \"най-богатата страна на нефт\".  И настояват за диалог и за българска позиция, която да не \"повтаря безпринципно тази на ЕС\". От партията питат готова ли е България да понесе последствията от евентуалната си подкрепа за опозицията във Венецуела - в т.ч. скъсване на дипломатически отношения. БСП-\"Красна поляна\" осъди \"терористичния акт\" срещу Мадуро Челен сблъсък на Тръмп с тиранина Мадуро", "date": "2019.01.29", "title": "Кой в България крепи Мадуро?"}
{"url": "http://clubz.bg/78810-5000_vojnici_za_kolumbiq_si_zapisva_syvetnik_na_trymp_snimki", "text": "Фразата \"5000 войници за Колумбия\" беше забелязана в бележник, който президентският съветник по националната сигурност Джон Болтън държеше на пресконференция в Белия дом, посветена на Венецуела, съобщава Асошиейтед прес. Болтън държеше бележника така, че фразата се виждаше, докато той правеше изявление вчера за санкциите, които САЩ налагат срещу венецуелската държавна петролна компания. На пресконференцията не беше споменато нищо за планове, свързани с военни части в съседната на Венецуела Колумбия, но фразата в бележника на Болтън беше заснета от фотографи от присъстващите медии. \n\tНа въпрос на Асошиейтед прес за смисъла на думите в бележника Белият дом отговори по електронна поща, че \"както каза президентът, всички възможности са на масата\", без да даде повече уточнения за фразата. Мексиканското правителство изрази несъгласие с картата, която Болтън показа на пресконференцията и на която Мексико е представено сред страните, подкрепящи венецуелския президент Николас Мадуро. Мексиканската посланичка в САЩ Марта Барсена заяви пред журналисти във Вашингтон, че Мексико не заема страна в кризата. \"Ние не сме против САЩ по отношение на позицията към Венецуела. Ние не сме на страната на Мадуро. Не сме на страната на Гуайдо. Ние смятаме, че може да бъде намерен трети път за мирно решение (на кризата)\", каза Барсена.", "date": "2019.01.29", "title": "\"5000 войници за Колумбия\" си записва съветник на Тръмп (СНИМКИ)"}
{"url": "http://clubz.bg/78811-bylgariq_e_hibriden_rejim_spored_vyzpriqtieto_za_korupciq_na_edno_nivo_s_burkina_faso_i_gana", "text": "Усещането за корупция сред страните в ЕС е най-високо в България, а най-ниско - в Дания, показва годишното изследване на Transparency International. От общо 180 държави по света, обхванати в проучването, нашата страна заема 77-о място с резултат от 42 точки. Дания, която има най-добри показатели в ЕС и в света, получава 88 точки, а Сомалия е в дъното на класацията с 10 точки и заема 180-о място. За България индексът се базира на 10 различни многопрофилни изследвания, в които са се включили представители на бизнеса, на администрацията, граждани. България е дъното в ЕС по индекс на корупцията. Руанда и Намибия са пред нас     С резултата си от 42 точки  и сред тези 2/3 държави и територии с резултат под 50. Намираме се под средния брой точки за света, който е 43. Според скалата пълна демокрация има в страните със 75 и повече точки, непълна - при 74-49, хибриден режим - 48-34. По-малко точки говорят за авторитаризъм. За България в документа се отчита, че за последната година е отстъпила с една точка. Сблизък резултат са Гърция с 45 точки (годишен спад с 3 точки) и Унгария с 46 точки (спад с 8 точки за последните пет години). Унгария и Малта бележат най-голямото отстъпление през последните години, се допълва в доклада. Нашата страна устойчиво е на опашката на Европейския съюз. В последните 10 години само веднъж България не е била на последно място – през 2012 г., когато Гърция изпадна в тежка криза и стана извънсистемен играч, посочиха от организацията. Сега Гърция има преднина с 3 точки. В сравнение с Югоизточна Европа средният индекс е 41 пункта, като след България за този район са Турция с 41 пункта, Сърбия – с 39, Босна и Херцеговина – с 38.  (61-о място и 47 точки) отчитат известен напредък в последните години, пише в документа, но се отбелязва, че в нашата страна миналата година е имало \"сериозен корупционен скандал\". Допълва се, че въпреки наблюдението на ЕК по механизма за сътрудничество и проверка, България и Румъния показват \"малък напредък\" в реформата на съдебната система и борбата с корупцията. В България много граждани нямат доверие на политическите институции и не се чувстват добре представени. Надзорът над финансирането на партиите е ограничен и в страната липсват независими и прозрачни медии, се допълва в текста. Често остава неясно кой притежава дадена медия, много медии са финансово зависими от държавна реклама, а това може да повлияе на работата им и да се отрази на критиката, която иначе биха приложили към правителствените власти, се посочва в анализа. Повечето страни по света не успяват да се преборят с корупцията и това допринася за кризата на демокрацията. Над 2/3 от държавите тази година показват резултат под 50 точки, а средният резултат е 43 точки. Отчита се връзка между корупцията и състоянието на демокрацията. Истинските демокрации имат средно по около 75 точки; несъвършените демокрации имат средно по 49 точки; смесените режими с автократичен уклон - 35; авторитарните режими - 30 точки, според приложения показател, обобщава организацията. Пояснява се, че \"усещането за корупция\" се измерва от 1995 г. и оценява работата на чиновниците. За разлика от страната ни, регионът Западна Европа и ЕС се представя най-силно в класацията сред останалите със своя среден резултат от 66 точки при максимални 100. Най-ниският е на Субсахарска Африка - 32/100. През последните седем години само 20 държави са подобрили представянето си - в тома число Аржентина, Сенегал, Гвиана и Кот Д'Ивоар. 16 държави силно са влошили индекса си за корупция - сред тях Австралия, Чили, Малта, Унгария и Турция. Тази година изследването отново показва обезпокоителна връзка между корупцията и здравето на демокрацията като страните с по-високи нива на корупция имат по-слаби демократични институции и политически права. 40 на сто от всички популистки лидери са разследвани за корупционни практики. САЩ са със 71 точки и губят четири в сравнение с миналата година, като излизат извън топ 20 на държавите с най-ниски нива на усещане за корупция. Това се случва за първи път от 2011 г. Ниските резултатите идват на фона на ерозия на етическите норми в най-високите нива на управлението, както и нарастващ проблем с разделението на властите. Надолу е резултатът и на Бразилия и стига до 35 като това е най-слабото представяне на страната през последните седем години.  Нагоре се движи Чехия, която има 59 точки, но събитията през последната година дават основания да се смята, че това постижение няма да е трайно. Премиерът на Чехия Бабиш беше признат за виновен за конфликт на интереси във вързка с неговите медиа холдинги и обвинен за друг конфликт на интереси с компания, която е получила милиони евро от евросубсидии.", "date": "2019.01.29", "title": "България е хибриден режим според възприятието за корупция, на едно ниво с Буркина Фасо и Гана "}
{"url": "http://clubz.bg/78794-kursyt_na_dolara_izchezva_ot_publichnite_mesta_v_rusiq", "text": "По-добре сто приятели по света, отколкото сто рубли в джоба, гласи руска поговорка. Сега тя отново е актуална, тъй като руснаците не вярват на националната си валута. За сигурни се смятат долара и еврото. Но какво е съотношението между рублата, долара и еврото, скоро няма да се набива на очи. Чрез нов закон руският президент Владимир Путин иска с един удар да промени облика на страната. Светещите в червено и зелено табла с валутните курсове, намиращи се на всеки уличен ъгъл, скоро ще са минало. Мястото им било на бунището на историята. Нов закон забранява на банките и обменните бюра да окачват табла с валутните курсове извън собствените им помещения. Все още не са оповестени правилата на националната банка, но въпреки това процесът е в ход. Московската Кредитна банка, седма по големина в Русия, вече свали таблото с валутните курсове. Туристите могат и да си помислят, че става дума за здравословна козметика из градовете – отстраняване на дразнещи очите светлинни табла. Критици обаче съзират в закона поредно посегателство върху свободата. Кремъл твърди, че чрез закона искал да защити потребителите. Нелегални чейнджбюра мамели гражданите и осъществявали сенчести сделки. В това отношение политиците имат право. Но защо вместо да забранят нелегалните обменни бюра, забраняват таблата, питат се наблюдатели. Нов мандат за Путин = лоши новини за рублата Критици на новия закон са на мнение, че е налице тъмна версия на нещата. Руският автор Олег Козирев е на същата вълна: Това е така, защото оспорваните табла с валутни курсове показват не само повишаване или спад, не само голи цифри, а и икономическото състояние на страната. Дори някои казват: През 1991 г. със заника на Съветския съюз обменните бюра никнеха като гъби. От собствени автобуси търговци на валута продаваха долари и на бележка записваха курсовете. По време на страховитата инфлация в началото на 90-те години на миналия век който беше в състояние, купуваше долари – 6 рубли за долар. Когато през 1998 г. страната беше заплашена от държавен банкрут, местните хора трябваше да броят 30 рубли за долар. Пред ченджбюрата се образуваха опашки, тъй като хората искаха само едно – не рубли, а долари. Е, не само долари, също германски марки, японски йени, все едно. За рублата и миналата година беше кошмарна. Когато началото на август стана известно, че американците обмислят сурови санкции, рублата се срина драстично. Причината? Стана известно, че САЩ биха могли да отвържат долара от рублата. Вместо 60 рубли за долар, руснаците трябваше да плащат над 70 рубли. Според Орлова руското правителство искало да се отърве от омразния долар, при валутния резерв се залагало на златото. При международната търговия предпочитало японската валута и руската рубла. В интернет мнозина руснаци посрещат забраната с ирония: На някои обаче не им е до шега. Те гледат на стъпката, като на връщане към съветски времена. Времена, когато политбюро цензузираше вестниците и сваляше публикации. Не прочетеш ли нещо, значи не е било. Само че тогава нямаше интернет.", "date": "2019.01.29", "title": "Курсът на долара изчезва от публичните места в Русия"}
{"url": "http://clubz.bg/78813-gripna_epidemiq_v_23_oblasti", "text": "Грипната епидемия в страната продължава да се разраства. От днес тя е в сила и за област Монтана.  Така областите стават общо 23, като епидемия има и на територията на община Луковит, съобщава бТВ. За учениците в Монтана, както и тези в София-град и област Плевен грипната ваканция преминава в междусрочна и ще продължи до 5 февруари включително. Грипна ваканция и в София от понеделник - цяла седмица Пред епидемия е област Търговище. В Хасковско удължиха епидемията и ваканцията с два дни – до сряда. Заради грипа в повече от 1300 училища в страната няма занятия.", "date": "2019.01.29", "title": "Грипна епидемия в 23 области"}
{"url": "http://clubz.bg/78807-pri_brekzit_bez_sdelka_vizi_za_evropejcite", "text": "Британското правителство ще прекрати възможно най-бързо свободното движение на хора, ако Великобритания излезе от Европейския съюз без споразумение, съобщи британското вътрешно министерство, цитирано от Ройтерс. \n\tЗа определен преходен период гражданите на страните от Европейското икономическо пространство и членовете на семействата им, включително гражданите на Швейцария, ще могат да влизат както досега в Обединеното кралство за посещения, за работа или образование, се казва в декларация на вътрешното министерство. Но за да останат за повече от три месеца, те ще трябва да подадат заявление за \"Временно разрешение за престой на европейци\". За престой, по-дълъг от три години, европейските граждани ще трябва да кандидатстват по бъдещата нова имиграционна система, основана на квалификация и умения, която ще влезе в сила през 2021 г., се посочва в декларацията. Шотландското уиски - пореден потърпевш от \"Брекзит\" без сделка Министърът на вътрешните работи Саджид Джавид каза пред в. \"Файненшъл таймс\", че Великобритания веднага ще въведе изискване за визи за европейските граждани за престой над три месеца, ако има \"Брекзит\" без споразумение. В такъв случай Обединеното кралство ще има пълен контрол над границите си \"за първи път от десетилетия\", добави той. След датата за \"Брекзит\" - 29 март, свободното движение на хора между Обединеното кралство и Европейския съюз ще бъде прекратено веднъж завинаги и това ще бъде последица от резултата на референдума за \"Брекзит\" през 2016 г., каза вътрешният министър. \n\tМинистерството не съобщи колко ще струва временното разрешение за престой на европейци и визата. Цените ще бъде обявени по-късно. Цените на подобни документи сега са между 500 и 600 лири стерлинги, отбелязва ФТ, пише БТА.", "date": "2019.01.29", "title": "При \"Брекзит\" без сделка - визи за европейците"}
{"url": "http://clubz.bg/78808-chetirima_policai_prostrelqni_v_hyustyn", "text": "Четирима полицейски служители са били простреляни снощи в Хюстън, щата Тексас, при опит да връчат заповед за обиск в хода на разследване за наркотици, предава Ройтерс, като се позовава на началника на полицията в града Арт Асеведо. Двама заподозрени са убити при престрелката. \n\tДвама от полицаите са простреляни във врата и са в критично, но стабилно състояние. Останалите двама ранени служители са на амбулаторно лечение. \n\tСлед престрелката на местопрестъплението пристигнали специални полицейски сили, които изпратили два робота в сградата. От кадрите, получени от роботите, било установено, че вътре има двама простреляни заподозрени, които са обявени за мъртви на място. \n\tРанен е пети полицай, който е получил травма в коляното. \n\tРазследването започнало, след като съсед информирал полицията, че заподозрените търгуват с хероин пред сградата, съобщава БТА.", "date": "2019.01.29", "title": "Четирима полицаи простреляни в Хюстън"}
{"url": "http://clubz.bg/78809-razsledvaneto_za_ruska_namesa_v_us_izborite_skoro_shte_priklyuchi", "text": "Разследването на специалния прокурор Робърт Мълър за евентуална руска намеса в изборите в САЩ през 2016 г. е към своя край, заяви пред журналисти изпълняващият длъжността главен прокурор и министър на правосъдието на САЩ Матю Уитакър, цитиран от Ройтерс. Мълър досега не е давал информация докога ще продължи разследването. Няма яснота доколко то ще засегне Белия дом, нито какви ще бъдат последиците от заключенията му. Номинираният от президента Тръмп за министър на правосъдието Уилям Бар неотдавна обеща да публикува възможно най-голяма част от доклада, но напомни, че по закон Мълър трябва да го внесе поверително.  \n\tРусия отрича да се е намесвала в изборите в САЩ през 2016 г. Тръмп постоянно повтаря, че не е участвал в никакъв сговор с Русия и нарича разследването на Мълър \"лов на вещици\", посочва Ройтерс, цитирана от БТА.", "date": "2019.01.29", "title": "Разследването за руска намеса в US изборите скоро ще приключи"}
