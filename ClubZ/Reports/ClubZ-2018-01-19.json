{"url": "http://clubz.bg/63154-kogato_cvetanov_govori_narychnik_kak_da_ne_se_otgovarq_na_vyprosi", "text": "Тазвечершното участие на председателя на парламентарната група на ГЕРБ Цветан Цветанов в \"Панорама\" по БНТ бе белязано от... европейските ценности и БСП. Цветанов не отговори на нито един поставен му от водещия въпрос, без да завие към греховете на левицата и да \"убие\" въпроса в клишета за европейските ценности, европейските политики и европейската перспектива. Все пак зрителите може би успяха да разберат, че не се заглушавали протести с пари, че правителството нямало да се разпадне заради Истанбулската конвенция, че британските служби ценят ГЕРБ и че всеки, който твърди, че в Банско ще се строи друго освен втора кабинка - спекулира. На първия въпрос на Бойко Василев как се чувства властта във фокуса на прожекторите около председателството на Съвета на ЕС, Цветанов се зарадва: Второто било видно от изслушването на премиера Бойко Борисов в Европейския парламент, тази седмица, където той представи приоритетите на страната ни като председател за следващите шест месеца. Пропусна обаче да спомене критиките от \"Зелените\" в ЕП за това, че страната ни се слави като най-корумпираната страна в ЕС, както и въпросите за екопротестите и плана за изменение на Национален парк \"Пирин\", позволяващ строителство на нови ски писти и съоръжения. \"Тази светлина от прожекторите удобна ли ви е?\", попита пак водещият. Цветанов имаше възможността да се \"похвали\" при въпроса дали правителството ще заглушава всеки протест с пари. Въпросът бе насочен към отпуснатите спешно 100 милиона лева на протестиращите насред председателството полицаи. Но \"най-категоричен\" и изчерпателен бе отговорът за Банско. Както стана ясно, алпинистът Боян Петров предложи алтернативни изменения в плана за управление на националния парк, с които за разлика от този, приет от правителството, се допуска изграждането само и единствено строителството на втория кабинков лифт в Банско. Тук въпреки завоя към Западните Балкани, Цветанов все пак даде нещо като заявка, че може би трябва да се дадат допълнителни гаранции, извън честната дума на правителството, че в Пирин няма да се изгражда нищо друго освен втора кабинка. Не бе подминат и вотът на недоверие. Сега Цветанов се развихри на тема БСП. Разбира се, политическата воля на ГЕРБ била показана и с антикорупционното законодателство. Във Великобритания (където Цветанов бе на посещение) казали, че е то изключително добро и той бил убеден, че скоро ще има резултати. Но БСП с техния алтернативен законопроект бойкотирали процеса с желанието си не парламентът да назначава председателя на бъдещата комисия \"Антикорупция\". БСП и президентът с наложеното от него вето на закона \"започнаха да играят в една игра\". На бой по левицата бе посветена и Истанбулската конвенция, по която БСП у нас и социалистите в ЕП имат генерално разминаване. Въпросът всъщност бе дали ще се разпадне коалицията заради нея, заради отпора на Обединените патриоти. \"За ГЕРБ и ОП кажете, не за БСП\", за пореден път опита водещият. Следващ въпрос: \"Защо подкрепихте закона \"Пеевски-Цонев\" за вторичното разграбване на КТБ?\". Отговор: По отношение на влизането на комунизма в учебниците по история: Крум Зарков е депутат от БСП, който тази вечер също бе в студиото на \"Панорама\". Цветанов визира неуместна негова шега по време на капманията за президент, изказана в студиото на Нова тв, където Зарков гостува с червения лидер Корнелия Нинова. ", "date": "2018.01.19", "title": "Когато Цветанов говори. Наръчник как да не се отговаря на въпроси"}
{"url": "http://clubz.bg/63117-treti_opit_za_zastroqvaneto_na_nivi_podgotvq_parlamentyt", "text": "И все пак - депутатите са напът да разрешат застрояването в ниви, чието предназначение е било сменено, но сроковете за старт на строеж са изтекли и въпросните земи трябва са се превърнат отново в ниви. Това е третият пореден опит за промяна на текста от Закона за опазване на земеделските земи, откакто е формиран 44-ия парламент и ГЕРБ и \"Обединените патриоти\" са на власт в коалиция. Предходните доведоха до протести с мотива, че се подготвя застрояване на Черноморието. Според действащите текстове в Закона за опазване на земеделските земи всички собственици на ниви, които са минали през процедура за смяна на предназначението и право на строеж преди 2011 г., но не са започнали строеж, губят статута на земите си и те отново се превръщат в земеделски. Срокът за старт на строеж в тези случаи изтече на 23 май 2017 г. - поставен от Народното събрание през 2011 г. За да се реализира оттук нататък в тези земи строеж, то трябва да се премине наново през процедурата за смяна на предназначението им за превръщане в урегулиран имот, в който може да се строи.   Първоначално през май депутатите от \"Обединени патриоти\" и ГЕРБ предложиха поправка, с която срокове за реализация на строителните намерения да се удължи с 3 години. Това бе една от първите законодателни инициативи на новото мнозинство. Заради обществено недоволство и протести, избухнали едва на 13-ия ден от създаването на кабинета \"Борисов 3\", ГЕРБ оттеглиха подкрепата си от проекта, макар той да бе подписан от председателките на бюджетната и на земеделската комисия Менда Стоянова и Десислава Танева. Така уж темата с въпросните промени бе приключила. Този сюжет се разиграваше през май, а природозащитниците видяха  Ден 13 на новата власт - първи протест: в защита на Черноморието Малко преди Коледа обаче депутатът от \"Обединени патриоти\" Йордан Апостолов реанимира темата. Използвайки \"любимата\" законотворческа техника, той внесе същите промени в Закона за опазването на земеделските земи чрез преходните и заключителните разпоредби на Закона за посевния и посадъчния материал. Предложението дойде по време на заседание на земеделската комисия между първото и второто четене на законопроекта. Мотивът на Апостолов: промяната е нужна, защото имало хора, които заради икономическата криза не успели да започнат строежи в имотите си, които били \"наказани за това, че не са предприели икономическа активност в период на жестока криза и главоломен спад на доходите\".  Тогава против новото внасяне на промяната се обявява Зорница Желева, главен експерт в Дирекция \"Поземлени отношения\" в земеделското министерство:  \"Патриоти\" пак пробутват поправка за строежите по морето. Този път със закон за... посеви Миналата седмица промените в закона за посевите влязоха в пленарната зала, а с тях и промяната в Закона за опазване на земеделските земи, направена от Апостолов. Залата обаче отхвърли предложението му. Поискано бе прегласуване. Макар тези текстове да бяха отхвърлени на второ четене в пленарната зала преди седмица, първоначално бе предложено те да бъдат прегласувани поради технически причини. Впоследствие прегласуването бе заменено с \"връщането\" на закона в земеделската комисия, която да гласува допълнителен доклад. Въпросният допълнителен доклад вече е готов и според присъствали на заседанието на комисията предложените в него текстове са били одобрени от всички приствали депутати с изключение на представителите на ДПС. Новият текст гласи, че заинтересованото лице, което е загубило урегулирания статут на земя заради изтеклите срокове за старт на строеж, може да поиска потвърждаване на решението за превръщането на имота в такъв за неземеделски нужди - тоест в него да може да се строи отново. Комисията, която проверява всеки от случаите, може да потвърди или да постанови отказ, който отказ подлежи на съдебен контрол. Потвърждаването на смяната на предназначението на земеделски земи за неземеделски нужди обаче ще става без да се плаща нова такса. Ако според действащите разпоредби таксата, планена при първоначалната смята на предназначение на земята е била по-ниска - то заявителят доплаща разликата със сегашните тарифи. Или държавата му връща пари - ако таксата преди е била по-висока, отколкото сега. Правилото ще важи и за собствениците на имоти, срокът за които е изтекъл на 23 май 2017 г. Те ще могат да поискат също потвърждение на стария си документ за смяна на предназначението, както и преизчисление на таксите, решиха депутатите. \"Патриоти\" пак пробутват поправка за строежите по морето. Този път със закон за... посеви", "date": "2018.01.19", "title": "Трети опит за застрояването на ниви подготвя парламентът"}
{"url": "http://clubz.bg/63153-novite_kinopremieri_%E2%80%9Ea_v_tozi_film_vsichko_e_losho%E2%80%9C_video", "text": "Започва необичаен уикенд, в който може би за първи път у нас от четвърт век руските премиери са повече от американските. Миналата седмица ни пуснаха „Болшой“, а тази руските филми са два. Сега всеки, на когото му е омръзнало да гледа „само тъпи американски екшъни и пошли комедии“, може да се разнообрази с (най-често) не по-умни и одухотворени руски екшъни и комедии – второкласни имитации на американските. Доброто руско кино обикновено е запазено за фестивалите (но това, общо взето, се отнася и за доброто американско). И все пак, добре е да има разнообразие.   Жанр: екшън, трилър \n\tРежисьор: Крисчън Гъдегаст \n\tВ ролите: Джерард Бътлър, Купър Андрюс, Джордан Бриджис, Браян Ван Холт, 50 Сент \n\tВреметраене: 2,20 ч.     С участието на Джерард Бътлър и Фифти сент, този напрегнат екшън разказва за съперничеството между специалното звено към полицията в Лос Анджелис и най-добрите обриджии на банки в района, които са набелязали наглед немислима цел – Федералния резерв… Интересна подробност е, че ченгетата нямат по-голямо уважение към закона от гангстерите. Майкъл Филипс от „Чикаго Трибюн“ определя „Бърлога на крадци“ като „доста ефективен криминален екшън-трилър“, въпреки че поставя под съмнение избора на Джерард Бътлър за главната роля. Жанр: историческа драма, екшън \n\tРежисьор: Андрей Кравчук \n\tВ ролите: Данила Козловски, Светлана Кодченкова и др. \n\tВреметраене: 2,22 ч.     „Викинг“ е епичен исторически екшън с Данила Козловски и Светлана Кодченкова, базиран на Началната руска летопис („Повест за изминалото време“). Работата по филма е отделен 7-годишен епос. Бюджетът му от 20,8 милиона долара го прави третият най-скъп руски филм към края на 2016 г. И приходите му са впечатляващи – над 32 млн. долара (от тях 27 млн. от разпространението в Русия). Обаче не ни е много трудно да се сетим за друг филм, подложен на такова оплюване – и то в родината си (без това по никакъв начин да се отрази отрицателно на зрителския интерес). Като започнем от историческата недостоверност (която изобщо не е сред основните проблеми на филма), минем през сценария, диалозите, актьорската игра, ксенофобията и завършим със специалните ефекти. Впрочем, ето само заглавията няколко от отзивите: Има, естествено, и положителни отзиви – например „Най-добрият филм за викингите!“ (което може би е шега, защото филмът не е за викинги) и „Абсолютен шедьовър“, което със сигурност също е шега.  А ако се питате защо филмът се казва „Викинг“, а не примерно „Славян“, отговорът на режисьора е, че е искал в заглавието да има загадка. Жанр: драма \n\tРежисьор: Янус Мец \n\tВ ролите: Сверир Гуднасон, Шая Лабъф, Стелан Скарсгард, Тува Новотни, Иън Блекман \n\tВреметраене: 1,25 ч.     Бьорн Борг и Джон Макенроу бяха най-великите тенисисти през втората половина на 70-те години и първата на 80-те. Историята на епичното съперничество между хладно-сдържания швед и вулканично емоционалния американец достига своята кулминация през 1980 г., на турнира Уимбълдън. Филмът (продукция на Швеция, Дания и Финландия) пресъздава легендарния финален мач на турнира, в обстановката на медийна лудост и сложно психическо състояние на двамата съперници. По отношение „Борг – Макенроу“, освен за отличното представяне на Шая Лабъф, няма критически консесус. Според Питър Брадшоу („Гардиън“) „Лабъф е перфектен избор за ролята на свръхизбухливия Макенроу, но като цяло пресъздаването на финала на Уимбълдън от 1980 г. с Борг не успява да предизвика драма“. Във „Варайъти“ Питър Дебрюж е далеч по-въодушевен: Жанр: романтична комедия \n\tРежисьор: Анна Меликян \n\tВ ролите: Джон Малкович, Анна Михалкова, Гоша Куценко, Ингеборга Дапкунайте и др. \n\tВреметраене: 1,55 ч.     Комедийна антология с главен обект: Любовта. Пет леки пиеси в романтична гама на любовта, едва сплетени в обща концепция. Всяка от петте истории е посветена на един или друг романтичен проблем – от „искам да изгубя девствеността си, но не знам как“, или „искам да се влюбя, но не мога“, до „женени сме от толкова дълго, че трябва да направим нещо“. Руските критици, които обикновено не страдат от излишни сантименти, са предимно благосклонни, а присъдата им може да се обобщи така:", "date": "2018.01.19", "title": "Новите кинопремиери: „А в този филм всичко е лошо“ (ВИДЕО)"}
{"url": "http://clubz.bg/63131-cheshkiqt_premier_se_sreshta_s_borisov_veroqtno_za_prodajbata_na_chez", "text": "Чешкият премиер в оставка Андрей Бабиш ще посети България в понеделник, съобщава местното издание Lidovy Noviny, пише  . От Министерския съвет потвърдили, че Бойко Борисов ще има среща с него по обяд. Според чешкото издание Бабиш, чието правителство загуби вота на недоверие в парламента, е вероятно да дискутира с Борисов сделката за продажбата на активи на ЧЕЗ в страната. \n\tLidovy Noviny, което е собственост на Бабиш, отбелязва, че съществуват съмнения в България за източника на средства на компанията \"Инерком груп\", която може да купи бизнеса на чешката ЧЕЗ в страната. ЧЕЗ продаде ТЕЦ-Варна на министъра на Орешарски Данаил Папазов Ще бъде направена сериозна проверка на новите собственици, увери наскоро енергийният министър Теменужка Петкова.", "date": "2018.01.19", "title": "Чешкият премиер се среща с Борисов вероятно за продажбата на ЧЕЗ"}
{"url": "http://clubz.bg/63152-sasht_rusiq_kitaj_iran_i_severna_koreq_sa_speshen_prioritet", "text": "Противодействието срещу бързото увеличаване на военната мощ на Китай и засилващата се агрeсивност на Русия са сега водещите военни приоритети на САЩ за националната сигурност, които изместват заплахата от тероризма. Това се казва в новата отбранителна стратегия на САЩ, огласена днес от Пентагона, предаде Асошиейтед прес.  САЩ възпират Русия с нова ядрена бойна глава Надпреварата с Китай и Русия заплашва военното превъзходство на Америка по света. Това ще изисква увеличаване на инвестициите, за да станат въоръжените сили на САЩ по-смъртоносни, по-подвижни и боеготовни, се казва в документа. По думите му разрушаването на \"физическия халифат\" на \"Ислямска държава\" (ИД) в Ирак и Сирия не означава, че ИД, Ал Каида и други екстремисти престават да са заплаха за света.  Документът отразява трайното безпокойство на Вашингтон от китайската военна експанзия в Южнокитайско море, от стремежа на Пекин да разшири своето политическо и икономическо влияние и от системните кибератаки от Китай и кражбата на данни от правителствени агенции и частни компании в САЩ, отбеляза АП. САЩ: Северна Корея може да предизвика военен отговор Колби добави, че Вашингтон ще продължи да търси сфери за сътрудничество с Китай и Русия и че \"това не е стратегия на конфронтацията\".  САЩ: Северна Корея може да предизвика военен отговор", "date": "2018.01.19", "title": "САЩ: Русия, Китай, Иран и Северна Корея са спешен приоритет"}
{"url": "http://clubz.bg/63155-pyrvo_objalvane_na_reshenieto_na_kabineta_za_pirin", "text": "Промяната в плана за управление на Национален парк \"Пирин\", с която се дава възможност за изграждане не само на втори кабинков лифт над Банско, а и за разширяване на ски зоната, е обжалвана, съобщи БНТ. Промяната се оспорва от адвокат Асен Карагьозов като частно лице, а не от името на клиенти. Той изтъква, че го прави изключително в защита на природата, а не защото гони някакви други интереси. Аргументите му са четири. Нено Димов отхвърли предложенията на алпиниста Боян Петров за Пирин Първо, Карагьозов твърди, че след като плана за управление на Пирин се приема след въвеждане на екооценка, такава трябва да бъде направена и при съществени промени, каквото според него е последното решение на Министерския съвет. Борисов като \"зелен човек\": Спирал съм проекти, за да се излюпят щъркелчета Второ, адвокат Карагьозов смята, че опазването на защитените територии би трябвало да е цел номер едно, а след това да са всички останали действия, които ще се извършват на територията на Национален парк \"Пирин\". Третият аргумент на адвоката е, че България е приела пред ЮНЕСКО ангажимент да извършва екооценка при всички съществени промени, които се правят на територията на парка. А четвъртият му аргумент е, че така се нарушaват международни принципи, които изискват извършването на екооценка. От Министерството на околната среда и водите не коментират обжалването с мотив, че то е срещу решение на целия МС и той би трябвало да излезе с позиция. От МС отъново заявиха, че с решението, което са взели, единствената промяна, която ще бъде извършена на територията на парк \"Пирин\", е изграждането на втори лифт на Банско. Това обаче не става ясно от така приетото на 28 декември, на последното заседание на кабинета за миналата година решение. Затова и природозащитните организации също се заканиха да го обжалват. Борисов като \"зелен човек\": Спирал съм проекти, за да се излюпят щъркелчета", "date": "2018.01.19", "title": "Първо обжалване на решението на кабинета за Пирин"}
{"url": "http://clubz.bg/63151-shulc_prizova_sypartijcite_si_da_vlqzat_v_koaliciq_s_merkel", "text": "Лидерът на германските социалдемократи Мартин Шулц призова днес своите съпартийци да одобрят коалиционните преговори с консерваторите на канцлерката Ангела Меркел, тъй като в противен случай може да се наложи свикване на нови избори, които още повече да отслабят партията, съобщи Ройтерс, предаде БТА. Социалдемократите се стремят да съберат подкрепа сред редовите членове за започване на официални преговори с консерваторите за нова голяма коалиция - ход, който среща съпротива от членове на младежката организация и лявото крило на партията. Почти четири месеца след парламентарните избори Меркел все още не успява да състави правителство. Ако делегатите на социалдемократите отхвърлят воденето на преговори, това може да доведе до нови избори или правителство на малцинството за първи път в следвоенната история на Германия. Щайнмайер: Германия се справя и без правителство Шулц заяви, че отхвърляне на преговорите \"би довело до нови избори и то много скоро\". Според него социалдемократите, които на изборите през септември отбелязаха най-слабия си резултат от 1933 г., вероятно ще понесат още по-големи загуби при евентуално ново гласуване. Група от 40 социалдемократи от различни крила на партията призоваха своите колеги да одобрят на конференция през уикенда воденето на коалиционни преговори с консерваторите, посочва ДПА. Призивът беше подписан от двама бивши лидери на младежката организация на социалдемократите - бившия партиен лидер Матиас Плацек и бившата кандидатка за президент на Германия Гезине Шван. Той беше отправен преди срещи на местните структури на социалдемократите в провинциите Бавария и Райнланд-Пфалц, които трябва да решат как да гласуват на конгреса в неделя. Досега местните структури на социалдемократите в четири провинции, представляващи около 200 делегати, явно се обявиха в подкрепа на започване на коалиционни преговори. Партийните структури в четири провинции се обявиха против, но те ще изпратят само около 45 делегати на конгреса. Местните структури на социалдемократите в останалите шест провинции, представляващи около 320 делегати, не планират да гласуват по въпроса и ще оставят делегатите сами да решават, въпреки че някои се консултираха с редовите членове преди конференцията. Меркел: Хората искат държавата да функционира Делегатите на младежкото крило на партията, които наброяват 80-90 човека, планират да гласуват против коалиционни преговори. Ройтерс цитира проучване на телевизия Цет Де Еф, което показва, че 64 процента от германците и 75 процента от социалдемократите очакват делегатите на партията да одобрят по-нататъшни преговори с консерваторите. \n\tСпоред допитването само 45 процента от германците подкрепят нова голяма коалиция; сред консерваторите този дял е 68 процента, а сред социалдемократите - 57 на сто. Анкетата сочи, че консерваторите биха спечелили 33 процента от гласовете, ако следващите избори бяха в неделя, а социалдемократите - едва 20 на сто. Меркел: Хората искат държавата да функционира", "date": "2018.01.19", "title": "Шулц призова съпартийците си да влязат в коалиция с Меркел"}
{"url": "http://clubz.bg/63137-chujdite_investicii_v_rumyniq_pet_pyti_po_golemi_ot_nashite", "text": "Преките чуждестранни инвестиции в Румъния са нараснали със 17% за 11-те месеца на 2017 на годишна база, докато тези в България отчитат спад с 2.4% за същия период. По данни на румънската национална банка за януари-ноември м.г. преките инвестиции (FDI) в северната ни съседка са 4.377 милиарда евро, което е близо пет пъти повече от тези в България - 883.7 млн. евро. Чуждите инвестиции намаляха 4 пъти Според предварителните данни на БНБ увеличение има главно при инвестициите в дългови инструменти, които са белег за краткосрочни интереси, докато спадът при дяловия капитал е близо 4 пъти, при реинвестираната печалба - около 15 пъти, при покупките на недвижими имоти намалението е близо 6 пъти. Дяловият капитал (преведени или изтеглени парични и апортни вноски на нерезиденти в капитала и резервите на български дружества, както и постъпления по сделки с недвижими имоти) възлиза на 153.9 млн. евро за 11-те месеца и е по-нисък с 389.2 млн. евро на годишна база.  Приходите от покупки на недвижими имоти от чужденци са за 10.8 млн. евро, при 63.1 млн. евро година по-рано. Над половината от инвестициите в имоти идват от Русия - 5.7 млн. евро, Германия и Украйна държат по около 10 на сто. Общо 73 614 руски граждани и 30 фирми със собственици руснаци са купили имоти в България от 2006 до 2016 г., съобщи м.г. Dnevnik.bg, като се позова на справка от Аген;ията по вписванията. Най-много руска собственост има в област Бургас, която е предпочетена от 58 240 руски граждани, или близо 80% от всички.  На годишна база намалява и реинвестираната печалба, от 420.2 млн. евро за януари- ноември 2016 г. на 28 млн. евро през същия период на м.г., което е 15 пъти по-ниска стойност. Брюксел поиска скрининг на чуждестранните инвестиции в ЕС Най-големите нетни преки инвестиции у нас за януари-ноември 2017 г. са от Холандия (735.7 млн. евро), Швейцария (126.7 млн. евро) и Германия (68.2 млн. евро). Брюксел поиска скрининг на чуждестранните инвестиции в ЕС", "date": "2018.01.19", "title": "Чуждите инвестиции в Румъния пет пъти по-големи от нашите"}
{"url": "http://clubz.bg/63149-i_majkyl_dyglas_obvinen_v_seksualen_tormoz", "text": "Майкъл Дъглас беше обвинен, че е свалил ципа на панталоните си и е мастурбирал пред известна журналистка, съобщи Контактмюзик, предаде БТА. Сюзън Броди за пръв път разказа публично за инцидента, който според нея е станал през 80-те години на миналия век, когато е работела в нюйоркските офиси на основаната от Майкъл Дъглас компания \"Стоунбридж прадъкшънс\". Броди отбелязва, че през 1989 г., когато двамата обсъждали идеята за създаване на персонаж, подобен на Извънземното, работодателят й свалил облегалката на стола си и се свлякъл на пода. \"Той свали ципа си и макар че продължаваше да се изказва ласкаво за предложенията ми относно имитацията на Извънземното, гласът му се понижи с поне половин октава - поясни Броди. - Вперих поглед в него и видях, че е пъхнал двете си ръце в разкопчания си панталон. Няколко секунди по-късно гласът му стана дрезгав и си дадох сметка, че е получил оргазъм.\" Броди отбелязва, че незабавно затворила бележника си и напуснала помещението.  Изявлението й идва, след като Майкъл Дъглас предварително отхвърли възможността да е тормозил сексуално служителка.  ", "date": "2018.01.19", "title": "И Майкъл Дъглас обвинен в сексуален тормоз"}
{"url": "http://clubz.bg/63147-cheshkiqt_parlament_svali_imuniteta_na_premiera_babish", "text": "Камарата на депутатите в Чехия свали днес депутатския имунитет на премиера Андрей Бабиш, предадоха Асошиейтед прес и ТАСС, предаде БТА.  Решението бе подкрепено от 111 депутати, а 69 бяха против. В гласуването участваха 180 от 200-те членове на долната камара на чешкия парламент. Свалянето на депутатския имунитет на премиера, чието правителство във вторник не получи вот на доверие, означава, че на практика срещу него започва съдебно преследване по обвинение в измама. Преди няколко месеца полицията обвини Бабиш и най-близките му съратници в организиране на схема за незаконно присвояване чрез негови фирми на 50 милиона крони (около 2,5 млн. долара) под формата на земеделски субсидии от фондовете на ЕС.  От Хавел до Бабиш... Скандалът избухна малко преди парламентарните избори през октомври, на които политическото движение на милиардера \"Действие на недоволните граждани\" (АНО) спечели убедителна победа. Бабиш отхвърля повдигнатите обвинения и възнамерява да докаже невинността си в съда. Днес бе снет и имунитетът на Ярослав Фалтинек, заместник на Бабиш в ръководството на партията. Двамата твърдят, че срещу тях и АНО действа политическа мафия, а някои представители на правоприлагащите органи изпълняват нейни поръчки. Заради този скандал нито една от парламентарно представените партии не иска да влезе в правителствена коалиция с АНО. След загубения от кабинета на малцинството на Бабиш парламентарен вот на доверие, следващата седмица той трябва да подаде оставка пред президента на републиката. Очаква се президентът Милош Земан да му връчи нов мандат за съставяне на правителство.  Вчера Бабиш каза в интервю, че ако не получи втори шанс да състави кабинет, в страната ще настъпи политическа криза, припомни Ройтерс. ", "date": "2018.01.19", "title": "Чешкият парламент свали имунитета на премиера Бабиш "}
{"url": "http://clubz.bg/63133-kabinetyt_ne_znae_koj_e_realniqt_sobstvenik_na_yulen_dokument", "text": "Знае ли правителството кой е реалният собственик на дружеството концесионер на ски зоната в Банско - \"Юлен\"? Отговорът е \"Не\". Въпросът отново бе повдигнат покрай протестите, свързани с решението на кабинета да разреши строителството на ски писти и съоръжения в Национален парк \"Пирин\". Неофициално винаги се е коментирало, че зад офшорката, чийто номинален собственик е кипърският малоимотен гражданин Георгиу Георгиус, стои председателят на ски федерацията и собственик на ПИБ Цеко Минев. Но досега институциите не са се намесвали в потвърждаването или опровергаването на тази информация.  \"Юлен\": Всички институции знаят кой е действителният ни собственик Наскоро обаче, в едно свое участие в сутрешен блок (на Нова тв), адвокатът на дружеството Петър Петров обяви: Бизнесът не знаел кой стои зад \"Юлен\", но пък анонимни зелени били платени След това изявление най-често поставяният въпрос стана #КОЙ е реалният собственик на \"Юлен\" АД. Затова и главният редактор на сайта  е отправил такова запитване до Министерския съвет. А отговорът е: Ето целия отговор от Министерския съвет: Бизнесът не знаел кой стои зад \"Юлен\", но пък анонимни зелени били платени", "date": "2018.01.19", "title": "Кабинетът не знае кой е реалният собственик на \"Юлен\" (ДОКУМЕНТ)"}
{"url": "http://clubz.bg/63136-pele_v_bolnica_zaradi_iztoshtenie", "text": "Световната футболбна легенда Пеле е в болницата, след като в четвъртък е припаднал от изтощение, съобщи  . 77-годишният бразилец е трябвало да пътува до Лондон през уикенда за официална вечеря, организирана от Асоциацията на футболните писатели. След като е колабирал, той е бил подложен на медицински тестове, които са установили, че страда от тежко изтощение, съобщиха от асоциацията. Пеле се лекуваше от проблеми с бъбреците и простата през последните години. Той е единственият футболист, който е печелил три пъти световното първенство по футбол. Широко разпространеното мнение е, че е най-великият футболист на всички времена. През кариерата си той е вкарал 1281 гола в 1363 мача. В това число влизат 77 попадения в 91 срещи за Бразилия. С него бразилците триумфираха на мондиалите през 1958, 1962 и 1970 г. По-късно той бе обявен за футболист на века в специална класация на ФИФА.", "date": "2018.01.19", "title": "Пеле в болница заради изтощение"}
{"url": "http://clubz.bg/63139-evrodeputat_angajira_ek_za_pirin", "text": "Зелената евродепутатка Ска Келер, която постави на премиера Бойко Борисов въпроса за Национален парк \"Пирин\" по време на изслушването му тази седмица в Европарламента, е сезирала и Европейската комисия по казуса. Бойко Борисов: По-зелено от нашето правителство няма Келер е публикувала писмото си до ЕК в профила си във фейсбук. Тя настоява ЕК да се ангажира с направените в края на миналата година изменения в плана за управление на парка, с които се разрешава строителството и изграждането на нови ски писти и съоръжения и да изрази становище. И напомня, че така приетият план ще се прилага без екооценки. Такива, по думите на екоминистър Нено Димов, щяло да има по конкретните проекти. А тогава премиерът й отговори:  ", "date": "2018.01.19", "title": "Евродепутат ангажира ЕК за Пирин"}
{"url": "http://clubz.bg/63135-specifichen_dubajski_bitkojn_dovede_do_pretyrsvaniq_v_sofiq", "text": "Повече от 50 българи, участвали в дружества предлагащи на пазара   са разпитани по операция на германските служби. В основата са били две жени. Специализираната прокуратура е водеща у нас в неутрализирането на мащабна  прогресивно набиране на клиенти и пране на пари чрез създаване и разпространение на виртуалната валута уанкойн (OneCoin). Това каза шефът на Спецпрокуратурата Иван Гешев, като направи уговорка, че самото добиване и търговия с криптовалути и у нас и на много други места е \"на ръба на закона\", но не е инкриминирано, т.е. - няма го в Наказателния кодекс. Затова и съставът на престъплението за Германия е измама с търговска цел или т .нар \" - деяние, което също отсъства от нашия НК. Тук може да говорим за организирана престъпна гурпа за пране на пари, прогресивно набиране на клиенти – извършване на финансови услуги за разплащане без разрешение, смятат от прокуратурата. Искането на прокуратурата в Билефелд, северен Рейн-Вестфалия, е за извършване на конкретни процесуално-следствени действия на територията на България спрямо българското търговско дружество \" и свързаните с него лица, в т.ч. две българки с германско гражданство. Разследващите установяват местонахождението на сървърите в София и обслужващите ги фирми, използвани от международната организация. Така вчера и онзи ден, в присъствието на представители на Европол и германските разследващи органи, са претърсени офисите на \"Уан Нетуърк сървисиз\", както и на 14 други свързани дружества. Иззети са множество веществени доказателства, включително сървърите, от които тръгва търговията с криптовалутата. Най-основната е, че, докато биткойн е децентрализирана система, т.е.- всеки може да си търгува из интернет, уанкойн е централизирана. Именно продажбите стават само и единствено през някое от търговските дружества на тази т. нар Асоциация.  Що се касае до германските служби, те разследват и заобикаляне на официалния надзор по Закона за банковото дело. В Германия разплащането с тази криптовалута е забранено. В немското право има и санкция за „произвеждане разпространение и  дейност, свързана с пирамидални и лавиноообразни системи\", каза още прокурорът, който у нас е водещ по разследването на КТБ. Ако стойността на биткойн се формира между търсенето и предлагането - и ти се дават обективни данни за това, които подлежат на проверка, то т. нар. на уанкойн – или счетоводен тефтер, който съдържа определени счетоводни движения, е по-скоро  Която според немските служби е по-скоро недостоверна и погрешна (т.е. - измама). Гешев не пропусна да отбележи, че разследването в Германия е започнало преди 2-3 години и още продължава. \"Така че не само българското правосъдие, което обвиняват в бавност, действа многогодишно\", отбеляза той с усмивка. Регистрираното в Обединените арабски емирства OneCoin Ltd. действа чрез стотици свързани с него дружества на 4 континента. Българското дружество \"Уан Нетуърк сървисиз\" ЕООД е изпълнявало функциите на фактически търговски представител на OneCoin Ltd. и дистрибутор на създадената от него виртуална валута. В момента дейността на свързани с OneCoin Ltd. дружества се разследва още в Англия, Ирландия, Италия, САЩ, Канада, Украйна, Литва, Латвия, Естония и мн. др. Фактът, че валутата продължава да функционира и в момента доказва, че сървърите, които са иззети в България, не са всичките - има и на други места, отбелязват от прокуратурата.", "date": "2018.01.19", "title": "Специфичен дубайски \"биткойн\" доведе до претърсвания в София"}
{"url": "http://clubz.bg/63143-dans_vleze_v_medicinskiq_universitet", "text": "ДАНС и ГДБОП влязоха в Медицинския университет в София, съобщи бТВ. Акцията е съвместна със специализираната прокуратура и е срещу организирана престъпна група, извършвала нерегламентиран прием на чуждестранни студенти. Проверките обхващат студенти, преподаватели и администрация. Полиция е запечатала кабинетите на ръководители и административни служители на Медицинския университет в София и ги е отвела на разпит. Ректорът на Медицинския университет с 3 обвинения Неофициално се твърди, че граждани на държави извън ЕС са приемани \"проформа\", за да започнат след това работа в съвършено други сфери и след това да кандидатстват за гражданство - без нито ден в университета.  На този етап от МУ, спецпрокуратурата и МВР не коментират. Студентите също твърдят, че не знаят за схеми като разследваната. Поредният скандал, в който МУ се забърка, избухна в деня, в който юбилейният му випуск положи Хипократова клетва. Бившият му ректор проф. Ваньо Митев в момента е подсъдим заради неизгодни сделки и… незаконен прием на студенти.", "date": "2018.01.19", "title": "ДАНС влезе в Медицинския университет"}
{"url": "http://clubz.bg/63129-vladislav_goranov_slabostite_v_mitnicite_po_doklada_na_dans_sa_otstraneni", "text": "Така финансовият министър Владислав Горанов отговори на данните, че в секретен доклад на ДАНС се говори за пробив във финансовата сигурност, а оттам - за риск за националната сигурност заради проблеми в системата. Данните бяха извадени от БСП, които поискаха и получиха в секретното деловодство на парламента въпросните документи от ДАНС и прокуратурата и се обявиха за разсекретяването им. Народното събрание пък се съгласи и прати писмо с искане грифовете от документите да паднат. В \"тайния\" доклад на ДАНС за митниците нямало данни да престъпление Темата наистина е част от мотивите на БСП да поискат вот на недоверие на правителството на Бойко Борисов за несправяне с корупцията. Дебатите ще са във вторник. Дали дотогава документите ще станат публични, предстои да видим. Ден по-рано обаче - в понеделник, комисията по вътрешна сигурност в Народното събрание ще изслуша Горанов и шефа на агенция \"Митници\" и бивш главен секретар на МВР Георги Костов по случая. Вероятно тогава ще бъдат изнесени и данните от документите, допуснаха депутати пред Клуб Z. Из доклад на ДАНС: Някой манипулира отвън събирането на акцизите Финансовият министър попита по време на Тройната коалиция как се е осъществявал контролът на акцизни стоки, защото системата БАЦИС е създадена в първия мандат на ГЕРБ. С това леко се размина с данните, предоставени вчера от говорителката на прокуратурата, че първоначалния сигнал е постъпил от Българската петролна и газова асоциация. По сигнал на митниците обаче, според съобщение на ГДБОП от май 2017 г., е започнало разследване през 2015 г. и е заловена организирана престъпна група, организирала хакерски атаки срещу системата БАЦИС.  Горанов съобщи, че във въпросния още секретен доклад на ДАНС са отчетени 9 чисто технологични слабости, свързани със сигурността на системата и възможността тя да бъде манипулирана отвън от злонамерени атаки. БСП откри проблеми в информационната система за акцизите Той допълни, че от Агенция \"Митници\" ще възложат външен одит за БАЦИС. Според министъра на финансите от този доклад няма да излезе нещо, което очакват като аргумент от БСП, . .\" Той се зачуди и защо изобщо въпросните документи на ДАНС са секретни. Министърът съобщи, че е налична и кореспонденция между Министерството на финансите, Агенция \"Митници\", прокуратурата и премиера Бойко Борисов за всяка стъпка от процеса на разрешаването на проблемите, констатирани от ДАНС.  Из доклад на ДАНС: Някой манипулира отвън събирането на акцизите БСП откри проблеми в информационната система за акцизите", "date": "2018.01.19", "title": "Владислав Горанов: Слабостите в митниците по доклада на ДАНС са отстранени"}
{"url": "http://clubz.bg/63142-ministyryt_na_ikonomikata_otchete_golqm_investitorski_interes_kym_bylgariq", "text": "Министърът на икономиката Емил Караниколов отчете днес \"значителен интерес към България като инвестиционна дестинация\", въпреки дефицита по платежния баланс за ноември м.г. и намалелите с 2.4% преки чуждестранни инвестиции за 11-те месеца на 2017 г.  \n\tПо думите на министъра освен интерес от нови инвеститори се наблюдава и тенденция за разширяване на присъствието на вече установени в България инвестиции, което е знак за доверие на инвеститорите и добър инвестиционен климат. Според предварителните данни на БНБ, публикувани днес, обаче за периода януари-ноември 2017 г. преките чуждестранни инвестиции са се свили с 2.4% спрямо същия период на 2016 г. до 883.7 млн. евро. Реинвестираната печалба намалява 15 пъти - от 420.2 млн. евро на 28 млн. евро за същия отчетен период. Корнелия Нинова: \"Емко\" е кризисен пи ар, Караниколов да си ходи  По думите на Караниколов, за последните три пълни години, за които са налични данни на сайта на БНБ, са отчетени общо 4.3 млрд. евро преки чуждестранни инвестиции. През 2015 г. е постигнато рекордно ниво на преките чуждестранни инвестиции от 2,48 млрд. евро, като през 2016 г. отчетените към момента предварителни стойности са в размер на 660 милиона евро. Окончателните данни често се различават значително от предварителните, което прави непрепоръчително сравняването им, уточни Караниколов.  Според министъра на икономиката, данните не отчитат увеличението на българските инвестиции и разширяването на вече съществуващите в страната чуждестранни и български инвестиции. По думите на Караниколов от важно значение е структурата на преките чуждестранни инвестиции, защото от нея може да се направи изводът дали паричните потоци са към устойчива икономическа дейност. Най-големият дял на преките чуждестранни инвестиции за периода 2014-2016 г. е на инвестиции в сектора \"Финанси и застраховане\" - 20.02 процента, следвани от \"Търговия, ремонт на автомобили и мотоциклети\" - 17.80 процента, и \"Строителство\" - 14.05 на сто. В преработващата промишленост са постъпили 9.44 процента от инвестициите, като през 2015 г. са привлечени рекордно високи инвестиции - 20.46 процента, а абсолютната им стойност е 531 милиона евро, допълни Караниколов.   Емил Караниколов: Държавата не е лош стопанин, има калпави мениджъри Той отбеляза, че тенденцията се потвърждава и от броя на проектите, получили сертифициране по Закона за насърчаване на инвестициите - през 2017 г. са издадени 31 сертификата, като общо предвидените с проектите инвестиции са за 311 милиона лева и се отчита разкриване на 5850 работни места. Петнайсет от проектите са във високотехнологични производства и услуги и са разпределени на територията на различни области в страната. Досега тенденцията беше предимно логистика и се съсредоточаваше в определени центрове в България, припомни Караниколов. През 2016 г. са сертифицирани 24 проекта, а през 2015 - само 12. Потенциалните проекти, по които работи Българската агенция за инвестиции, към момента са 28 с планирани над 5600 работни места, като повече от половината са във високотехнологичните дейности, каза Караниколов.  Според данните на БНБ търговското салдо на нашата страна през ноември е отрицателно и размер на 301.6 млн. евро спрямо дефицит за 75.2 млн. евро преди година, като от началото на 2017 година търговското салдо е на дефицит от 1.5632 млрд. евро (3.1% от БВП) при дефицит от 829 млн. евро (1.7% от БВП) за същия период година по-рано. През ноември от нашата страна са изнесени стоки за 2.3488 млрд. евро, което е ръст с 201.9 млн. евро - или 9.4%, в сравнение с износа за 2.1468 млрд. евро през ноември 2016 г. През първите единадесет месеца на миналата година експортът се повишава с 2.725 млрд. евро, което е растеж от 12.9%, до 23.7972 млрд. евро спрямо износ за 21.0722 млрд. евро година по-рано, когато износът отчете ръст от 4.2 на сто. В същото време вносът нараства през ноември с 428.3 млн. евро или с 19.3% годишно до 2.6503 млрд. евро спрямо 2.2221 млрд. евро година по-рано. За първите единадесет месеца на 2017 година импортът се е повишил с 3.4592 млрд. евро (15.8%) до 25.3604 млрд. евро спрямо същия период на миналата година. Чуждите инвестиции в Румъния пет пъти по-големи от нашите Инвестициите, които са бруто капиталообразуване на основния капитал за периода януари - септември 2017 г., по предварителни данни на НСИ, са в размер на 13.38 милиарда лева - 18.79% от БВП, или с 954 милиона лева повече от същия период на 2016 г., посочи министърът. Инвестициите като разходи за придобиване на дълготрайни материални активи са 10.077 милиарда лева, което е с 260 милиона лева повече от 2016 година.  Караниколов благодари на законодателната власт за бързото действие по Закона за контрол върху наркотичните вещества и прекурсорите и допълни, че след бързата санкция се надява скоро да бъде обявена една голяма инвестиция в България. Емил Караниколов: Държавата не е лош стопанин, има калпави мениджъри Чуждите инвестиции в Румъния пет пъти по-големи от нашите", "date": "2018.01.19", "title": "Министърът на икономиката отчете голям инвеститорски интерес към България"}
{"url": "http://clubz.bg/63130-neno_dimov_othvyrli_predlojeniqta_na_alpinista_boqn_petrov_za_pirin", "text": "Министърът на околната среда и водите Нено Димов отхвърли предложенията на алпиниста Боян Петров за изменения в плана за управление на Национален парк \"Пирин\", които гарантираха строителството само и единствено на втората кабинка. Вторият лифт уж бе основният мотив на управляващите и концесионера на ски зоната в Банско \"Юлен\" АД за промяната в плана, но на 28 декември правителството одобри текстове, разрешаващи мащабно изграждане на ски писти и съоръжения към тях. Алпинистът Боян Петров внася в екоминистерството свои предложения за Пирин Днес Нено Димов коментира, че предложението на Боян Петров \"не може да помогне в посоката, в което е дадено към плана за управление, защото по принцип е план, който трябва да дава режими\", съобщи бТВ. И отнесе предложенията към устройствените планове, които касаят вече детайли. Борисов бил на тайна среща за Пирин с еколозите  Предложенията на Боян Петров са доста конкретни и при добро желание, няма пречка да влязат в плана за управление на \"Пирин\". Не става ясно защо министърът ги поставя в устройствените планове. Борисов бил на тайна среща за Пирин с еколозите ", "date": "2018.01.19", "title": "Нено Димов отхвърли предложенията на алпиниста Боян Петров за Пирин"}
{"url": "http://clubz.bg/63126-vlizash_v_kazarmata_polzvash_predimstvo_pri_zapochvane_na_rabota", "text": "Някои спорни идеи за доброволната казарма и мисли за Истанбулската конвенция сподели и днес вицепремиерът и военен министър Красимир Каракачанов.  Той за пореден път коментира Истанбулската конвенция. В кулоарите напарламента Каракачанов заяви, че тя създава не само съмнения, но и реални трегови в обществото. \"Обединени патриоти\": Правителството приело Истанбулската конвенция незаконно Вицепремиерът изтъкна, че Европа се тресе от проблеми и ние трябва да си измисляме допълнителни такива, които да ни разединяват.  За пореден път той разясни и идеята си за доброволна наборна служба. Каракачанов каза, че предлага хората, които решат да служат доброволно, да имат предимство при постъпване на работа или в държавните висши училища. Той каза, че се работи проект за въвеждане на доброволна наборна служба в рамките на 6-9 месеца Каракачанов предлага  . Да имат  . Работи се по законопроект за служба 6 до 9 месеца. \"Военно обучение и казарма? Политически алабализми\" Според Каракачанов военното обучение в училищата може да започне още от тази година в граодвете, в които има големи гарнизони или военни училища. Като пример той посочи Варна, Велико Търново, Бургас, Пловдив. От следващата година обучението можело да бъде въведено в цялата образователна система. \"Военно обучение и казарма? Политически алабализми\"", "date": "2018.01.19", "title": "Влизаш в казармата - ползваш предимство при започване на работа"}
{"url": "http://clubz.bg/63128-myj_da_udari_shamar_na_jena_syglasni_sa_350_000_bylgari", "text": "Българите категорично не оправдават домашното насилие или подчинената роля на жената, но и не са въодушевени от идеята за социални роли около половете. Темите на Истанбулската конвенция по-скоро разделят обществото ни, макар и без да се стига до крайности. Такива изводи правят от \"Галъп интърнешънъл\". 50% от анкетираните казват, че най-важен е биологичният пол, а 38% смятат, че когато става дума за пол, най-важно е кой как възприема самия себе си.  Данните са от експресен телефонен сондаж на \"Галъп интернешънъл\", проведен сред 801 души на възраст 18 г.+ по специална панелна методика, която осигурява надеждността им. Сондажът е проведен на 15 и 16 януари. Абсолютна максимална грешка е ± 3.5 при 50% дялове. 89% не са съгласни, че жената трябва да се подчинява на мъжа, 10% са съгласни, а 1% се колебаят. 92% категорично отхвърлят, че мъжът може да удря жената. 7 на сто обаче са съгласни. 1% не могат да отговорят.  Привържениците на ГЕРБ са в по-голяма степен склонни да приемат социалните аспекти на джендър ролите, привържениците на \"Обединените патриоти\", БСП и ДПС – не, сочат данните. Сред онези, които подкрепят подчиненост или насилие над жените, личат най-вече представители на малцинствени групи. Разбира се, идеята за превъзходство на мъжете се споделя в по-висока степен именно от мъже.  ", "date": "2018.01.19", "title": "Мъж да удари шамар на жена? Съгласни са 350 000 българи"}
{"url": "http://clubz.bg/63116-sofiq_dava_blizo_polovin_milion_leva_za_tajni_klienti_na_gradskiq_transport", "text": "Поне 50 \"тайни клиенти\" на градския транспорт в София, които да помагат за контрола на качеството на услугата, търси Центърът за градска мобилност. Това става ясно от обявена обществена поръчка с предмет \" Търгът е са срок от 1 година.   Разликата между двете суми има заради опция възложителят да доплати \"бонуси\" за изпълнителя, ако в резултат от работата му се завиши събираемостта на санкциите за нарушения в градския транпспорт на София - месец за месец. \"Бонусите\" могат да са в размер на до 30% от стойността на поръчката, става ясно от пълната документация. В училища в София: Колко пари получават мама и тати? Въпросните 50 души, проверяващи качеството на транспорта в София,   - от водача или от автомат. Те ще са цивилни - тоест няма да се различават от обикновените пътници. Пред Нова тв Лъчезар Пеков от Центъра за градска мобилност обясни, че и в момента има 22-ма служители на общинската структура, които вършат същата работа.  , които се очаква да контролират. Затова и ЦГМ решили да потърсят външна фирма, която да върши тази работа.  Според документацията за обществената поръчка фирмата, която би била избрана, трябва да разполага освен с 50 души за \"контрольори\", и с 50 моторни превозни средства. Компанията ще трябва да притежава и \"технически системи за сигурност\": Освен това трябва да има своя радиочестота за комуникация. По думите на Пеков пред Нова тв последните изисквания са налице, защото с такъв ресурс разполага в момента и ЦМГ за щатните си контрольори на качеството на градския транспорт. Любопитно е и друго изискване към кандидат-изпълнителят на поръчката -   ", "date": "2018.01.19", "title": "София дава близо половин милион лева за \"тайни клиенти\" на градския транспорт"}
{"url": "http://clubz.bg/63119-vyrnaha_se_policejskite_bilbordove_nqma_duma_za_zaplati", "text": " от днес отново осъмнаха с билбордове на Синдикалната федерация на служителите в МВР (СФСМВР). Полицаите протестират с билборд, свалят го В началото на януари възникна минискандал с билборд на федерацията. След като от синдкитатите заплашваха с ефективни стачни действия, те сложиха на ул. \"Гурко\" и бул. \"Евлоги Георгиев\" транспаранта, на който се оплакваха от основното възнаграждение от едва 340 евро. Адресат бяха идващите точно по това време еврочиновници за откриването на председателството ни. Билбордът изчезна мистериозно, а после от фирмата стопанин обясниха, че били подведени за съдържанието му. Борисов разпореди: Всеки билборд за председателството - антиреклама за България Малко след това обаче премиерът Бойко Борисов разпореди \"колкото искат билбордове от рекламата за европердесдателството да им се предоставят\" и каза, че е \"истински възмутен\" от това, което направила частна фирма, сваляйки плакатите. Цветанов за убийствата и 100-те млн. лв. за полицаите: Трябва да се гордеем с европредседателството Синдикалисти отказаха \"подаянието\", като казаха, че си имат договор за още плакати и ще си го изпълнят. Полицаите си тръгнаха със 100 млн. лв. от срещата с Борисов Вместо това те се срещнаха с Борисов в Минстерския съвет, където се договориха за 100 млн. лв. отгоре към бюджета за заплати и прекратиха стачните действия. Новите билбордове са с 3 различни визии, безспорно естетически са и отразяват мотото на СФСМВР \"Заедно можем повече\".   Борисов разпореди: Всеки билборд за председателството - антиреклама за България Цветанов за убийствата и 100-те млн. лв. за полицаите: Трябва да се гордеем с европредседателството Полицаите си тръгнаха със 100 млн. лв. от срещата с Борисов", "date": "2018.01.19", "title": "Върнаха се полицейските билбордове... Няма дума за заплати"}
{"url": "http://clubz.bg/63118-kakvo_stava_ako_si_premier_na_nova_zelandiq_i_zabremeneesh", "text": "Премиерката на Нова Зеландия  обяви, че е бременна и очаква първото си дете, съобщава \"Гардиън\". Ардърн, която се закле като министър-председател на страната през октомври от Лейбъристката партия, публикува във фейсбук новината, че тя и партньорът ѝ Кларк Гейфорд ще стават родители през юни. За първи действащ премиер, който забременя и роди, се смята Беназир Бхуто в Пакистан. Докато беше министър-председател тя роди дъщеря през 1990 г. Ардърн, която е най-младият министър-председател в историята на страната си, ще вземе и в това време ще я замества вицепремиерът Уинстън Питърс. В изявление премиерката каза, че смята да бъде на разположение изцяло, докато е в майчинство. След което ще се върне на работа и ще поеме напълно задълженията си като министър-председател. Не закъсняха и поздравленията от другите политически партии. Лидерът на зелените Шоу коментира: Ардърн обясни, че бременността ѝ е била потвърдена на 13 октомври, това означава, че детето ѝ е било заченато в разгара на една от най-ожесточените предизборни кампании, които е имало в Нова Зеландия. Тя е разбрала новината шест дни преди да бъде утвърдена като премиер. Бившият министър-председател на Нова Зеландия Джени Шипли коментира, че това е \"прекрасна новина\". Друга бивша премиерка - Хелън Кларк, също изпрати поздравления през туитър. Ардърн се е обадила в петък сутринта на премиера на Австралия Малкълм Търнбъл, за да сподели новината.  Полът на бебето е известен на родителите му, но засега те няма да го съобщават. Премиерката обясни, че има сутрешно гадене, но иначе се чувства добре. Гейфорд, който е водещ в риболовно тв шоу, остава вкъщи, за да гледа бебето. Ще придружава Ардърн, колкото е възможно по-често с бебето, когато тя се върне обратно на работа. Тя съобщила на партньора си Гейфорд, че ще стават родители във фейсбук месинджър. Новината била голяма изненада и за двамата, защото преди това им било казано, че ще трябва да ползват медицинска помощ, за да имат дете. Ардърн смята, че членовете на кабинета  , освен че в някои от правителствени коли ще трябва да се сложи бебешка седалка. Тя отбеляза, че спийкърът на парламента Тревор Малард вече е създал добра семейна атмосфера в парламента. Той често е бил сниман как държи бебетата на депутати, докато те участват в дебати. \n\tШест часа след като беше избрана за лидер на лейбъристите в началото на август м.г., Ардерн веднага беше атакувана с въпроси дали възнамерява да има деца. Тогава тя остро реагира и повтори многократно, че е неприемливо за който е да е работодател да пита жената дали смята или не смята да има деца. \"Напълно неприемливо е през 2017 г. да казвате, че жените трябва да отговарят на въпроса за децата на работното си място. Неприемливо е, неприемливо е\", каза тогава тя, като директно се обърна и посочи тв водещия Марк Ричардсън, който ѝ беше задал този въпрос. Тази сцена стана много популярна в социалните мрежи. Ардърн добави: По време на продължилата два месеца кампанията и след като стана премиер на Нова Зеландия Ардърн често беше питана дали смята да има деца и как ще се справи да ги отглежда, докато е начело на държавата. Тези въпроси предизвикаха дебати и дори обвинения в сексизъм.", "date": "2018.01.19", "title": "Какво става, ако си премиер на Нова Зеландия и забременееш"}
{"url": "http://clubz.bg/63123-i_kolin_fyrt_obqvi_che_veche_nqma_da_raboti_s_udi_alyn", "text": "Колин Фърт е поредната звезда, която осъди публично Уди Алън и обяви, че няма да се снима в негов филм. Изявлението идва в същия ден, в който отчуждената дъщеря на Алън Дилан Фароу даде първото си телевизионно интервю относно обвиненията ѝ в блудство срещу баща ѝ. През 2014-а 32-годишната Дилан – едно от трите деца на Алън с бившата му съпруга Миа Фароу — публично обяви с текст в „Ню Йорк Таймс“, че баща ѝ, който сега е на 82 г., е блудствал с нея, когато е била дете. Алън дълго отрича обвиненията, които се появиха за първи път по време на бурния му развод с Миа Фароу през 1992 г. Срещу режисьора не е заведено дело, въпреки че според прокуратурата в Кънектикът е налице вероятна причина за наказателно дело. Колин Фърт игра във филма на Алън „Магия в полунощ“ през 2013-а, година преди Дилан да публикува обвиненията си. Синът на Алън, Ронан Фароу, също се изказа по повод обвиненията   с критика към медиите и звездите, които продължават да работят с режисьора. След интервюто с Дилан в четвъртък, Алън отново отрече обвиненията на дъщеря си: Противоречията около режисьора започнаха през 1992-ра. Тогава съпругата му откри голи снимки на доведената му дъщеря Сун, осиновена от Миа Фароу преди брака ѝ с Алън. Сега, след като обвиненията за сексуален тормоз от страна на Харви Уайнстийн и други известни имена разтърсиха Холивуд, те отново привлякоха вниманието на медиите. Оттогава няколко известни личности изразиха публично съжаление, че са работили с режисьора на „Ани Хол“. По-рано в четвъртък настоящата носителка на „Златен глобус“ Рейчъл Броснахан изрази съжаление, че е работила с Алън по неговия сериал за „Амазон“ през 2016 г. Crisis in Six Scenes. В понеделник актьорът Тимоти Шаламе съобщи, че ще дари целия си хонорар от работата си с Алън в новия му филм „Дъждовен ден в Ню Йорк“ на движението Time’s Up. През последните седмици Грета Геруиг, Ребека Хол и Мила Сорвино също осъдиха режисьора. В своето телевизионно интервю Дилан каза, че не е гневна на актьорите, избрали да работят с баща ѝ, но иска те „ “.", "date": "2018.01.19", "title": "И Колин Фърт обяви, че вече няма да работи с Уди Алън"}
{"url": "http://clubz.bg/63121-pak_napadenie_v_rusko_uchilishte_tijnejdjyr_poseche_7_dushi_s_bradva_videosnimki", "text": "Тинейджър нахлу днес в руско училище, рани 7 души с брадва и направи неуспешен опит за самоубийство, съобщиха медиите в страната. Инцидентът стана в бившето закрито военно селище Сосновий бор в сибирската автономна република Бурятия.     Това се случи броени дни след бой с ножове в училище в Перм, също в Сибир, при който бяха ранени 15 души. Нападателят, 15-годишният Антон Бичивин, бил деветокласник. Той влязъл в час по руски език и литература при седмокласници и хвърлил бутилка със запалителна смес. След това той започнал да раздава наляво и надясно удари с брадвата. Пострадали 6 деца и учителката Ирина Раменска, която се хвърлила да ги защитава. 15 ранени при бой с ножове в руско училище (ВИДЕО) Първоначално бе съобщено, че нападателите са трима и че двама от тях успели да избягат. По-късно обаче твърдението бе опровергано. Бичивин отсякъл пръста на ученичка. След като престанал да удря сд брадвата, той опитал да се самоубие в стаята, като си нанесъл няколко удара с нож. А после скочил през прозореца. Тийнейджърът бил ранен в гърдите и се намира в болница. Деветокласникът предупредил своя съученичка за готвеното нападение, разказа жителка на Сосновий бор пред телевизионния канал \"Дожд\". Преди нападението в училището бил пуснат сигналът за тревога. Учениците и учителите обаче не обърнали внимание. Тийнейджърите често си правели шеги и всички помислили, че сега се случва същото. Съученици на Антон Бичивин споделили пред в. \"Комсомолская правда\", че той е син на офицер от въздушно-десантните войски. Те твърдят, че трима души са свързани с нападението, както бе съобщено в началото. И тримата според съучениците били най-кротките хора в класа. По-късно властите в Улан Уде - столицата на Бурятия, съобщиха, че са задържани още двама души за нападението. Всички ранени от Бичивин са в болница. Случаят се разследва от Следствения комитет на Руската федерация (СКРФ). Образувано е наказателно дело за опит за убийство и небрежност по служба. Правна оценка ще получат и действията на ведомствата, отговорни за сигурността в училището. Нападението в Сосновий бор е второто, извършено в руско училище тази седмица. На 15 януари двама юноши атакуваха с ножове ученици в уралския град Перм. Пострадаха общо 15 души. Руските власти разследват дали двете нападения са свързани помежду си, съобщиха информирани източници пред Интерфакс. Правоохранителните органи подозират, че нападенията и в Перм, и в Сосновий бор са били координирани в социалните мрежи. От профила на Антон Бичивин в мрежата \"В контакте\" става ясно, че възгедите му са военно-патриотични. Той позира на фона на руски боен самолет. В профила му има плакат с призива \"Да спрем НАТО\". Последните постове на момчето обаче са от 2014 г. Случаят от понеделник разпали отново дискусиите за сигурността в руските учебни заведения. Това е твърде чувствителна тема в страната след трагедията в училището в кавказкото селище Беслан. Там бунтовници от Ингушетия плениха цяло училище при откриването на учебната година на 1 септември 2004 г. При щурма два дни по-късно загинаха 331 души, включително 186 деца.", "date": "2018.01.19", "title": "Пак нападение в руско училище - тийнейджър посече 7 души с брадва (ВИДЕО+СНИМКИ)"}
{"url": "http://clubz.bg/63124-turciq_ne_priemame_nishto_drugo_osven_chlenstvo_v_es", "text": "Турция ще отхвърли всяко предложение за партньорство с ЕС, различно от членство, заяви министърът по европейските въпроси Йомер Челик, цитиран от Ройтерс. ЕС орязва предприсъединителните фондове за Турция Причината според него е, че сегашната ситуация не дава на Анкара никаква причина да поддържа споразумението за мигрантите със Съюза. Преди две седмици френският президент Еманюел Макрон каза, че ситуацията в Турция не позволява да се постигне напредък в продължаващите вече десетилетия опити на страната да се присъедини към ЕС. Той допълни, че трябва да се промени фокусът в дискусиите, и спомена възможността за партньорство, което не е пълно членство. Евросъюзът е притеснен обезпокоен от действията на Турция срещу заподозрени за организирането на проваления опит за преврат през 2016 г. Около 50 000 души бяха арестувани, а 150 000, включително журналисти, учители и съдии, бяха уволнени.", "date": "2018.01.19", "title": "Турция: Не приемаме нищо друго, освен членство в ЕС"}
{"url": "http://clubz.bg/63127-djonsyn_iska_gigantski_most_nad_lamansha", "text": "Борис Джонсън предложи на Еманюел Макрон Великобритания и Франция да изградят огромен мост над Ламанша. Дипломатът недоумявал защо Острова ще е свързан с Европа само с една железница. Френският президент се съгласил. Най-изтъкнатият представител на кампанията във Великобритания за напускане на ЕС, Борис Джонсън, иска след Брекзит да се построи през Ламанша мост с колосални размери, пише вестник \"Дейли телеграф\". А Макрон не се поколебал и отвърнал: По-късно външният министър на Великобритания написа в туитър: Джонсън не е споменавал публично идеята за мост и не е ясно дали са водени някакви конкретни дискусии как би могъл да бъде осъществен подобен голям проект и как да бъде финансиран, отбелязва Ройтерс, цитиран от БТА. Според \"Дейли телеграф\" Джонсън е на мнение, че е възможно с частно финансиране да бъде построен мост над Ламанша с дължина от около 35 км, както и че подобно съоръжение ще създаде условия за увеличаване на туристическите потоци и търговията след Брекзит. Макрон е във Великобритания за разговори с премиера Тереза Мей. След срещата между двамата снощи стана ясно, че Лондон ще отпусне допълнителни 44,5 млн. паунда (50 млн. евро) за укрепване на сигурността около френския град Кале. За това настояваше Париж отдавна и Макрон го постави като изискване още преди да започне визитата на Острова. Допълнителното финансиране ще бъде изразходвано за издигане на огради, снабдяване с камери за наблюдение и технологии за откриване на хора в северния френски град, както и по други точки по протежението на Ламанша, откъдето мигрантите редовно се опитват да достигнат британските брегове с ферибот или влак. ", "date": "2018.01.19", "title": "Джонсън иска гигантски мост над Ламанша"}
{"url": "http://clubz.bg/63125-vsichki_iskat_da_rabotqt_kralski_piar", "text": "Специалист по връзки с обществеността на принцовете Уилям и Хари е най-разглежданата обява за работа в платформата Линкедин за изминалата година във Великобритания, предаде ДПА, пише БТА. Обявата е победила други популярни позиции, като дегустатор на бира и на шоколад. Тя оглавила \"невероятно разнообразен\" списък с работни места, \"вариращ от бляскави позиции в \"Шанел\" и \"Джими Чу\" до инвестиционни анализатори\", съобщиха от компанията. 7,6 милиона долара струва ремонтът на двореца на принц Уилям Според специалистите от платформата, изключително важно е как е формулирано заглавието на обявата.  Втора по популярност стана позицията за инвестиционен сътрудник на компанията \"СофтБанк груп\", а след нея се нареди дегустатор на бира за пивоварната \"Мийнтайм\". По-надолу в списъка се класираха обявите за консултант по управление на консултантска фирма \"Бостън\" и за \"дегустатор на шоколадови и какаови напитки\" на корпорацията \"Монделийз\". ", "date": "2018.01.19", "title": "Всички искат да работят кралски пиар"}
{"url": "http://clubz.bg/63112-u2_sreshtu_rasizma_na_trymp_video", "text": "Расисти от Ку Клукс Клан маршируват под прозорците на Овалния кабинет в Белия дом в най-новото видео на ирландската рокгрупа U2. В Get Out of Your Own Way (от албума  се разказва за хаоса в света, след като привърженици на превъзходството на бялата раса налагат волята си над обществото. Видеото и произведението на U2 са направени в отговор на политиката на Доналд Тръмп, която разпространява расизма, обясняват режисьорите от  .  Във видеото се отдава почит и към загиналите сирийски бежанци по бреговете на гръцките острови през 2015 година. Къде зимуват U2? На върха естествено Разказва се и за желанието на Тръмп да издигне ограда между САЩ и Мексико.  U2: Оставаме (ВИДЕО)   U2: Оставаме (ВИДЕО)", "date": "2018.01.19", "title": "U2 срещу расизма на Тръмп (ВИДЕО)"}
{"url": "http://clubz.bg/63145-nik_kirios_grigor_mi_e_priqtel_nqmam_tyrpenie_za_tozi_mach", "text": "Ник Кириос, следващият съперник на Григор Димитров на Откритото първенство на Австралия по тенис, се изказа доста ласкаво за своя опонент на осминафиналите. Не е тайна, че двамата са приятели. Нещо повече - в края на миналата година скандалният понякога Ник благодари на българина, че в критичен момент през 2017-а му е оказал морална подкрепа и това му е помогнало да излезе от психологическа дупка. Битка на нерви и сладък реванш за Григор срещу Рубльов По-рано днес Димитров елиминира руснака Андрей Рубльов - и той в четири сета. Двамата с Кириос са играли 3 пъти досега, като първата ни ракета води с 2:1. Той се наложи с 2:0 сета на финала на турнира от \"Мастърс 1000\" в Синсинати, САЩ, през миналата година. Ник за първи път огорчи Гришо на полуфинал в Бризбън по-рано този месец. Така австралиецът детронира българина, а после взе и титлата. Няма съмнение, че играта на Ник Кириос върви във възходяща линия в началото на 2018-а. Григор отпадна в Бризбън, сдаде титлата Сигурно е, че Григор Димитров ще трябва да вдигне нивото на представянето си спрямо последните две срещи, ако иска да продължи напред. Както срещу Рубльов, така и с Макензи Макдоналд хасковлията показа колебания. Напред без загубен сет продължава Рафаел Надал, който не срещна съпротива от босненеца Дамир Джумхур - 6:1, 6:3, 6:1. Испанецът е в потока на Григор и Ник. Григор отпадна в Бризбън, сдаде титлата", "date": "2018.01.19", "title": "Ник Кириос: Григор ми е приятел, нямам търпение за този мач"}
{"url": "http://clubz.bg/63110-biznesyt_ne_znael_koj_stoi_zad_yulen_no_pyk_anonimni_zeleni_bili_plateni", "text": "Кой чии интереси защитава? Кой обжалва инвестиционни намерения и кой иска да попречи на жаленето? Кой стои зад офшорното дружество \"Юлен\" АД, концесионер на ски столицата ни Банско? По тези теми влязоха в ожесточен спор в сутрешния блок на Нова тв екологът Андрей Ковачев и председателят на УС на Асоциацията на индустриалния капитал в България (АКИБ) Васил Велев. Повод стана  , публикувано преди ден на сайта на АКИБ, озаглавено \"Да спрем зеления рекет!\" В него се призовават институциите:  Кой плени Витоша? Алпинистът Боян Петров внася в екоминистерството свои предложения за Пирин Днес Велев отправи тежки обвинения към природозащитниците, които напоследък са във фокуса на вниманието заради протестите си срещу правителственото решение да се позволи стротелство на ски писти и съоръженията към тях в Пирин, както и заради спора със собственика на съоръженията на Витоша - \"Витоша ски\", свързана с \"Юлен\". По втория казус властта и \"Витоша ски\" настояват, че трябва да има изменение в плана за управление на природния парк, за да се подновят старите съоръжения, а еколозите - че законодателството и сега не спира подобни дейности.  Валери Симеонов: Вторият лифт на Банско е благотворителен жест И обвини Васил Велев че защитава чатния интерес на собственика на Първа инвестиционна банка (ПИБ), председател и на Федерацията по ски - Цеко Минев, за когото се твърди че стои зад дружествата \"Юлен\" и \"Витоша ски\".  На въпроса знаят ли в АКИБ кой е реалният собственик на \"Юлен\", след като адвокатът на дружеството Петър Петров обяви, че институциите знаели, Велев отговори: Велев коментира и местните референдуми като този в Трън и Генерал Тошево, подкрепени от зелените. И пак обвини природозащитните организации, че обжалват всякакви инвестиционни намерения. Андрей Ковачев обаче извади следната статистика: Алпинистът Боян Петров внася в екоминистерството свои предложения за Пирин Валери Симеонов: Вторият лифт на Банско е благотворителен жест", "date": "2018.01.19", "title": "Бизнесът не знаел кой стои зад \"Юлен\", но пък анонимни зелени били платени"}
{"url": "http://clubz.bg/63140-turciq_nanese_udari_po_kyurdite_v_siriq", "text": "Турските въоръжени сили нанесоха най-малко 10 удара по позиции на сирийските кюрдски Отряди за народна самозащита (ОНС), предаде АП. От граничния турски окръг Хатай е извършен артилерийски обстрел. ОНС от своя страна са изстреляли няколко снаряда по територията на страната. Ердоган се кани да задуши планираните от САЩ отряди в Сирия 7 кюрдски селища в района на град Африн са били подложени на обстрел от артилерията на Анкара, твърди агенция Мърат. Съобщава се за ранени мирни жители, включително шестгодишно дете. Ситуацията в района на Африн, където живеят 1,5 милиона сирийски кюрди, остава крайно напрегната. Анкара има планове за извършване на антитерористична операция срещу ОНС. Министърът на отбраната Нуретин Джаникли заяви пред в. \"Хюриет\", че заплахата срещу страната му нараства с всеки изминал ден. Той се зарече, че Анкара ще извърши операцията срещу кюрдите и ще продължи на се бори срещу тероризма. Анкара счита ОНС за част от Кюрдската работническа партия (ПКК). Тя е обявена за терористична организация и от Евросъюза, и от САЩ. На 14 януари САЩ разгневиха Турция, след като обявиха решението си да създадат Сили за гранична сигурност (СГС) в Сирия. Според плановете на Вашингтон водеща роля във формацията ще играят бойците от кюрдските ОНС.", "date": "2018.01.19", "title": "Турция нанесе удари по кюрдите в Сирия"}
{"url": "http://clubz.bg/63113-deputat_v_ohranitelniq_zakon_na_gerb_pochti_pishe_imenata_na_firmite", "text": "С тези думи депутатът Иван Иванов от БСП коментира в студиото на Нова тв приетия вчера окончателно от НС Закон за частната охранителна дейност. Частни охранители ще могат да пазят градове и села Маноил Манев от ГЕРБ бурно му опонира, че давайки право на кметовете директно да сключват договори с охранителни фирми, мнозинството не абдикира от охраната на обществения ред - напротив, ставало въпрос само за охрана на инфраструктурни обекти: Какот е известно, една от новостите в закона е възможността общинските градоначалници пряко да договарят с фирми от бранша охраната. Той обвини ГЕРБ и в сътресение на пазара на труда, тъй  като немалка част от общините имат в момента свои охранителни звена, които извършват тази дейност. На това Манев каза, че тези хора ще останат на работа. В живо включване известният като \"селския шериф\" Росен Русанов - кмет на плевенското с. Буковлък нарече мерките \"абсолютно неадекватни\". На това Манев отбеляза, че законът дал правомощия на частните гардове за задържане и използване на физическа сила и помощни средства. Нямало да се налага кметовете на села да плащат, а кметовете на общини ще преценят \"дали могат да си позволят това от бюджета\", каза още герберският депутат.", "date": "2018.01.19", "title": "Депутат: В охранителния закон на ГЕРБ почти пише имената на фирмите"}
{"url": "http://clubz.bg/63114-bitka_na_nervi_i_sladyk_revansh_za_grigor_sreshtu_rublov", "text": "Григор Димитров за втора поредна година си осигури участие във втората седмица на Откритото първенство на Австралия по тенис. В мач от третия кръг българинът преодоля руснака Андрей Рубльов след 6:3, 4:6, 6:4, 6:4 след малко повече от 3 часа. Третият в световната ранглиста бе губил веднъж от Рубльов - през миналата година на US Open, при това с 0:3 сета. В следващия кръг - на осминафинал, първата ни ракета ще спори с победителя от двубоя Ник Кириос - Жо-Вилфред Цонга, който е по-късно днес. Мачът с Рубльов, както и предишния с Макензи Макдоналд (САЩ), отново няма да се запомни като един от най-добрите за Григор. Играта му беше на приливи и отливи, като той направи цели 15 двойни грешки, много непредизвикани и нисък процент реализиран втори сервис. Григор изпили нервите на феновете си, но продължи в Мелбърн Все пак Димитров запази хладнокръвие в решителните моменти, характерът и по-големият опит пак си казаха думата и бяха решаващи за успеха. Никак не е за пренебрегване фактът, че срещата се игра при 40 градуса на сянка на централния корт \"Род Лейвър\", на който нашият представител излезе за трети пореден път тази година. А ако следващият му съперник е Кириос, отново ще спори там. Мачът с Рубльов започна отлично за 30-ия в световната ранглиста, който проби откриващия сервис гейм, и то още от първата възможност. Последва затвърждаване. Това не срина Димитров, който първо намали, а след това върна брейка. В следващите си две подавания Гришо имаше колебания, но някак ги измъкна. В осмия гейм той получи шансове за ключов брейк и грабна третия - 5:3. Затвори за 6:3 и поведе в сетовете. Втората част имаше по-различно начало, а краят бе с обратния знак. Този път Григор проби за 2:1 и поведе с 3:1, а след това и с 4:2. Последваха четири поредни спечелени гейма за Рубльов и изравняване на сетовете след 6:4. И цели два брейка на негова сметка. На скамейката хасковлията разкъса фланелката си, но въпреки това не си позволи да хаби много емоции. А серията на Андрей продължи в третата част за 1:0. Все пак Димитров най-накрая взе подаването си и спря устрема на своя съперник. При 3:2 Рубльов отново се възползва от подаръци на българина и взе аванс с 4:2. Радващо е (и може би ключово!), че най-добрият ни тенисист направи моментален рибрейк, а след това изравни. Този път Григор наниза четири поредни сервис гейма и си върна водачеството в сетовете - 2:1. Любопитно е, че когато сервираше за частта при 5:4, най-добрият спортист на България за 2017-а допусна цели три двойни грешки, което направи гейма доста продължителен. А от този момент до края на мача качеството на играта на Андрей Рубльов падна значително. Личеше, че талантливият руснак, който скоро ще бъде доста по-напред от № 30, губи нервната битка. Димитров обаче също изпитваше амплитуди в действията си, което му попречи по-бързо да приключи мача. В три поредни гейма на свой сервис Рубльов имаше големи проблеми и даваше точки за пробив, но № 3 в света не се възползваше. При 3:3 Григор също даде цели три възможности на опонента си (отново с 3 двойни грешки!), но все пак съумя да оцелее. И най-накрая успя да пробие за 4:3. Това имаше решаващо значение. Но краят на срещата пак бе изпитание за двамата тенисисти, техните щабове и фенове. Григор Димитров отрази майсторски две точки за пробив, а при първия мачбол сложи точка след атрактивно разиграване - 6:4 и 3:1.", "date": "2018.01.19", "title": "Битка на нерви и сладък реванш за Григор срещу Рубльов"}
{"url": "http://clubz.bg/63107-syvetskiqt_chovek_stava_ot_groba", "text": "В мемоарите на Буковски  имаше диалог със следователя, който запомних: Думите \"съветски човек\" днес нямат актуален синоним. Понятието обаче периодично се появява. Всички тези изисквания към медиците и курсантите да се държат скромно на служебните забави , да не снимат \"безнравствени клипове\" (и много други примери от последните години) са тревожни не с това, че понятието \"съветски човек\" отново става от гроба. А с това, че никой не се съпротивлява кой знае колко, не се интересува от законното и моралното право на всички тези кретенски комисии а изискват от гражданите да съответстват на този измислен \"морален облик\". Активността на борците за нравственост има две причини - застаряването на елита (и акцентираният и болезнен интерес към околосексуалната сфера като последица) и приписването на себе си на високоморално поведение. За това не е необходимо да се повтаря глупавият и наивен в днешно време сусловски  битов аскетизъм. Далеч по-лесно е човек да се ограничи с борбата срещу битовите навици на останалите и публично да се наскърбява от името на измислени ветерани по всеки такъв повод.", "date": "2018.01.19", "title": "\"Съветският човек\" става от гроба"}
{"url": "http://clubz.bg/63111-temenujka_petkova_shte_tyrsim_investitor_za_aec_belene", "text": "Държавата пак ще търси инвеститор за АЕЦ \"Белене\", а  с колко ще скочи цената на тока е въпрос на договорености между частните бизнес субекти. Това стана ясно днес от думите на енергийния министър Теменужка Петкова в сутрешния блок на бТВ. Петкова отрече да е имало натиск върху БАН, на която бе възложено да изготви доклад за различните сценарии за реализирането на проекта за втората АЕЦ, върху който доклад правителството стъпи, за да обяви, че проектът е \"жизнеспособен\".  БАН публикува на сайта си двата доклада за АЕЦ \"Белене\" На въпрос все пак към какво решение клони властта, отвърна: По отношение на обявения скок на цената на тока, заради който безпрецедентно бизнесът и синдикатите се вдигат на протест, Петкова посочи, че до 2020 г. бизнесът ще получава държавна помощ, оценена годишно на 270 милиона лева.   Бизнес и синдикати готвят протести срещу скъпия ток Бизнес и синдикати подготвят протести срещу по-скъпия ток за индустрията, който се вдига с 60% от февруари. Предприемачи предупредиха, че поскъпването ще вдигне цените на храните и други стоки, ще доведе до фалити, замразяване на доходите, загуба на работни места в редица отрасли. Председателят на Асоциацията на индустриалния капитал в България (АИКБ) Васил Велев съобщи наскоро, че представители на работодателите са провели среща в Министерството на енергетиката, на която са изложили своите искания. Те настояват да се нормализира начинът на работа на електроенергийната борса, като се увеличи предлагането на електроенергия и се разследват спекулативни, по думите на Велев, сделки. В края на миналата година работодатели отново предупредиха, че търговци на електроенергия се опитват да наложат по-високи с 30 до 60% цени на тока. Тогава от Асоциацията на търговците на ток отговориха, че поскъпването на тока за индустрията е резултат от по-високите цени на световните борси на въглищата, природния газ и петрола през изминалата година. На българския пазар има 150 лицензирани търговци на ток и обвиненията за картел и спекула са необосновани, казаха оттам. Бизнес и синдикати готвят протести срещу скъпия ток", "date": "2018.01.19", "title": "Теменужка Петкова: Ще търсим инвеститор за АЕЦ \"Белене\""}
{"url": "http://clubz.bg/63115-putin_gol_do_krysta_v_ledena_voda_video", "text": "Владимир Путин се потопи при минус 5-6 градуса в ледените води на езерото Селингер северозападно от Москва. Президентът спази по този начин ритуала на Богоявление да се окъпеш за здраве, предаде Франс прес, цитирана от БТА.  Православната традиция повелява на Богоявление човек да се потопи във водата три пъти - в името на Отца, Сина и Светия дух, като символ на кръщението на Исус Христос в р. Йордан. В обкръжението на свещеници и икони от местния Нило-Столобенски манастир Путин влезе гол до кръста в студената вода.   Кремъл обаче съобщава за пръв път, че Путин е участвал в него, макар той често да посещава православни храмове по време на църковни празници.     В обичая участваха и множество жители на Русия, скачайки в заледени водоеми въпреки студовете, достигнали минус 40 градуса в далекоизточна Якутия, съобщи министерството на извънредните ситуации, без да уточни броя на участниците в тези прояви. През 2017 г. в богоявленския обред участваха над два милиона души в Русия.  ТАСС уточнява, че не става дума за църковен ритуал, а за народен обичай, на който Руската православна църква гледа благосклонно, ако хората се отнасят към него с благоговение и нямат здравни противопоказания.  В Норилск - в Далечния север на федерацията, се вихреха снежни виелици и термометрите показваха минус 50, затова властите решиха да отменят ритуала и препоръчаха никой да не се къпе \"поради съображения за сигурност\". В съседните предимно православни страни - Украйна и Беларус, празникът също бе подобаващо отбелязан от много хора, информират местни медии.", "date": "2018.01.19", "title": "Путин гол до кръста в ледена вода (ВИДЕО)"}
{"url": "http://clubz.bg/63070-emile_eksik_zyumbyule", "text": "\"Ако майка ти ти каже, че те обича, провери този факт\" – не помня заглавието на филма, но това пишеше на стената в нюзрума, където се развиваше действието. Стар филм, сега отношението към фактите е по-обтекаемо почти във всички страни и почти на всички места. С едно изключение – в обществените медии. Те затова са финансирани от всички нас – обществото плаща за истината. Ще започна с уговорката, че харесвам Емил Кошлуков. Както, да речем, харесвам зюмбюл. Защо избрах точно това цвете - не знам, може би подсъзнателно заради израза \"паднал със зюмбюл от небето\". Обаче зюмбюл в салатата си не вярвам някой да харесва. Всяко нещо е добро на мястото си. Знаеш ли кой е собственикът на списание \"Биограф\" – питат ме тези дни, – нещо много взеха да го рекламират по БНТ. Не, не знам на кого е списание \"Биограф\", само се досещам. Ей, не се научихте журналистите да броите нагоре от десет – казва ми друг наивен зрител, – как да бяха протестиращите за Пирин десетки, лично видях, че са хиляди. Я ми кажи – това пък трети зрител, – какво беше това писмо на Пеевски, дето го изчетоха в новините, кой го ядоса толкова? Това зрителят би трябвало да е разбрал от предхождащ репортаж за представянето на т.н. Бяла книга за свободата на медиите в България. Не, зрителят няма как да е разбрал, защото такъв репортаж е нямало. Защо тогава това писмо го прочетоха – чуди се зрителят, – сигурно авторът му си е платил по тарифа? Сигур… През миналата седмица прекарах всяка вечер по един час с Емил Кошлуков в \"Още от деня\". Предполагам, че това е било предаването с най-висок рейтинг през седмицата, всички го гледахме – някои от любопитство, други от загриженост, трети за сеир. Тези третите получиха най-много – то беше хилотене като от тамада на войнишко изпращане в голяма селска палатка, то беше подвикване и надвикване, в един момент Кошлуков така се въодушеви в ролята  на събеседник, че Андрей Райчев компенсаторно започна да кима учтиво като водещ – малка весела телевизийка. Време е отново за Let it be Чувам какво ми казвате: дистанционното е в ръката ви, превключете. Не, този път нямате право да кажете това, защото става дума за обществената телевизия. Ако беше частна комерсиална телевизия, работата е проста и ясна – щом не ти се гледа риалити за пеене, превключваш на реалити за танцуване. Като не ти допадат турските филми, местиш се на канала с индийски. Ако искаш обаче да си добре информиран гражданин, плащаш през бюджета да има обществена телевизия и гледаш обществената телевизия. Добре информиран означава обективно, вярно, без идеологически, партийни или рекламни примеси с точни, проверени факти. И цитирани непременно от източника – това за журналистиката е непоклатимо правило, прилага се по силата на професионален инстинкт. Емил Кошлуков е завършил политология. В разбълниканата с миксера на прехода българска глава това е доста сродно с журналистиката. Нали помните „Телевизията върви след победителите“ и т.н. скърпени аргументи за оправдание на слугуването. Всъщност е точно обратното: журналистиката е противоположното на политологията, докато не се появи мръсната сводница пропагандата и ги чифтоса. Говорим за една основна част от журналистиката, която, впрочем, е основна и за всяка обществена медия – новинарството. Новината трябва да е като водата – без вкус, без мирис и без цвят. И трябва да идва от извора, а не да е преточена през девет канала в десети. По тази причина журналистиката търси източника, а политологът се увърта покрай опорните точки на политиката. Човек или е учил това, знае го и то се превръща в част от самия него, или не го е учил и не иска да го научи, защото незнанието не му е пречило да си живее добре живота, даже му е помагало. Което не е беда, когато си в ролята на политик, водещ в малка медия, член на жури, сладур, фейсбукарски паун и т.н., но става проблематично, когато си програмен директор на обществената телевизия. Емил Кошлуков на амбразурата Емил Кошлуков обича да дискутира в социалната мрежа. В работно време, разбира се. Това на запад от нас, а май че вече и у нас, се смята за корупция (хаби се работно време, платено от данъкоплатците), но тук минава за симпатично снизхождане до широките интернет маси в името на тяхното ограмотяване. Говори се, че от няколко месеца БНТ няма програмна схема, предавания се чудят ще ги бъде или няма да ги бъде следващата седмица, но програмният директор не занемарява дейността си да просвещава населението във фейсбук с определен акцент по сексуални теми. Последно г-н Кошлуков беше развълнуван от стандартите за сексуално образование в Германия, като ги цитира и илюстрира с вестник „Юнге фрайхайт“ – ето това е нещо, което човек, имащ нещо общо с журналистиката, никога не би направил. За елементарна, базисна професионална нагласа става дума. То е същото като хирург да влезе да оперира, без да си измие ръцете. И не защото вестникът е крайно десен, макар политкоректността да измисля нови названия за привържениците на \"Алтернатива за Германия\" като увъртяното „нови (крайно) десни“. Човек може да харесва и крайно леви, и крайно десни вестници, но журналист не може да цитира като източник партийна брошура, след като си има истински източник – това е документ от стандарти за сексуалното образование на Световната здравна организация (60 страници), от които „Юнге фрайхайт“ е съставил удобна за каузата си табличка от пет-шест реда. На това не му се вика просто извадено от контекст, вика му се пропаганда. В случая – ако сме повече искрени, отколкото политкоректни – крайно дясна пропаганда. Нали се сещате какво е пропагандата – мръсната сводница между журналистиката и политиката. Ти може да си против тези стандарти в сексуалното образование, но когато говориш за тях и си журналист, трябва да цитираш източника им и това е документът на Световната здравна организация. Когато се подкрепяш с публикация на „Юнге фрайхайт“, това означава няколко неща. 1. Оставил си някакви хора в Германия да мислят вместо теб, да ти сдъвчат информация и да ти я изплюят в устата като на безпомощно голишарче. 2. Занимаваш се с журналистика, но не си виждал учебник по журналистика. 3. Не информираш, а пропагандираш. В крайна сметка Емил Кошлуков публикува и документа на СЗО, в дискусията се намеси журналист и той се видя принуден. Но не заради това написах този текст. Емил Кошлуков не е по-лош от безличния Константин Каменаров и е само едно от лицата на похищението на националната обществена телевизия. Написах го заради зъзнещите от страх журналисти в БНТ. Достатъчно стара съм, за да съм виждала и преживявала журналистически страх при социализма – повярвайте ми, не беше чак толкова голям. Затова в този текст не използвах нито един факт, споделен от работещ в БНТ – ами ако ме познаят, ами ако се досетят, ами ако разберат, нали няма да ме издадеш… Такова човешко замръзване, такова треперене и такова криене по ъглите май никога не съм виждала. Емиле, от теб се страхуват. Казвам го на онова симпатично момче, което някога се бореше против онези, които създават страх. Сега ги е страх от теб, защото те възприемат като аватар на безцеремонния, невежествен и агресивен монопол на журналистиката в България. А ти си знаеш, че не ти е там мястото и че си назначен за КошЛУКОВА глава. Вземи освободи тези хора от страха – сега можеш да го направиш и то е точно това, което мечтаеше да направиш преди много години. Излез завинаги от тази пълна с признаци  сграда, обърни се и кажи на сбогуване: „Момчета и момичета, не се страхувайте, не лежахме за това по затворите, нито пък за постове. И се борете за началници, които са наясно, че за една обществена телевизия рейтингът не значи много, но доверието значи всичко.“ Защото знаеш ли какво най-много липсва в тази наша държава? Достойнство липсва. Благословия е човек да може да го прояви. Емил Кошлуков на амбразурата", "date": "2018.01.19", "title": "Емиле, ексик зюмбюле"}
{"url": "http://clubz.bg/63122-deputat_ot_bsp_zashto_gi_nqma_partizanite_v_uchebnicite_po_istoriq", "text": "Депутатът от БСП Ирена Анастасова произнесе декларация от името на парламентарната група на левицата от парлментарната трибуна. Тя бе посветена на новата учебна програма и най-вече на материала по история. Анастасова изтъкна, че в програмата има големи пропуски. В учебникът по история за 10-ти клас отсъствали понятия като  фашизъм и партизани. Според нея е особено цинично отсъствието на фашизъм и пронацистки характер на упралвението на България преди 9 септември 1944 г. Комунизмът влиза в учебниците по история И допълни, че няма държава в света, която да се срамува от съпротивата срещу Хитлер. Тя се обяви за промяна в програмите по история за 10 клас и за вярно отразяване на историческите факти. Анастасова припомни, че от училището се очаква олекотяване на съдържанието. Докато в новите програми учебният материал силно се компресирал. Анастасова каза още, че в учебната програма се изваждат или връщат едни или други български писатели и се пропускат цели епохи от историята.", "date": "2018.01.19", "title": "Депутат от БСП: Защо ги няма партизаните в учебниците по история?"}
{"url": "http://clubz.bg/63120-krajno_vreme_beshe_prestypleniqta_na_komunizma_vlizat_v_uchebnicite", "text": "От едно кратко съобщение на Министерството на образованието преди дни научихме, че са утвърдени и публикувани новите учебни програми за 10-и клас. Наред с новостите в природните науки, литературата и изкуствата, съобщението изрежда и новите понятия по история, където с,ед много други се появява думата “комунизъм”. Промяната обаче е революционна и това определение изобщо не е пресилено. За първи път учебната програма, която е задължителна, казва на учителите по история, че трябва да обясняват на децата за комунистическия режим, култа към личността, Народния съд, репресиите и лагерите. Този хубав, хубав комунизъм Промяната е революционна, защото 29 години след свалянето на Тодор Живков и края на еднопартийния режим на БКП българските ученици знаят за онзи период само това, което чуват у дома от родители, близки или роднини. Така много млади хора не знаят нищо за годините от 1944-та до 1989-а, а някои са придобили “розовите очила” на своите носталгични баби и дядовци, привърженици на Комунистическата партия. Резултатът е, че когато изследователският център “Тренд” попита през ноември: “В кой период бихте искали да живеете?”, 41% от анкетираните посочиха годините на комунизма. Комунистическият период и досега присъстваше в някои учебници по история, но точно като период - без понятия като “Народен съд” и \"възродителен процес\", без зависимостта от СССР и без характеристиките на тоталитарната държава. Комунизмът присъстваше в някои учебници, но това зависеше от конкретните автори - сега е част от задължителната програма и това трябва да бъде отразено във всички следващи учебници. Комунизмът влиза в учебниците по история Учениците сега ще се запознават с “ролята на СССР за налагане на комунистическия режим”, “култа към личността”, “едноличната власт на Тодор Живков”, “политическия терор и репресии”, “съпротивата срещу комунистическия режим”, “политиката на БКП към българите от Пиринска Македония”, “дисидентските прояви”, както и “технологичното изоставане на България спрямо Запада”. В час ще се обсъждат понятията “диктатура на пролетариата”, “насилствено коопериране”, “репресивен апарат”, “изселване”. Всичко това е качествено ново и ще премахне един срамен за страната ни факт: България бе единствената сред бившите комунистически държави, които днес са в НАТО и ЕС, където тоталитарното минало не е подробно изучавано в училище. Включването на комунизма в учебната програма не стана от само себе си. През 2014 г. проф. Евелина Келбечева от Американския университет в България написа петиция за това. Тя бе подкрепена от свои колеги, граждани и политици. Трима президенти застанаха зад каузата - Росен Плевнелиев, Петър Стоянов и покойният д-р Желю Желев. Съпротивата срещу тази промяна бе огромна както от самата образователна система, която по принцип приема трудно всяко нововъведение, така и от историци с по-леви убеждения, които са склонни да оправдават престъпленията на комунистическия режим. Депутат от БСП: Защо ги няма партизаните в учебниците по история? Има и гласове против - някои историци изразяват недоволство, че този период е представен в негативен контекст. Други им отговарят, че нима нацизмът се представя някъде в позитивен контекст? Припомнено бе също, че от 2000 г. в България действа закон за обявяване на комунистическия режим за престъпен. Без спорове не може - това също е част от демокрацията. По време на обсъждането е имало и компромиси: от програмата са отпаднали “съветска окупация” и подготвяното присъединяване на България като шестнайсета република към СССР. Промяната обаче е факт и тя наистина е значима. Така след още едно поколение може и да не се стряскаме, че повечето българи свързват комунизма преди всичко с работа, спокойствие, безплатно здравеопазване и образование и икономически подем и като че ли са забравили за отнетите човешки права, убийствата без съд и присъда и национализацията. Комунизмът влиза в учебниците по история Депутат от БСП: Защо ги няма партизаните в учебниците по история?", "date": "2018.01.19", "title": "Крайно време беше: престъпленията на комунизма влизат в учебниците"}
{"url": "http://clubz.bg/63105-frans_timermans_obqvi_istanbulskata_konvenciq_za_prioritet_na_evropejskata_levica", "text": "Прословутата вече и у нас Истанбулска конвенция и покрай нея отказът на БСП да подкрепи ратификацията й се били тема на последното заседание на групата на Партията на европейските социалисти и демократи в Европейския парламентна във вторник. Това е ден преди премиерът Бойко Борисов да представи в Страсбург приоритетите на българското председателство на Съвета на ЕС и няколко дни след като БСП препотвърди позицията си против конвенцията, а лидерът на ПЕС Сергей Станишев да обяви този акт за политическа грешка. Тежка реч по повод конвенцията и върховенството на закона е държал и зам.-председателят на Еврокомисията Франс Тимермарс. В неговия ресор като комисар са и човешките права.       Франс Тимерманс е обявил приемането на Конвенцията за защита на жените от насилие и срещу домашното насилие като  По думите му ако някъде има неразбиране за важността на Истанбулската конвенция и гаранциите, които тя дава да борба с домашното насилие и насилието срещу жени, то това неразбиране  . Той изрично предупредил че всякакви популистки залитания на партиите от левицата няма да им донесат гласове и че така не се печелят избори. \"Хората ще се върнат при нас, когато им покажем, че пред тях има бъдеще и то носи нещо добро\", заявил още комисарят пред евродепутатите от европейската левица. По думите му ", "date": "2018.01.19", "title": "Франс Тимерманс обяви Истанбулската конвенция за приоритет на европейската левица"}
{"url": "http://clubz.bg/63109-nova_ideq_za_vyzduha_senzori_izmervashti_zamyrsqvaneto_ot_vsqka_kola", "text": "Предложените от Столична община мерки като затваряне на части от София за коли с четни и нечетни номера, което би изисквало КАТ да следи всяка малка уличка и въвеждането на евтин градски транспорт в дните с най-високи нива на фините прахови частици няма да оправят проблема с мръсния въздух. Решението е в газификацията и в измерването на нивата на замърсяване от всеки частен автомобил. Това каза днес общинският съветник Трайчо Трайков в сутрешния блок на бТВ. На 25 януари предстои столичният общински съвет да одобри окончателно краткосрочните мерки за подобряване на качеството на въздуха в София, част от по-големия план за града. София с нов план срещу мръсния въздух - самозатваря се По отношение на идеите за по-високо данъчно облагане на по-старите и замърсяващи коли, а не както е сега - те да се ползват с \"преференции\" спрямо новите и по-щадящи околната среда автомобили, Трайков припомни, че такова решение може да се вземе на държавно, не на общинско ниво чрез промяна в данъчната политика. Първи мерки срещу мръсния въздух в София - какви и кога Бившият енергиен министър коментира и доклада БАН за сценариите за строителството на АЕЦ \"Белене\", използван от правителството като мотив да говори в полза на проекта.  Първи мерки срещу мръсния въздух в София - какви и кога", "date": "2018.01.19", "title": "Нова идея за въздуха: Сензори, измерващи замърсяването от всяка кола"}
{"url": "http://clubz.bg/63100-germaniq_shte_poharchi_nad_%E2%82%AC1_trilion_za_da_namali_co2", "text": "Германия ще трябва да похарчи над 1 трилион евро, за да отговори на целите на Европейския съюз до 2050 г. да намали емисиите на въглероден двуокис, констатира проучване, поръчано от германската индустриална група BDI. Европейската енергийна карта предвижда намаляване на емисиите въглероден двуокис с над 80% до 2050 г. Световните въглеродни емисии се повишават с 2% Проучването, за което съобщава агенция Ройтерс, отбелязва, че е технически възможно да се постигне по-ниската крайна цел на ЕС за елиминиране на 80-95% от емисиите до 2050 г., но са необходими сериозни инвестиции. Ако Германия трябва да отговори на изискването за по-сериозно намаление, това ще изисква огромни, но засега неуточнени допълнителни разходи. Анализът, подготвен от Boston Consulting and Prognos в продължение на месеци, отбелязва също, че целите на ЕС трябва да се прилагат на глобална основа за защита на конкурентоспособността на германската индустрия.  България срещу ЕК: против затварянето на мръсни тецове Проучването посочи някои възможности за постигане на целите в областта на климата, включително разширяване на ценообразуването с въглероден диоксид в ЕС, което вече е в сила за енергийния и промишления сектор. Призовава се и за по-голяма подкрепа за неутрални за СО2 горива чрез използването на алтернативни източници на енергия като метан. Анализаторите смятат за наложително разработването на подземни системи за улавяне и съхранение на въглерод. Бъдещите коалиционни партньори в Германия се съгласиха миналата седмица да отхвърлят плановете за намаляване на емисиите на СО2 с 40% до 2020 г., въпреки че възнамеряват да запазят целта си от 55% за 2030 г., казаха източници, запознати с преговорите. В името на поставената цел за намаляване на вредните емисии до 2050 г. Брюксел призова страните-членки към подобряване на енергийната ефективност и увеличаване на енергията от възобновяеми източници в енергийния микс. Това ще бъде насърчено чрез поскъпването на емисиите за въглероден диоксид (до 88 евро за тон през 2030-2035 година), както и затварянето на въглищни и газови централи. Целта е до 2030 г. да бъдат затворени всички електроцентрали на въглища, за повечето от българските срокът е още по-кратък - до 2020 г. България срещу ЕК: против затварянето на мръсни тецове", "date": "2018.01.19", "title": "Германия ще похарчи над €1 трилион, за да намали CO2 "}
