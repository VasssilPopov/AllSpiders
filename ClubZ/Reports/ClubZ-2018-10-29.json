{"url": "http://clubz.bg/75119-peskov_putin_i_trymp_shte_si_sverqt_chasovnicite_v_parij", "text": "Главната цел на предстоящата среща между президентите на Русия и САЩ Владимир Путин и Доналд Тръмп е \"сверяване на часовниците\", съобщи прессекретарят на Кремъл Дмитрий Песков, цитиран от РИА Новости. Той отбеляза, че президентите на Русия и САЩ традиционно имат много теми, по които трябва да обменят мнения, пише \"Фокус\". Освен това лидерите ще обсъдят двустранните отношения. Путин: Да се видим с Тръмп на 11.11. в Париж Путин и Тръмп трябва да се срещнат на 11 ноември в Париж, където ще се проведат мероприятия, посветени на 100-годишнината от края на Първата световна война. Предишната среща между двамата се състоя през юли в Хелзинки. На нея президентите обсъдиха практически целия спектър на двустранните отношения и международния дневен ред, като по някои теми бяха постигнати договорки. ", "date": "2018.10.29", "title": "Песков: Путин и Тръмп ще си сверят часовниците в Париж"}
{"url": "http://clubz.bg/75128-borisov_privetstva_erdogan_i_tretoto_letishte_v_istanbul", "text": "Премиерът Бойко Борисов, единственият лидер от ЕС, присъствал на церемонията по откриването на третото летище в Истанбул, заяви, че това е значителна стъпка за инфраструктурната свързаност на региона с ЕС. Откриването се провежда в деня, в който Турция чества 95 години от създаването си като република. \"Убеден съм, че новото летище в Истанбул е не само огромен принос за развитието на транспортната инфраструктура, за контактите между хората и за развитието на търговско-икономическите отношения. То е значителна стъпка в реализирането на инфраструктурната свързаност на региона с ЕС, която бе сред приоритетите на българската външна политика по време на Българското председателство на Съвета на ЕС\", подчерта министър-председателят Борисов пред турския президент. Освен непосредствен съсед на България, Турция остава и важен партньор в области като миграцията, борбата с тероризма, енергетиката, земеделието и животновъдството, търговията, отбеляза Борисов. \"Вярвам, че откриването на новото летище символизира както нашите досегашни съвместни успехи, така и бъдещото ни сътрудничество, взаимно доверие, толерантност и мир“, посочи още премиерът. Борисов единствен премиер от ЕС на церемонията за третото летище в Истанбул Предвижда се до края на годината през аеропорта да минават по 2000 самолета на ден на повече от 250 превозвача, които обслужват над 350 дестинации. Най-големият комплекс от безмитни магазини в света се намира на летището - 53 000 кв. метра търговски площи на известни брандове. Летището разполага с огромен паркинг от 70 000 места за автомобили. Първият полет ще е до турската столица Анкара, а на следващия ден - първият международен ще е до Севернокипърската турска република.  ", "date": "2018.10.29", "title": "Борисов приветства Ердоган - и третото летище в Истанбул"}
{"url": "http://clubz.bg/75116-avstriq_kraj_na_smqnata_na_vremeto_prez_2021_g", "text": "В ЕС има голяма подкрепа на предложението на Австрия смяната на часовото време да бъде прекратена не догодина, а през 2021 г. Това заяви австрийският министър на транспорта Норберт Хофер. Той говори на среща с колегите си от Евросъюза в Грац. В момента Австрия е председател на ЕС. „Скептиците“ са Полша, Швеция и Великобритания. Последната обаче напуска Съюза в края на март 2019 г. и може да не се подчини на евродирективите по въпроса, ако има такива. Кое часово време да изберем? Според Хофер макар огромен брой от хората да искат край на смяната на времето, повечето страни от ЕС не са готови да го направят през 2019 г. Именно затова Австрия е предложила това да стане през 2021 г. Сред главните причини за притесненията е, че много сектори няма да могат да бъдат приведени в готовност през оставащите 18 месеца до края на първоначално планирания срок. Най-сериозен е въпросът с промяната на графика на самолетните полети. Освен това Еврокомисията ще обсъди предложението да бъде назначен координатор на ЕС по 2. ЕК ще обмисли назначаването на координатор, отговорен за хармонизирането на промяната. Именно така няма да има \"кръпки“ в часовото време.", "date": "2018.10.29", "title": "Австрия: Край на смяната на времето през 2021 г."}
{"url": "http://clubz.bg/75111-biografiqta_na_stoichkov_zashto_se_snima_za_plakat_na_vis_2", "text": "„Някои истории са прекалено истински, за да се разказват. Но аз реших да опитам. Казват, че времето не е добър приятел на истината. И може би е така, ако си по обикновените неща или правиш всичко „като хората“. За хубаво или за лошо, при мен никога не е било така“, казва Христо Стоичков в официалната си биография „Христо Стоичков. Историята“ („Софтпрес“), която преди дни излезе на българския книжен пазар.  Един от най-великите футболисти на ХХ век, както го нарича Франц Бекенбауер, разказва историята си пред журналиста Владимир Памуков  , който я предава от първо лице. На 400 страници Стоичков разказва емоционално как изкачва своя Еверест и споделя, че и днес, когато погледне надолу, за да види откъде е тръгнал, все още му се завива свят. Четири фактора, по думите му, определят неговия успех:  Стоичков и Памуков работят над биографията повече от година и пресъздават кинематографично израстването на Камата като играч, препятствията, през които преминава по пътя към успеха, и епохата – доминирания от държавата спорт, който създава шампиони, но и наказва жестоко провинилите се. Футболистът споделя за отношенията си с приятели и врагове. Любопитни са никога неразказаните до този момент истории – за пристигането в София, за да стане част от отбора на ЦСКА със служебния автобус на „Левски“, за първата тайна среща с Йохан Кройф в Майорка, за тихия семеен празник за двама вечерта, след като разбира, че „Златната топка“ е негова. В книгата са поместени фотографии от личния архив на Стоичков, както и на знаменития Бончук Андонов – мигове по пътя към успеха и триумфа, те ни връщат в младежкия отбор на „Марица“ през 80-те, в САЩ през 1994-та, в Барселона… Книгата „Христо Стоичков. Историята“ ще бъде представена на 5 ноември в зала „София“ на хотел „Маринела“. Христо Стоичков: Обичта е на стадиона, хората знаят кой е клубът На финала срещу южнокорейския „Сувон-Самсунг“ оправдах напълно доверието и разходите на кралското семейство. Победихме 1:0 с мой гол в 8-ата минута и след награждаването лично поднесох на принца купата, за да я вдигне ликуващ. Всички във ВИП-а ми приличаха на разлудували се дечица. Бяха загърбили протокол, обноски, кралска дистанция към околните… Оставаше само и аз да седна пак „по лондонски“ на парапета пред тях с трофея. Отново видях как Цар Футбол побърква хората. Независимо дали си на Южния или на Северния полюс, в Сахара, в Тибет или при австралийските аборигени. В дадени моменти в Риад наистина се чувствах като мисионер на най-великата игра. Местните постоянно ме приветстваха и се радваха бурно на победата. А накрая се наложи да ме изпратят на летището с карго, защото нямаше друг начин да си събера подаръците. Цяла седмица всеки нещо ми тикаше в ръцете. Трите камилчета обаче все пак ги отказах, което ми костваше няколко дузини поклони, за да не обидя на раздяла домакините. Да ви призная – едва ли щях да откажа „тричленката“, ако по това време бяха на линия днешните ми приятели от Етрополе. Сигурен съм, че те щяха много да се израдват на камилчетата, но с бойните натури от Балкана животът ме събра по-късно. Прекратих бойкота си на националния тим в началото на юни 1997 година. Единайсет месеца по-рано тръгнах на борба за справедливост, но се оказах войвода без чета. Онова   свърши отлична работа на новата футболна власт. Не само защото беше вярно, но и защото го използваха навреме. Разбира се, не се дадох без бой. Най-малкото им скъсах нервите до връщането ми в тима. Всичко започна, като прочетох онези обидни думи на Батето на 9 юли 1996 година: „ Отговорих им веднага – скоро да се стягат за извънреден конгрес! Първият мач от световните квалификации донесе конфузна загуба от Израел – 1:2. Вторият – голям срам – опълчение в Люксембург за измъчена победа над футболното джудже с 2:1. Третият – скандал след 3:1 над Кипър, защото местният парламент стартира разследване дали националите им са играли черно тото, залагайки на своя загуба при точен резултат… В този период говорех само за две-три силни медии и нонстоп бомбардирах БФС от Барселона. И мнозина у нас прогледнаха за ситуацията – имаше реално опасност Четвъртите в света да се разминат с Мондиал’98. Постепенно недоволните нарастваха и извънредният конгрес стана неизбежен – в края на декември 1996 година. Както им бях обещал. За съжаление, страната ни тогава се тресеше от много по-сериозни проблеми от това кой ще управлява футбола. Банките се сринаха, фирми фалираха, цели семейства загубиха работата си в този период. Държава на практика нямаше и силовите групировки диктуваха положението. Набъркани бяха, естествено, и във футбола. И ако някой ви каже, че тогава е можел да ги пренебрегне тотално, значи нагло ви лъже.   Моят бойкот се оказа много изгоден за опозицията и те използваха положението за атака. А аз трябваше да съм луд да бъда против и така положението стана взривоопасно. Заговори се дори за нещо повече от словесни престрелки в залата.   По това време приятели ме предупреждаваха, че трябва да внимавам много при идванията ми в България. Особено да не ми отвлекат децата за откуп.  На конгреса старата власт оцеля, след като в последния момент ЦСКА, със собственик Илия Павлов тогава, се отметна подлярски и подкрепи Батето. Аз пък бях прекалил с атаките към Христо Бонев, като дори го бях обидил незаслужено, наричайки го „Господин Никой“. Разбира се, визирах позицията му на национален селекционер и лошата игра на отбора. Нищо повече. И имах намерение още преди конгреса да се изясним и дори да се извиня лично, но хиена като Бонев избягваше среща с мен. Знаеше, че на нея няма как да не се сдобрим, но не знаеше какво може да произтече в крайна сметка от помирението ни. Мътни времена бяха наистина. Разбира се, въпросната среща беше неизбежна, както и конгресът, който им бях обещал. Но след загубата на моя тим на форума смених тактиката като във футболен мач. Някои от съотборниците ми постъпиха йезуитски след Евро’96, но за почти година го преболедувах. Контрата обаче остана в мен и това не ми харесваше. Исках да им покажа, че ако реша, и аз мога да действам хлъзгаво като тях. И да се върна в националния отбор не през задния, не и през парадния, а през някой страничен вход. Прецених ситуацията без излишни емоции. В БФС вече бяха наясно, че има реален риск без мен да се провалят в квалификацията за Мондиал’98. А подобна развръзка за тях бе равносилна на ритуално харакири. Феновете изобщо нямаше да ги бавят – щяха да ги изметат без съд и присъда. И конгрес нямаше да дочакат дори. Знаех, че съм камък, който въпреки всичко случило се до момента няма как да заобиколят. И бях абсолютен реалист за създалото се положение. Изобщо не се водех от популярното у нас   Решителните срещи с Русия за Мондиал’98 бяха в края на програмата на квалификационната група. Постепенно под натиска на големите медии БФС върна в отбора и Любо Пенев, и Данчо Лечков, и Петър Хубчев, но той пък на инат отказа. На мен Батето като стар и печен играч ми изпрати емисари, че е окей да се завърна. И дори ме светна за най-прекия път – да се разбера директно с Христо Бонев. натъртиха ми хората на Славков. Изпратих ги с кратък отговор: Така се стигна до прословутата среща с букета за Бонев, както твърдяха някои тъпанари. Цветята, естествено, бяха за съпругата му Ема. Направих най-нормалния жест за един неканен гост – поднесох букет на домакинята, преди да разбера дали ще ме приемат, или изгонят. Наскоро бате Ицо каза в интервю, че като ме видял през шпионката пред вратата на апартамента, казал на жена си: Не знам дали се шегува, или е било наистина така, но в крайна сметка прие бащински извиненията ми. Както и очаквах, бързо се разбрахме. Не го каза, но знаех – даваше си сметка, че без мен мондиалът по-скоро ще се окаже невъзможен за България. В лагера на националите в Слънчев бряг нахлух изненадващо за отбора 5 дни преди мача с Люксембург. Христо Бонев обяви решението – Христо Стоичков се връща в тима. Без коментар. Бях много ядосан на Трифон, че като мой брат не ме подкрепи в бойкота и не пропуснах да го издразня веднага.  обявих му вместо „Здравей“ Провокирах го само, а той взе, че се хвана и избухна сериозен: развика се, държейки се за главата Още същия ден се обадих на корифея на спортните фотографи Бончук Андонов да ми изпрати спешно големи копия на снимка от вестник „Старт“. Помнех отлично фотоса – на цялата първа страница публикуваха как връчвам лентата на Трифон в ЦСКА, преди да замина за „Барселона“. И на мига щом получих пратката, разлепих снимката на няколко места в станцията на Министерския съвет в Слънчев бряг, лятната резиденция на отбора ни. А под тази в моята стая дори написах: Избих рибата. Като част от „отмъщението на роднините“ си наложих и вечер да не излизам никъде. Стоях си кротко в лагера и само питах на висок глас: Бонев нямаше как да не реагира – ядосан дебна една вечер от балкона си нарушителите и естествено ги хвана. Свика и събрание. Глоби, наказания. Аз си пасувам. Но по-късно не пропуснах да ги жегна, като им казах, че всеки си заслужава съдбата. Не си удържаха на думата, предадоха Пената, а сега хленчат. Подхвърлих им също, че дори след година скандали пак съм „най-добре“. Да, вярно се оказа все пак онова  Всичко по моята вендета си го позволих, защото мачът с Люксембург беше лесен и нямаше опасност от гаф. Спечелихме с 4:0 – голмайстори Стоичков, Костадинов, Балъков и Лечков. Какво каре само! Бях убеден, че в пушките ни има още барут. А и нали се върнах, за да играя пак на световно. Преживях адски тежко единайсетте месеца на бойкота. Много гадно бе, когато гледах отстрани как моят отбор се гърчи срещу футболни „гиганти“ като Израел и Люксембург. Разбира се, давах си и сметка – сам се вкарах в тази кошмарна история. Но пък бях прав и ако и днес мога да избирам, отново ще мина по същия път. Както и да е – истинският играч приема провала, сякаш нищо не е станало. Продължих напред с белег, който и до днес ми напомня да внимавам, когато се дават гръмки обещания или се обявява „няма проблем“. Налагам си обаче да не задълбавам в някаква силна мнителност. Не съм от онези, които вярват само на Бог, защото не вярват на хората. Но пък винаги си имам едно наум, когато се афишират големи планове. Класирахме се за Франция’98 след мач, за който и до днес руснаците плачат, както ние от съдийството на полуфинала срещу Италия в Щатите. жалваха се в София лидерите на „Сборная“. Какво да се прави? Футболът не винаги е справедлив, момчета. Поколения български национали предполагам ще го потвърдят. Хвърлих 20-метров пас на Трифон и той с глава заби за победното 1:0 в средата на второто полувреме. Препълненият „Васил Левски“ се разлюля от възторг. Освободихме руснаците от световното на 10 септември, както бях обещал. Дали щяхме да победим и да се класираме с този успех, ако не бях се върнал? Няма кой да ви каже по една проста причина. Във футбола няма „ако“. Ако този играл, ако онзи не играл… Ако еди-кой си не го били спрели за чужбина, ако друг не се бил контузил там, ако баба беше мъжка… Чешене на езиците само. Накрая стойност имат единствено резултатите. И е тъпо, даже много тъпо, да спориш с фактите. Последното до този момент участие на страната ни на мондиал, за съжаление, се оказа неуспешно като всички други преди фурора в САЩ’94. България на финалите – каква скука! Онази английска фраза пак стана актуална. Участници и нищо повече. Фон за великите сили. Можехме да направим и нещо повече, но този път ни Господ, ни Дявол се интересуваше от нас. Разбира се, когато шансът ти обърне гръб, идва ред на моженето. И ако бяхме запазили стария си отбор, вероятно щяхме да излезем от групата. Но „ако“ няма. Имаше факт – Четвъртите в света вече ги имаше само на хартия. Не, не казвам, че бяхме книжни тигри. Просто старият отбор реално бе захвърлен на бунището на историята. Смяната на властта в БГ футбола имаше цена и именно във Франция дойде времето да се плаща сметката. Тук през 1993 година започна нашият фурор и тук, 55 месеца по-късно, свихме платната. Каква ирония, нали?", "date": "2018.10.29", "title": "Биографията на Стоичков: защо се снима за плакат на ВИС-2"}
{"url": "http://clubz.bg/75126-kmetyt_na_sofiq_uveri_nqma_da_se_vdigat_mestni_danyci_i_taksi_dogodina", "text": "Кметът на София Йорданка Фандъкова увери, че няма да се вдигат местни данъци и такси през 2019 г., както и че е рано да се каже дали ще е пак кандидат на ГЕРБ за столичен кмет на местните избори следващата есен. В предаването \"Още от деня\" по БНТ Фандъкова заяви, че предстои тежка зима, но няма да позволи местните избори да попречат на реализирането на големите проекти в столицата. След \"Графа\" проверяват работата и по линията на трамвай № 5 Основна тема на разговора й с водещия Емил Кошлуков бяха ремонтите в столичния център и недоволството, което предизвикаха. Кметът на София посочи, че разбира недоволството, тъй като това са тежки за изпълнение проекти, които \"създават много трудности за хората\" - подменя се подземна инфраструктура, като канализацията например не е подменяна от сто години. Наред с това тя заяви, че има и много спекулации и \"откровено лъжливи новини\". По думите й, това са политически атаки. Запитана откъде, тя отговори: След недоволството срещу качеството на ремонта на \"Граф Игнатиев\" и прилежащите й \"Солунска\", \"Шишман\" и \"6-ти септември\", който се извършва от \"Джи Пи Груп\", компанията се оттегли от спечелена поръчка за цялостната трамвайна линия по бул. \"Цар Борис III\", финансирана от европейската оперативна програма \"Региони в растеж\".  Дупката пред \"Кристал\" остава - сменят й тревата Сега поръчката ще бъде обявен отново, каза Фандъкова, като добави, че проектантът е същият, който е и на \"Граф Игнатиев\" (архитектурно студио \"А.Д.А. груп\" - б.р.). Взехме решение с главния архитект Здравко Здравков да поканим международни архитекти, обяви кметът на София. В средата на октомври по БНР тя каза друго - че конкурсът още не е окончателно завършен, няма сключен договор и предстои да бъде класирана, най-вероятно, втората фирма. Поръчката е за 40 434 940.92 лв. без ДДС.  Фандъкова за ремонта на \"Графа\": Възложих контрол на контрола Дупката пред \"Кристал\" остава - сменят й тревата Фандъкова за ремонта на \"Графа\": Възложих контрол на контрола", "date": "2018.10.29", "title": "Кметът на София увери: няма да се вдигат местни данъци и такси догодина"}
{"url": "http://clubz.bg/75118-daniel_mitov_nevinen_zamestnikyt_mu_vinoven", "text": "Даниел Митов е оправдан по обвинението за \"злоупотреба с доверие\", което повече от година го водеше в Специализирания наказателен съд. Заместникът му от МВнР от кабинета \"Борисов-2\" Христо Ангеличин обаче е виновен за безстопанственост. Той получи 4 години затвор от 6-и състав на СНС и глоба от 4000 лева. На 9 май 2017 г. двамата очаквано станаха поредните от  членовете на кабинета \"Борисов-2\", които ефектно бяха разходени до Столичното следствие, за да им бъдат връчени обвинения, докато отвън чакат строени почти всички бг репортери. Едва на миналото съдебно заседание - 4 октомври, прокуратурата поиска, а съдът прие да се промени обвинението срещу Даниел Митов \"в движение\". Въпреки протестите на адвокатката на Митов Ина Лулчева, то стана по-леко за бившия министър. Прокуратурата изненадващо се отказа от тежкото обвинение срещу Митов по    Досегашният член предвиждаше  и лишаване от права да се заемат ръкводни длъжности. Държавното обвинение поиска съдът да измени обвинителния акт по  , който е от съвсем друга глава от НК и е наказуем Как се съди \"не-ГЕРБ\" министър. В детайли Митов и заместникът му Христо Ангеличин отговарят за това, че нямайки \"собствена\" фирма за покупка на самолетни билети, избрана по Закона за обществените поръчки, с две споразумения за по 3 месеца през 2016 г. \"използват\" дружеството \"Юнайтед Травъл\", избрано по процедурата по ЗОП от Министерството на земеделието и храните. Освен това двамата станаха обвиняеми - по едно съвпадение по време на \"клатещия\" се кабинет \"Борисов-2\" - съответно за престъпление по служба и безстопанственост за 494 458 лв. нанесени вреди на МВнР вследствие на неизползвани отстъпки в цените на билетите. На 31 декември 2015 г. изтича 4-годишният договор на Външно с досегашната му фирма  . Министерството явно е било крайно недоволно: първо компанията вече нямала лиценз за продажба на преференциални билети на \"България ер\" - а те са основен контрагент, защото летят пряко до всички важни дестинации - като Брюксел и повечето столици от ЕС. Дори се установило, че фирмата  , ако идеш на гишето и си ги купиш. Това стана ясно днес от показанията на Мария Стоева - юрисконсулт на МВнР. След като прекратяват договора и прибират в полза на държавата т. нар. гаранция за добро изпълнение, фирмата започва да атакува всеки търг. Заради шиканирането - по думите на Митов - се налага да се използва масова практика от всички администрации: да ползват чужда фирма, избрана законно. Митов и Ангеличин твърдят точно това: че са спазили дългогодишната практика в администрацията, свързана с \"вечните\" обжалвания и че именно ако бяха посочили фирма с пряко договаряне, биха нарушили закона. МЗХ имало законно споразумение с \"Юнайтед Травъл\" от 2015 г., а МвНР само се \"прикачва\" към договора между двата субекта с две споразумения между Външно и МЗХ. Само преди дни Христо Ангеличин, който е бил основното материалноотговорно лице  по това време във Външно, получи условна присъда от 2 г. с 4 г. изпитателен срок и глоба от 5000 лв. по друго дело - за покупка на телефонни централи. Сегашната присъда може да се обжалва.", "date": "2018.10.29", "title": "Даниел Митов - невинен, заместникът му виновен"}
{"url": "http://clubz.bg/75123-devet_raneni_pri_atentat_v_tunis", "text": "Девет души бяха ранени при експлозия в центъра на Тунис днес, съобщи туниското министерство на вътрешните работи, цитирано от Франс прес. Жена камикадзе се е взривила на централния булевард \"Хабиб Бургиба\", близо до полицейски автомобили, в столицата на Тунис.  Взрив в Тунис, 12 загинали Осем от ранените са полицаи. Извънредно положение обявено в Тунис Жената се е \"приближила до група полицаи близо до общинския театър\" съобщи \"Монд\", цитирайки местен източник, който е уточнил, че никой от ранените не е сериозно засегнат. Последният по време атентат в Тунис беше на 24 ноември 2015 година, котано джихадист се самовзрини пред автобус на президентската охрана, убивайки 12 полицаи. На следния ден Ислямска държава пое отговорността.   Извънредно положение обявено в Тунис", "date": "2018.10.29", "title": "Девет ранени при  атентат в Тунис "}
{"url": "http://clubz.bg/75121-geshev_za_agenciqta_za_bylgarite_v_chujbina_organizirana_banda_za_dokumenti_i_podkupi", "text": "На кратък брифинг заместник главният прокурор Иван Гешев и зам.-шефът на КПКОНПИ Антон Славчев не казаха почти нищо ново около операцията в Държавната агенция за българите в чужбина. Освен че е задържан председателят Петър Харалампиев, двамата потвърдиха само, че с белезници е и главният секретар  , а се \"работи\" със зам.-председателя 30 арестувани за корупция в Агенцията за българите в чужбина Както Клуб Z писа, тази сутрин прокуратурата разпространи кратко изявление, че по сигнал на Антикорупционната комисия следователи и експерти претърсват помещения на ДАБЧ. Антон Славчев допълни, ме се касае за неистински български документи, както и за взимане на подкупи. По думите на двамата, които не отговориха на журналистически въпроси днес, повече информация може да има след сряда, а повдигнати обвинения - утре.  \"Нувел обсерватьор\": Как България фабрикува фалшиви и опасни европейци През март т.г. френското издание \"Нувел обсерватьор\" излезе статия, че корумпирани представители на българските власти   продават българско гражданство на хиляди чужденци, включително и престъпници. Цялата тази маса от хора се влива безконтролно в ЕС. Според \"Нувел обсерватьор\" този бизнес е покровителстван от вицепремиер \"патриот\". Между другото задържаният Петър Хралампиев се води лично протеже на Красимир Каракачанов. Той лично го и защитаваше, когато гръмна скандал около тениска на Харамапиев с надпис \"Вермахт\". Днес ВМРО се разграничи с нарочна декларация от него. Каракачанов: Във \"Вермахт\" са били 20 милиона души, това не е СС Зам.-министър \"патриот\" с хитлеристки поздрав. Валери Симеонов се шегува Ива Йорданова, бивш заместник-председател на ДАБЧ и съпруга на бившия икономически министър Божидар Лукарски, припомни по bTV, че преди 4 години проверка, извършена от служебния кабинет на проф. Георги Близнашки, е установила, че над 19 000 удостоверения за български произход са неправомерно издадени. Йорданова, която беше в политическия кабинет на Близнашки, по-късно зае поста в ДАБЧ, но подаде оставка след като българи в чужбина лансираха искания за това. Колко струва да си българин без корени  \"Нувел обсерватьор\": Как България фабрикува фалшиви и опасни европейци Каракачанов: Във \"Вермахт\" са били 20 милиона души, това не е СС Зам.-министър \"патриот\" с хитлеристки поздрав. Валери Симеонов се шегува Колко струва да си българин без корени", "date": "2018.10.29", "title": "Гешев за Агенцията за българите в чужбина: Организирана банда за документи и подкупи"}
{"url": "http://clubz.bg/75125-velikolepniqt_vek_na_bylgarskoto_pozitivno_kino_se_otlaga", "text": "Ето я и най-негативната новина за българското кино през последните 30 години – държавата трябвало да финансира само позитивни филми и сериали. Или поне това предложил Тома Биков. Така в Турция правителството правело сериозна външна и вътрешна политика, мотивирал се депутатът от ГЕРБ, съобщава в. \"Сега\". Но няма да се случи нищо подобно – \"Великолепен век“ на позитивното българско кино и тв сериали не се очертава. Ако управляващата партия у нас все пак е решила да работи по примера на своята турска посестрима – Партията на справедливостта и развитието – предстои премиерът Борисов да напълни затворите с журналисти и университетски преподаватели. Като начало може да заведе дела за обида срещу всички карикатуристи, публикували в \"Прас-прес\", начело с Чавдар Николов и Христо Комарницки, които го рисуват дебел. Като оставим настрани шегите  , това, което ще се случи с българското кино, ако този вид държавно финансиране влезе в Закона на филмовата индустрия, не е никак смешно. Но няма да се случи нищо подобно – първо, защото подобно правило не съществува никъде в Европа   и второ, такава глупост няма дори и в Русия. Вярно, че по времето на Тодор Живков в партийното ръководство на киноиндустрията доста хора подкрепяха подобно малоумие, но и тогава държавата финансираше   филми, критични към социалистическата действителност. И добре, че беше така, защото иначе нямаше да гледаме „Двойникът“, „Да обичаш на инат“, „Маргарит и Маргарита“, „Вчера“… И след промените най-запомнящите се филми, някои от тях и с международно признание, са от категорията „негативни“  : „Мисия „Лондон“, „Тилт“, „Дзифт“, „Урок“, „Слава“… Да не говорим, че правилното определение за филми, които са положителни към държавата  , е реклама или пропаганда – и дори Тома Биков сигурно осъзнава това. От една страна можем да сме спокойни, че това няма да се случи. От друга страна – щом се говори публично, значи все пак, има нещо. И дано това нещо да е обикновена глупост или банален опит на депутата за подмазване. Защото, ако не е това, остава само едно: предупреждение към хората, които правят критично кино – тоест към най-качествената част от гилдията. А това не е никак позитивно послание.", "date": "2018.10.29", "title": "\"Великолепният век\" на българското позитивно кино се отлага"}
{"url": "http://clubz.bg/75124-zashto_zaginaliqt_bos_na_lestyr_beshe_tolkova_obichan", "text": "Загиналият в катастрофа с хеликоптер тайландски милиардер Вичай Сравадинапраба беше обичан може би от всички в английския футбол - не само от феновете и играчите на \"Лестър\", клубът, който притежаваше от 2010 г. Футболът е в траур заради смъртта на собственика на \"Лестър\" (СНИМКИ) Причината за това не е само шампионската титла на Англия, спечелена от тима през 2016 г. - едно от футболните чудеса на XXI век. Азиатецът беше благороден, щедър и скромен човек (поне в публичните си изяви), той не даваше интервюта и имаше специално отношение към отбора си и към запалянковците. Днес цял ден британският футбол страда от загубата, а отзвукът, обяснимо, е по цял свят. * Бизнесменът купуваше закуска на феновете на \"лисиците\" преди гостуванията на тима. * Даваше на запалянковците ваучери за храна. * Всяка година черпеше всички зрители на стадион \"Кинг Пауър\" при даден домакински мач на тима по случай рождения си ден. Обърнете внимание на това, че Сравадинапраба е роден на 5 юни, а празникът се устройваше в произволно време - най-често през пролетта в месеците април и май. Просто беше обявявано, че Шефа черпи за рождения си ден. На всеки фен се даваше бира и поничка, но понякога имаше тениски, кескчета и т.н. * На 60-ия си рожден ден бизнесменът подари 60 сезонни карти за домакинските срещи на \"Лестър\". * Превел е милиони на болницата в Лестър и на местния университет. Участвал е в десетки благотворителни акции. Твърди се, че е помогнал финансово на много хора, но не е искал те да съобщават за това. * Довеждаше будистки монаси, за да осветят терена и съблекалните на стадион \"Кинг Пауър\". * По случай шампионската титла е подарил на всички в отбора по един автомобил BMW i8 (изцяло електрически спортен модел). Първоначално той смятал да раздаде 30 броя Mercedes B-class ED, но после размислил и взел доста по-скъпи возила. Разбира се, това не е всичко като премия за историческото постижение. В тима са разделили 6,5 милиона паунда. Играчите, треньорите и целия щаб получиха и безплатен дълъг уикенд в луксозен хотел в Лас Вегас. Там те са плащали само в казиното и извън хотела, но и в тези случаи са получавали \"комплименти\" от Шефа. Успехът на “Лестър” - наука, психология и малко пари * Вичай Сравадинапраба имаше лично отношение към футболистите си. За него не беше достатъчно да закупи някого и да му даде добра заплата. Милиардерът (състоянието му се оценява на около 5 милиарда долара, според \"Форбс\") се обаждаше на играчите, честитеше им лични празници, предлагаше помощ в трудни моменти. Присъстваше на сватби и други празници. Успехът на “Лестър” - наука, психология и малко пари", "date": "2018.10.29", "title": "Защо загиналият бос на \"Лестър\" беше толкова обичан"}
{"url": "http://clubz.bg/75113-real_madrid_uvolnqva_lopetegi_konte_e_favorit", "text": "\"Реал\" (Мадрид) ще уволни по-късно днес Юлен Лопетеги, пише вестник \"Марка\". Вчера еврошампионът загуби тежко от \"Барселона\" - 1:5 на \"Камп Ноу\", което окончателно е накарало клубния бос Флорентино Перес да освободи треньора. И без Лео Меси \"Барселона\" разнищи \"Реал\" (Мадрид) \"Реал\" е девети в Примера, на 7 точки от лидера Барса, а вече в пет поредни двубоя е без победа.  Най-вероятният заместник на Лопетеги е Антонио Конте, нещо, за което италианският в. \"Кориере дело спорт\" писа още миналата седмица. Според \"Марка\" бившият наставник на \"Челси\" вече е казал \"да\" на Перес по телефона и пътува за Мадрид. \"Реал\" (Мадрид) намерил заместник на Юлен Лопетеги Лопетеги имаше три мача, в които да убеди шефа си, че може да остане. Той обаче загуби два от тях - от \"Леванте\" и \"Барселона\", а срещата с \"Виктория\" (Пилзен) в Шампионската лига бе спечелена трудно на \"Сантяго Бернабеу\". Бившият вратар ще иска да забрави 2018-а, но това едва ли ще стане лесно. Лопетеги бе уволнен от селекционерския пост на Испания два дни преди началото на Световното заради това, че \"Реал\" обяви назначението му. Не мина много преди да му бъде посочена вратата и на \"Бернабеу\". Какво се случва с \"Реал\" (Мадрид) В треньорската си кариера Конте е бил начело на \"Арецо\", \"Бари\", \"Аталанта\", \"Сиена\", \"Ювентус\", Италия и \"Челси\". Той постигна успехи в Юве и в \"Челси\", като спечели първенствата на Италия и Англия. Вестник \"Марка\" вече намери кусур на Конте. С избора му Перес обричал надеждите на \"Реал\" да привлече Еден Азар. През миналия сезон белгиецът бе в конфликт с треньора. Мадридчани искаха да вземат звездата през лятото - заедно с Тибо Куртоа, но \"Челси\" постави много висока трансферна цена. \"Реал\" (Мадрид) намерил заместник на Юлен Лопетеги Какво се случва с \"Реал\" (Мадрид)", "date": "2018.10.29", "title": "\"Реал\" (Мадрид) уволнява Лопетеги, Конте е фаворит"}
{"url": "http://clubz.bg/75112-pyrvan_simeonov_za_akciite_na_prokuraturata_vinagi_ostava_pitaneto_tova_realno_li_e_i_ili", "text": "Това коментира политологът Първан Симеонов пред БНТ по повод ареста на Николай и Евгения Баневи, както и предишни акции на прокуратурата, свързани с други знакови фигури на прехода като сем. Арабаджиеви, Миню Стайков и т.н. Мониторингът на правосъдието и вътрешния ред на България и Румъния бе наложен при влизането на двете държави в ЕС през 2007 г. и е безсрочен. Според Симеонов при такива акции \"доверието в полицията и прокуратурата се съживяват\", те допадали на обществото, защото подобни действия били разбираеми за публиката. \"Дали ще завършат с осъдителни присъди е друг въпрос\", добави той. Според анализатора Тихомир Безлов от Центъра за изследване на демокрацията интересен тест за действията на прокуратурата ще е какво ще реши сега френският съд, как ще реагира той на доказателствата, които ще му представят оттук. На въпроса защо сега се повдига обвинение на Баневи Безлов отбеляза, че \"няма лошо една такава емблематична фигура (Банев - б.р.) да не си харчи парите в Ница, а да обясни какво е направил с един от най-големите фондове по време на масовата приватизация (АКБ Форест)\". Той посочи още и че това, което става с \"Полимери\" тече от няколко години, \"да не говорим и за начина, по който беше приватизирано дружеството\".  Властта даде 43 млн. лева на Варна - да плати на Георги Гергов Безлов отбеляза, че големият проблем е \"скептицизмът, с който се отнасяме, защото имаме доста оправдателни присъди в такива случаи\". Баневи присвоили 1,5 млн. лв., твърдят от спецпрокуратурата Според Първан Симеонов \"българите всичко това го гледат с горчива усмавка, но не са големи оптимисти, че някакво възмездие ще дойде\". Той коментира и дали акциите на прокуратурата ще укрепят генерално образа на властта. Помръкналият блясък на Баневи. Скромно припомняне кои са те Евгения и Николай Баневи задържани в 8:50 часа сутринта в Ница Баневи присвоили 1,5 млн. лв., твърдят от спецпрокуратурата Помръкналият блясък на Баневи. Скромно припомняне кои са те Евгения и Николай Баневи задържани в 8:50 часа сутринта в Ница", "date": "2018.10.29", "title": "Първан Симеонов за акциите на прокуратурата: Винаги остава питането това реално ли е и или рекламно"}
{"url": "http://clubz.bg/75110-kashogi_se_kanel_da_razkrie_kak_riqd_izpolzva_himichesko_oryjie", "text": "Убитият саудитски журналист Джамал Кашоги е бил на път да разкрие детайли за използване от Саудитска Арабия на химически оръжия в Йемен. Това съобщи в. \"Сънди експрес\", като се позова на източници, близки до Кашоги. Същевременно разузнавателни източници, казали, че Великобритания е била информирана за заговор срещу журналиста три седмици преди той да изчезне, след като влязъл на 2 октомври в саудитското консулство в Истанбул. Британската служба за електронно следене (Правителствен център за комуникации - Government Communications Headquarters (GCHQ) е прехванала вътрешни комуникации от генералното разузнавателно управление на Саудитска Арабия. В тези комуникации се говорело за заповеди, издадени от член на саудитския кралски кръг за отвличане и връщане на Кашоги в Саудитска Арабия. Заповедите не идвали директно от престолонаследника принц Мохамед бин Салман и не се знае дали той е знаел нещо за тях. В заповедите се говорело за отвличане, но в тях \"имало и отворена вратичка за други действия, ако журналистът създава проблеми\", казали цитираните източници.  Кремъл не подозира намеса на Рияд в убийството на Кашоги Британското външно разузнаване МИ-6 е било информирано за това и предупредило Саудитска Арабия да се откаже от намеренията си да отвлече Кашоги. На 1 октомври МИ-6 било информирано за движение в Истанбул на група, включваща хора от саудитското разузнаване. Чрез канали британците предупредили саудитците, че плановете им не са добри, но последвалите събития показват, че това предупреждение не е било взето предвид, казали още източниците. Запитани защо МИ-6 не е предупредило САЩ, тъй като Кашоги беше американски гражданин, източниците заявили само: Анализатори обаче предлагат друго обяснение. Том Уилсън от мозъчния тръст \"Хенри Джаксън\", коментира, че имиджът, който имал Кашоги, прикривал неща за него. Той бил вътрешен човек в саудитския режим и е бил близък до бивш ръководител на разузнаването. Журналистът бил ислямист, член на движението \"Мюсюлмански братя\", \"другарувал\" е с Осама бин Ладен и е симпатизирал на водения от него \"джихад\" в Афганистан.", "date": "2018.10.29", "title": "Кашоги се канел да разкрие как Рияд използва химическо оръжие"}
{"url": "http://clubz.bg/75105-merkel_obqvi_kraq_na_upravlenieto_si", "text": "Ангела Меркел постави днес жалоните на края на политическата си кариера, като съобщи, че сегашният й четвърти пореден канцлерски мандат е последен и се отказа от лидерството на партията си след месеци на правителствени кризи и тежки неуспехи на регионални избори в Германия, предаде Франс прес. Меркел (64 г.) съобщи това първо на вътрешна среща на нейния дясноцентристки Християндемократически съюз (ХДС), който тя води от 18 години, предаде агенцията, а по-късно направи и публично изявление. Решението на канцлерката идва след два разочароващи резултата в местни избори на партиите от управляващата коалиция, която включва нейния консервативен блок и социалдемократите. Тежък удар за Меркел на изборите в Хесен Самите социалдемократи дадоха сигнал, че могат да напуснат коалицията заради най-лошите си изборни резултати от Втората световна война насам. Следващият конгрес на ХДС е през декември и тогава канцлерката няма да се кандидатира за лидерския пост в партията. Меркел се бори от месеци да поддържа коалицията със социалдемократите, но този политически \"брак по сметка\" се оказа на ръба на имплозията, след неуспехите и на двете участващи в него партии на изборите в провинция Хесен в неделя и в Бавария в началато на октомври. Политически земетръс в Бавария Меркел управлява Германия от 13 години и лидерството й е все повече поставено под въпрос както в редиците на нейната политическа формация, така и в общественото мнение. Тя е казала, че иска да остане канцлер, но че \"това ще бъде последният мандат\", е доверил пред Франс прес източник, близък до партията й, говорещ при условие за анонимност. По думите му след края на този мандат тя няма да търси европейска кариера и че ще се оттегли от предния план на германската политика. Отказът на Меркел да се кандидатира за преизбиране би поставил началото на надпревара за неин наследник, отбелязва Ройтерс. Бившият лидер на консервативния блок в Бундестага Фридрих Мерц казал, че ще се кандидатира за лидерския пост в ХДС според партийни източници, цитирани от германската агенция ДПА. Генералният секретар на Християндемократическия съюз (ХДС) Анегрет Крамп-Каренбауер, която е близка до канцлерството, иска да наследи Меркел на партийния й пост, който е трамплин за канцлерския, предадоха Ройтерс и Франс прес, като също се позова на партийни източници. Според тях Крамп-Каренбауер казала пред членове на ХДС, че е готова да се кандидатира за председателка на партията. Нейното изявление било посрещнато с аплодисменти на закрито заседание. ХДС изгуби 11 процентни пункта от електоралната си подкрепа в Хесен, докато крайнодясната Алтернатива за Германия и зелените повишиха нетно резултатите си, отбелязва Франс прес. До ден днешен Меркел винаги казваше, че председателството на ХДС и канцлерството вървят заедно, защото в противен случай шефът на правителството може да изгуби доверие и авторитет. Политически земетръс в Бавария", "date": "2018.10.29", "title": "Меркел обяви края на управлението си"}
{"url": "http://clubz.bg/75115-kolko_struva_da_si_bylgarin_bez_koreni", "text": "Арестуваният днес председател на Държавната агенция за българите в чужбина (ДАБЧ) Петър Харалампиев изкара на поста по-малко от година и половина, но изглежда не е променил \"схемите\" в агенцията. Прокуратурата го задържа, заедно със служители на ДАБЧ и посредници, и му е повдигнато обвинение за участие в организирана престъпна група и подкуп.  30 арестувани за корупция в Агенцията за българите в чужбина Харалампиев е от квотата на Обединени патриоти в управлението и по-конкретно - на ВМРО. В светкавична позиция след ареста му от Обединени патриоти обявиха, че напълно подкрепят работата на разследващите и настояват всички уличени в корупция лица да получат най-тежки наказания. От партията на Карачанов държат да уточнят, че арестуваният шеф на ДАБЧ не е член на ВМРО, а председател на движението \"БГ Патриот\", което не е част от никоя партия от коалицията, а е от гражданската квота на Обединени патриоти. Ето и \"патриотичното\" становище: Любител на носиите от ВМРО оглави Агенцията за българите в чужбина (ВИДЕО) БНР припомни, че не за първи път ДАБЧ попада на прицела за евентуална търговия с български паспорти. Агенцията е органът, който издава удовостоверения за български произход на хора, които кандидатстват за българско гражданство. Оттам нататък документите отиват в Министерството на правосъдието. Придобиването на българско гражданство по натурализация, както и възстановяването на българско гражданство, освобождаването и лишаването от гражданство и отмяната на натурализация се извършват с указ на Президента на Република България, като с тази задача по традиция са натоварени вицепрезидентите.  Какво са вършели служителите на ДАБЧ, замесени в схемата - осигурявали са документи за български произход, които са били фалшиви. Посредниците първо издирвали кандидати от Украйна, Молдова и Македония, а тарифата за неистински документ за български произход била 5000 евро, съобщи БНР. Такива се издавали по около 30-ина седмично, което генерирало огромна печалба за участниците в групата, ръководена от Харалампиев. Заради мълчанието на институциите все още не е ясно колко молдовци, украинци и македонци се движат свободно в Европа с български паспорти, без да имат български произход, съобщи БНР.  За времето, прекарано на \"Дондуков\" 2 вицепрезидентът Маргарита Попова е успяла да направи българи много повече хора, отколкото вицепрезидентът Ангел Марин за двата си мандата на \"Дондуков\" 2, се разбра преди време. За Марин се твърдеше в публикации, че продавал гражданство срещу 1000 евро. 62 049 са получили български паспорт с Указ на вицепрезидента Попова, съобщи през май 2016 г. на правосъдието Екатерина Захариева. Това са последните данни, обявявани от властта по тази тема. В същото време, за периода 22 януари 2002 – 31 декември 2011 в дирекция \"Българско гражданство\" на Министерството на правосъдието са приети 132 288 молби за гражданство, а 81 749 са се сдобили с българско гражданство за същия период. Това означава, че за двата мандата на Марин българи са станали близо 82 000 човека, а за един на Попова - с двайсетина хиляди по-малко. 60 194 от \"побългарените\" от Попова са получили български документ за самоличност на основание \"български произход\", а само 1855 на основание \"обща натурализация\". Основанието \"произход\" показва, че става дума за граждани на Македония, както и бесарабски българи от Молдова и Украйна. През май т.г. вицепрезидентът Илияна Йотова съобщи, че най-многобройни продължават да бъдат молбите за българско гражданство от Македония. Тя посочи, че е имало един период на блокиране и към момента се налага да бъдат уважени или отказвани молби за българско гражданство, подадени още през 2015 година, \"което надминава всякакви законови срокове\". Любител на носиите от ВМРО оглави Агенцията за българите в чужбина (ВИДЕО)", "date": "2018.10.29", "title": "Колко струва да си българин без корени"}
{"url": "http://clubz.bg/75103-andre_agasi_shte_raboti_s_grigor_dimitrov", "text": "Андре Агаси, един от най-големите в новата история на тениса, влиза в щаба на Григор Димитров, потвърди официалният сайт на Асоциацията на професионалните тенисисти (ATP).  Като начало бившият №1 ще помага на Гришо и на неговия треньор Дани Валверду на заключителния за българина турнир за годината - мастърса в Париж. Димитров няма да защитава титлата си на финалите в Лондон идния месец, тъй като не успя да събере актив. Сътрудничеството между Григор и Агаси започна през юли, когато американецът потренира първата ни ракета на кортовете на университета \"Вирджиния Тех\" в Атланта  . Андре Агаси вече е във френската столица. За последно носителят на осем титли от Големия шлем работеше с Новак Джокович за 11 месеца до миналия април, когато двамата решиха да се разделят. Григор Димитров явно търси начини да си върне формата, която го изстреля до №3 в края на 2017-а. През този година той не успя да спечели нито един турнир. Сезонът започна обещаващо с полуфинал в Бризбън и четвъртфинал на \"Аустрелиън оупън\", както и с финал в Ротердам. След това обаче най-добрият ни тенисист рядко играеше добре и рано отпадаше от турнирите. Според вестник \"Екип\" сътрудничеството между Агаси и Димитров ще продължи и догодина, като величието ще бъде в ролята на съветник. Сега той е №10 в ранглистата, но заради загубените 1500 точки от Лондон ще посрещне 2019 г. около или извън топ 20.", "date": "2018.10.29", "title": "Андре Агаси ще работи с Григор Димитров"}
{"url": "http://clubz.bg/75102-hejtyrite_ne_podbirat_sredata_v_koqto_da_mrazqt", "text": "- Зависи от гледната точка. В някои отношения – да, но в други – не. Може да е било романтично да се свързваме с Интернет само нощем, защото телефонните линии бяха шумни през деня, но пък сега човек може да е нощем онлайн в леглото си, с мобилен телефон (да, някои хора биха намерили това за романтично...) Романтично е да можеш да намериш – чрез Интернет – нови и добри приятели. Но не е романтично да бъдеш атакуван – пак чрез Интернет – от неизвестни хора, които го правят, защото са невъзпитани. Или защото това им е работата. Но личностните атаки и тролското поведение ги имаше в Интернет още от самото начало, не са нови явления. - Зависи от това за какво човек влиза в социалните мрежи. Ако влиза, за да споделя нова информация, за да си общува с други положително настроени хора, тогава не се е изродила. Разбира се, хейтърите и троловете навярно приемат престоя си в социалните мрежи също за положителен опит, а това, че е за сметка на нормалните възпитани хора, не ги интересува. Проблемът, с който се сблъскват възпитаните хора е, че те не са много гласовити и, ако бъдат подложени на вербална атака, предпочитат да си замълчат. Виждам го много често и в реакциите по мой адрес, защото аз винаги отбелязвам, че когато някой ме атакува, така той само показва, че му липсват аргументи по темата и затова предпочита да напада моята скромна личност. - Хейтърите не подбират средата, в която да мразят – днес са социалните мрежи, вчера са били събранията по площадите. Народите подминават с лека ръка езика на омразата, а не бива. У нас преди месец беше пребит, при това пред сградата на МВР, един гражданин, защото е с различен цвят на кожата от тази на неговите нападатели ултраси. ФК \"Челси\" започна по-рано тази година кампания срещу антисемитизма, който се вижда и по стадионите на Европа. Противообществените прояви трябва не само да бъдат отбелязвани, а да бъдат преследвани с цялата строгост на закона. Бареков и Сидеров искат патриотичен меморандум срещу расизма За съжаление в България прокуратурата отказва да повдига обвинения за престъпления, предизвикани от расизъм или антисемитизъм. Отказът ѝ е циничен и не помага с нищо за намаляването броя на престъпленията. Аналогично е и случващото се в социалните мрежи, където хомофобията, ксенофобията, антисемитизма, омразата към ромското население и т.н. са не просто \"често срещани\", а непрекъснато срещани. Погледнете във фейсбук-стените на приятелите си, че дори и на своите – виждате ли там думи срещу някоя обществена група или раса? Ако да, информирайте фейсбук, за да закрият акаунтите на хейтъра. Не забравяйте – днес някой ваш приятел в социалната мрежа може да напада друг, но утре ще нападне вас. - Не е толкова просто. Ето, Вие посочвате докладвани профили на политически активни хора. За някои конкретни случаи се писаха и статии дори. А защо няма статии за спрени профили на хомофоби, расисти и антисемити? Защо журналистите масово подминават онзи език на омразата, който води до реални жертви, но се възмущават, когато профилът на някой политически активен човек е спрян или изтрит? Заличаване на Манол Глишев Излиза, че възпитаните хора искат да няма цензура на политическото слово, но им е все едно дали между две политически мнения ще видят някое антисемитско изказване? Не може... Не бива да се борим с едната ръка срещу посегателствата по адрес на свободното слово, а с другата да махаме пренебрежително, когато видим расизъм, антисемитизъм, ксенофобия и др.п. - Днешните фалшиви новини се разпространяват значително по-бързо, защото всеки, седнал пред компютъра, се има за писател, за журналист, а някои – и за \"инфлуенсъри\". Тук не се спирам на разпростряването им, когато това е част от бизнес или държавна практика и пропаганда. Когато \"журналистиката\" е да се кликне с мишката и да се сподели някакво съдържание, тогава обществото е загубило четвъртата власт, пазача на останалите власти. Наскоро в България видяхме как някои \"издания\", кавичките нарочно ги споменавам, се опитаха да си направят пиар на гърба на една трагично убита в Русе тв-водеща. Малцина, а сред тях беше и Асоциацията на европейските журналисти-България, успяха да надскочат желанието си да бъдат част от историята... или от истерията. Помислете си само – има асоциация на евреопейските журналисти в България, което значи, че има и журналисти, които... не са европейски. Да, има хора, които може да бъдат определени като \"журналисти\", в кавички, защото не спазват никакви норми на журналистическата етика. Бившият съпруг на Виктория Маринова: Искам този народ да спре да мрънка Феноменът не е нов, ново е това, че докато се усети човек, партенката е обиколила не само България, но и целия свят. Истината си пробива път все по-трудно и трудно, защото хората предпочитат да вярват на конспиративните теории, които се \"поглъщат\" по-лесно от фактите. - Има, разбира се – ето, в Европейската комисия имаше експертна група (в която участвах и аз) по фалшивите новини и онлайн дезинформацията; европейските институции ще продължат да се борят с тях. Но има нещо друго, за което ми се иска да съм по-голям оптимист, което е и по-лесно за постигане: всеки един от нас да си огледа приятелите и \"приятелите\" във Фейсбук.  И да използваме все повече и повече наличните средства за борба с тези отрицателни явления, а не да гледаме сеир отстрани. Заличаване на Манол Глишев Бившият съпруг на Виктория Маринова: Искам този народ да спре да мрънка", "date": "2018.10.29", "title": "Хейтърите не подбират средата, в която да мразят"}
{"url": "http://clubz.bg/75104-mincho_minchev_vqrvam_che_shte_se_nameri_mlad_chovek_dostoen_za_moq_stradivarius", "text": "Минчо Минчев и контрабасистът Рик Стотийн ще изпълнят Гран дуо концертанте на Ботезини. Диригент на Фестивалния оркестър ще бъде Емил Табаков. С произведенията в програмата ще бъдат отбелязани важни за музикалния свят годишнини: 150 години от смъртта на Джоакино Росини, 195 г. от смъртта на Джовани Ботезини и 215 г. от рождението на Хектор Берлиоз. Минчев ще се завърне на тази сцена след 16 години пауза – там, където навремето е сред героите в първите издания на Новогодишния музикален фестивал. Изключителната артистична кариера на Минчо Минчев е свързана със събития на най-престижните концертни сцени по света – „Карнеги хол“ в Ню Йорк, „Кенеди център“ във Вашингтон, Болшой театър и зала „Чайковски“ в Москва, „Ройъл Фестивал Хол“ и Ройъл Албърт Хол“ в Лондон, зала „Херкулес“ в Мюнхен… През годините той журира международни конкурси като „Карл Флеш“  , „Рудолф Липицер“  , „Ифра Нийман“  , „Бетовен“  , „Югенд Музициерт“   и др. От 1993-а е председател на Фондация „Панчо Владигеров“ и оглавява журито по цигулка на Международния конкурс за пианисти и цигулари към фондацията. От 2002-а е артистичен директор на Международната лятна академия, провеждана ежегодно на Международния музикален фестивал „Варненско лято“. Минчо Минчев е професор по цигулка в Университета по изкуствата „Фолкванг“ в Есен, Германия, от 1990-а. Паралелно с интензивната си работа в университета и активната солистична дейност той води майсторски класове по цигулка в различни градове по света – Мексико, Куба, Турция, Гърция, Македония, Словакия, Япония, Южна Корея, Австралия, България. От 18 години провежда майсторски клас по цигулка в Аркутино със съдействието на Фондация „Св. св. Кирил и Методий“. Води ежегодно майсторски класове по цигулка и на фестивалите „Варненско лято“ и „Мартенски музикални дни“. Минчо Минчев е роден в Габрово през 1950-а. Започва да свири на цигулка на 4. Деветгодишен, той изнася първия си самостоятелен концерт. Израствайки, печели редица лауреатски звания и награди от престижни национални и международни конкурси, най-големите сред които са „Хенрик Виенявски“  , „Паганини“  , „Карл Флеш“  . Учи при проф. Емил Камиларов, а в периода 1974/76 специализира при проф. Йфра Нийман в Лондон. На 27 години получава своя Страдивариус. – Аз съм българин и такъв ще си остана. – Никак. В Германия съм така, както съм бил навсякъде по света, когато съм свирил. В Германия главната ми ангажираност е това, което правя. Преди почти 30 години станах професор в една от най-престижните музикални академии – „Фолкванг“, в Есен. От там нататък давам това, което съм имал щастието да науча през живота си, на моите студенти. Радвам се, че сред тях няма човек, който да не е реализиран с инструмента цигулка. За тези 30 години имам може би 12-13 концертмайстори, които са пръснати в Германия и Европа. И фактът, че съм българин и че до името ми седи България ще си остане така. – Малко беше сложно в един момент заради всички визи, които човек трябваше да събира, за да пътува. А и ако искаш да поканиш майка си примерно, трябваше да поискаш разрешение от местните власти в Германия, да опишеш къде ще я поканиш, как… – След промените, в новото т.нар. време – аз отидох в Германия през 1990 година. Ние постепенно бяхме приобщени към Европа – казвам „приобщени“ неслучайно, дано станем равнопоставени в някакъв момент. А ние не сме, за съжаление, защото българинът има потенциал, държавата… Не, не държавата, българската народност има потенциал, който за съжаление нито се използва достатъчно, нито се реализира достатъчно. Аз си спомням в началото на прехода как най-доброто излизаше в чужбина и какво направи България най-доброто да не замине в чужбина. Сега има друг припев – надежда, че един ден тези хора, които са заминали, ще се върнат – и дай Боже да се върнат. – Ще се върнат, когато станат пенсионери. Евентуално. – Ако разделим времето, в което аз съм в България, и времето, в което не съм тук – ще стане 50 на 50. Практически това е един шпагат – единият ми крак е в България. Понякога присъствието ми тук е било много интензивно. Но преди доста години реших, че нищо чак толкова ново не се случва, че да бъде споделяно. Отклонявах елегантно интервютата, редуцирах и присъствието си в публичното пространство. За мен публичното пространство е сцената. – Никак! Никога. Много ми е приятно и подредено в Германия, знам винаги какво имам да правя, какви неща трябва да свърша, как да ги свърша оптимално добре и кога – но това е едно от местата, където работя, това е. – Няма такъв. – Родното ми място е България. Роден съм в Габрово, бях на 14 години, когато се преместихме в София, за да уча. От там нататък тръгнах по света по конкурси, концерти, те ставаха все повече и повече. Спомням си едно интервю, беше с руски колега – журналистът го пита:  “ и той казва:   и колегата Ви го прекъсна:  . Така че това винаги е било много важно за мен – хората, с които свиря, какво свиря, а не къде го свиря. Защото никъде публиката не е дошла под строй или защото е накарана, а защото иска да те чуе и си е платила за това. Спомням си един разговор с професор Ифра Нийман в Лондон, питам го:  “. Той се засмя и каза: .  – Все едно да ми кажете:  . Няма как, аплодисментите са част от цялата вечер, от целия концерт. Ако те харесват, ще те аплодират, не става въпрос за насищане. Много пъти съм казвал, че моята дрога е онзи концерт, от който ще остана доволен  Искам по-често да се случват концерти, след които мога да кажа  . Друго състояние е, когато ти си доставил удоволствие на хората в залата и отзвукът от това удоволствие е, когато то се връща при теб. – Публиката реагира различно, в днешно време реагира и между частите, но това не е толкова страшно. – Донякъде не е лошо, но не е добре. Когато аплаузът не е на място, той убива атмосферата между частите в съвкупността на едно произведение. Мога да си представя сега като е свирил Вадим Репин Шостакович, било е изумително изживяване, аз не бях тук, за жалост. Познавам неговото творчество от времето, когато беше едно малко момченце… След тази изумителна първа част на Шостакович да има аплодисменти, това е убийство в целокупността на изживяването на тази творба. Има друг драматизъм в нея – отзвукът на самото време, в което е живял Шостакович, и не само той. Като си помислим за куфарчето, с което е бил винаги готов да бъде повикан… Това е страшна история, но такова е било времето и то е втъкано в произведенията, които Шостакович е написал. – Така съм възпитан – да се радвам на успехите на всички, независимо дали човекът е на 9, 19 или 90 години. Успехът идва след страшно много упорита работа. Има дни, в които последното нещо, което искаш да направиш, е да извадиш цигулката и да започнеш да свириш. Но единствената причина да не свършиш една работа е, ако си в болница – не дай си, Боже. Имаш права едва след като си си изпълнил задълженията, това е моят принцип. – О, искаха да ме пратят. Искаха много. Имаше явно някакъв списък на хора, които бяхме млади, талантливи, с награди от международни конкурси и направлението беше Москва или Ленинград. Доводът, който натежа, беше че съм учил при Дина Шнайдерман и Емил Камиларов, те и двамата са възпитаници на съветската школа. За абсолвентския ми концерт Ифра Нийман дойде в България. След тази вечер той казва на срещите си с Министерство на културата и Комитета за културни връзки с чужбина, че той иска да даде стипендията на Британския съвет на мен. – Моята специализация беше шест месеца и можеше да бъде продължена, но аз казах на професора ми, проф. Ифра Нийман, че нашият контакт винаги ще си го имаме и предпочитам други двама души да дойдат на моето място. – Видях друга култура, друга естетика, други взаимоотношения. Спомням си първата седмица, когато пристигнах в Лондон и може би първият концерт, на който бях, беше рецитал на Борис Христов в „Ройъл Албърт Хол“. Останах зашеметен от този гениален артист, певец и музикант – беше с един роял на огромната сцена в залата. Беше нещо неземно. Излязох навън и не знаех накъде вървя, не познавах нищо в Лондон – в един момент стигнах до реката, до едно метро и се прибрах. След това открих, че в Лондон всеки ден има толкова много концерти, че не можеш да избереш къде да отидеш. Но за мен изборът беше прост – моята стипендия бе толкова малка, че не можех да си позволя повече от един концерт на седмица със студентски билет. – Нямаше други пари. Всичко останало отиваше за студентското общежитие, в което бях, до Хайд парк, съвсем прилично. Имах 20 паунда на седмица. От тях трябваше да плащам стаята си и в този наем влизаше закуска и вечеря, но не и обяд – оставаха пари да стигам до Академията и за един концерт, това е. – В България свободата за мен беше професионалният прочит на произведенията, които свиря. Това е свободата, хем да си точен и прецизен с текста, който е пред очите ти, да имаш сръчността да го възпроизведеш по най-добрия начин, хем да имаш такъв контакт с останалите музиканти, че да направите вълнуващо изпълнение. Когато се върнах от Англия, в един момент изпитах голям стрес, че няма към кого да се обърна за практически съвет. Но тогава притежавах… нюх ли, как да го кажа. Навремето имаше невероятни диригенти в България, които проявяваха бащинско отношение към младото поколение – и първото име, което ще кажа, разбира се, е Добрин Петков, но не беше само той. Имах възможността да стана солист на Варненската филхармония, за което съм безкрайно благодарен. Невероятен диригент и личност беше Емил Главанаков, той ми каза:  . Така имах цял оркестър на разположение. Тогава правех повече рециталови програми с моята сестра, но след това, година и половина по-късно, когато се върнах в София, започнах да свиря с най-добрите български музиканти. Почнах с Георги Бадев, Бог да го прости, и много още други. С тези контакти ставаш по-гъвкав с реакциите си спрямо партньора, с когото работиш. Музикантското ми развитие продължи със Софийска филхармония и Радиооркестъра, с Пловдивска, Русенска, Варненска филхармонии, нямаше оркестър, с който да не свиря, и то ежегодно. Да не говорим за всичко онова, което се случваше в чужбина – много големи турнета, непрекъснато бях на колела, имаше години, в които правех по 70-80 концерта на сезон. – Една наша много културна, много можеща и ерудирана личност, Панайот Славчев, навремето беше към състава на Студентски дом, „Метроном“ се казваше, ако не се лъжа. Той ми каза: „Дай да направим няколко аранжимента, да свириш“… Беше едно поприще, което се смяташе за по-лека музика. И той направи на Скот Джоплин един аранжимент, направихме и с Биг бенда на Радиото „24 Каприс“ на Паганини… Тогава нямаше етикети кой какво прави. Беше ми любопитно, но видях, че не съм за там като че ли. Хора, които ме срещаха, ме питаха дали го правя за пари. А то беше нещо, което просто исках да опитам. Сега виждам, че синът ми Николо е много по-гъвкав, сетивен в различни музикални направления, което много ме радва, радват ме и всички концерти, които правим заедно. Рядкост е подобно изживяване между баща и син. Колкото до кросоувъра… има храни, които аз никога няма да опитам. След като има търсене и публика за едно нещо, значи него трябва да го има. То си е пробило път. И когато има хора, което го правят много добре, аз ще ги аплодирам – но толкова. – Не знам колко струва една концертна зала  трябва да проверим, защото аз знам колко струва моята цигулка в момента. – Дума да не става да замлъкне! Нека да говорим за нещата такива, каквито са. Людмила Живкова бе човекът, който реши едно от лицата на България тогава да бъде културата. И бяха купени цигулка за Стойка Миланова – Гуарнери дел Джезу, веднага след това моя Страдивариус, виолончелото „Матео Гофрилер“ за Венцислав Николов, цигулка „Гофредо Каппа“ за Евгения-Мария Попова… Това е една малка безценна колекция. Не мога да си представя, че в момента отнякъде ще дойдат толкова милиони, за да се купят подобни инструменти. – Това е жест, действително – но много добре преценен. Стойка е великолепен цигулар – като се погледнат наградите, които тя имаше, които аз имах щастието да спечеля, интензивната ни концертна дейност… Аз и тогава казах, че не никой може да очаква от мен да бъда във Формула 1 с трабант. – Дадоха ми това, от което имам нужда и това беше много престижен момент за България. Отношението на България към талантливите си хора най-напред е културен жест – и после политически. Иначе другото, което ме питате – да, предлагали са ми да бъда към партия, но аз отвърнах, че имам нужда от концентрация върху това, което правя. – Никога. Както и на която и да е друга партия. – Случвало се е да свиря пред държавници по разни поводи. Свирил съм на Путин в Болшой театър, на Горбачов съм свирил, на Вайцзекер, когато беше президент на Германия, на кой ли не. Но това е било част от всичко онова, което един музикант върши. – В залата влизат всякакви хора, но те идват, за да получат удоволствие от това, което се предлага. Те не отиват всяка вечер на концерт, а на специално подбрани събития и артисти. Не можеш да кажеш:  . Това е пълен абсурд, освен това ти като излизаш не сцената, не започваш да оглеждаш кой е в публиката. Един лекар може ли да каже:  – Този ден наближава. Като се замисля, най-добрите ни изпълнители имат много добри инструменти, дадени им от институциите, където работят – и докато са там, те ще свирят на тях. Албена Данаилова има Страдивариус от Виенска филхармония, Веско Ешкенази – Гуарнери дел Джезу от „Концертгебау“, Мила Георгиева – Страдивариус от Симфоничния оркестър на Радио „Щутгарт“… Много ми се ще да вярвам, че ще има един млад човек, много успешен и талантлив, който ще спечели няколко конкурса, ще има потенциал, мощ – психическа и физическа – обаяние, човек, който ще има нужда от този Страдивариус и ще бъде щастлив с него. Цигулката не е никак лесна за свирене, тази специално. Аз имах близо две години опознавателен период с нея, докато в един момент тя реши, че ще прави това, което аз искам от нея. Да се върна на това на кого принадлежи един инструмент – принадлежи на музиканта, естествено. Както гласът принадлежи на певеца. С цигулката ставаме едно цяло – ако не е така, няма да има значение на каква цигулка свириш. Грижата към гласа на един певец е изключителна. Ако заболея, ще отида на лекар, чак когато е крайно наложително. Но ако нещо не е наред с цигулката ми, веднага отивам при няколко лютиера, на които имам доверие, да погледнат какво и защо. Обикновено е за съвсем дребни неща – от самите трептения нещо се размества, нещо минимално трябва да се завърти или премести, понякога се налага да експериментираш с други струни… – Естествено. Това са инструменти, които бяха купени за нас доживот. Това беше формулировката на Министерство на културата тогава. Разбира се, ние нямаме документ, на който да е написано същото, но всеки знае, че тази цигулка е за този, този инструмент е за онзи и толкова. – Не, свикнали сме си един с друг и не се разделяме. – Бог да го прости, с него бяхме много, много близки приятели и бяхме заедно във всички оркестри, които той създаде в България – още от ученическите години в Музикалното училище и нататък до „Симфониета“ и Фестивалния оркестър. Имаше невероятно обаяние и артистичност, беше човек, който успяваше да изцеди оптимално това, което иска от музикантите, човек с мащабно мислене и с визия за това какво е фестивал. И винаги имаше резервен вариант. Аз имах щастието да свиря с някои от хората, които той покани – с Николай Гяуров и с кого ли не, това бяха колоси в музиката. На тези концерти залата се пръскаше по шевовете. Тази визия, която имаше за всичко, примерно дефилето с мода от Ленинград, което направи, бе изумителна по мащабите и размаха си. Много важно е да имаш не само идеята, но и силата да я удържиш, да проведеш всичко докрай, както той правеше. Фестивалът си извоюва мястото още от първото издание и се превърна в традиция. След концерта във Виена в София пристигаше самолет, пълен с хора за Новогодишния концерт. Идваха хора от Москва и Ленинград специално за този концерт. Ние сме богове в това да забравяме, човекът още не е изстинал, а ние сме го забравили. Много боли от това. Трябва да се помни! Аз сега ще хвърля една стрела към Бургас, неговия роден град. – “ е много точно определение. При Емил нямаше  имаше стремеж всичко да бъде реализирано оптимално… Да кръстят едно фоайе на Летния театър на името на Емил Чакъров…! Ами просто не го прави! Или пък направи фестивал в продължение на цяла седмица – „Емил Чакъров“. Всеки ден в курортните градове по Черноморието има културна програма – не го фраскай в тази културна програма, а го извади – това е перла! Една седмица да е, пет, три дни да е. Направи един оперен спектакъл, ама така, от най-добрите! Не бива да забравяме личности като Емил Чакъров! Младите хора в музиката трябва да знаят кои са създавали култура преди тях, защото много обедняхме духовно. Погледнете какво се е случило от Саша Попов нататък: Недялка Симеонова, Васил Чернаев, Васко Абаджиев… Младите вървят по техните стъпки и трябва да го знаят. Всичко стъпва на паметта.", "date": "2018.10.29", "title": "Минчо Минчев: Вярвам, че ще се намери млад човек, достоен за моя Страдивариус"}
{"url": "http://clubz.bg/75106-djoni_dep_veche_nqma_da_e_djak_sparou", "text": "Джони Деп няма да участва в следващите филми от поредицата „Карибски пирати“, обяви един от сценаристите на приключенската поредица Стюърт Бийти в предаването „Дейли мейл тв“. Причината за решението този така „обичан от децата персонаж“ да напусне поредицата не се съобщава. Деп играе образа на странния капитан Джак Спароу във франчайза на „Дисни“ от 15 години. Последно зрителите го гледаха в „Карибски пирати: Мъртвите нищо няма да разкажат“ от 2017-а. Джони Деп обвинен в побой на член от екипа си На 24 октомври стана ясно, че „Дисни“ има планове да възобнови поредицата, но с нови сценаристи – Рет Рийз и Пол Уърник, авторите на двата филма „Дедпул“. Дотук филмите от поредицата „Карибски пирати“ са спечелили повече от 3 млрд. долара, но приходите спадат с всяка следваща част, посочва „Гаридън“. Деп предстои да се появи с голяма роля в друг франчайз – „Фантастични животни: Престъпленията на Гринделвалд“. Той ще въплъти тъмния магьосник Гелърт Гринделвалд, основен персонаж в историята на Дж. К. Роулинг. Напоследък Деп е заобиколен от неприятности – през месец май тази година няколко бивши бодигардове на актьора разказаха пред съда за него, че са работили в лоши условия при ниско заплащане. През юли Деп бе съден и за удар, който нанесъл на друг актьор по време на снимките на филма му за убийството на рапъра Ноториъс Би Ай Джи. Месец по-късно продукцията е била отложена и все още няма премиерна дата. Джони Деп най-надцененият актьор в света Джони Деп най-надцененият актьор в света", "date": "2018.10.29", "title": "Джони Деп вече няма да е Джак Спароу"}
{"url": "http://clubz.bg/75114-gerb_trygva_na_predizborni_obikolki_ot_15_qnuari", "text": "След като БСП обяви, че слиза при хората, за да представи своята \"Визия за България\", от 15 януари догодина срещи с народа започва и ГЕРБ. Това стана ясно от думите на зам.-шефа на партията и лидер на парламентарната група Цветан Цветанов, който участва днес в конференцията \"Технологии и единен цифров пазар\". През 2019 г. предстоят европейски избори - на 22-23 май, и местни избори наесен. Обиколките започват от средата на януари под надслов \"Европа в нашия град\". Според Цветанов страната се нуждае от граждански диалог, който да покаже какви са възможностите по дадените секторни политики във връзка с предстоящите европейски избори. Той коментира и арестите в агенцията за българите в чужбина, като заяви, че управляващите имат нулева толерантност към всеки, който заема определена отговорна позиция и влиза в някакви схеми. Той заяви, че държавата е много по-силна от всеки, който иска да я разклати. А когато имало посегателства срещу полицаи държавата ще бъде изключително безкомпромисна. Спред Цветанов противоречията в коалицията са на междуличностно ниво, не на политическо. За пореден път той каза, че БСП не може да бъде управленска алтернатива.", "date": "2018.10.29", "title": "ГЕРБ тръгва на предизборни обиколки от 15 януари"}
{"url": "http://clubz.bg/75122-koj_idva_sled_merkel", "text": "Ангела Меркел няма да се канидатира за пореден мандат като лидерка на Християндемократическия съюз (ХДС) на партийния конгрес през декември т.г. Няма да се кандидатира и за депутат наследващите федерални общи избори през 2021 г. \"Мути\", както я наричат германците, се оттегля след края на четвъртия си пореден мандат като канцлер. Меркел обяви края на управлението си Тази изненадваща новина връхлетя Германия и Европа като политически трус, удари по еврото и роди много въпроси, сред които: кой идва след Меркел. Досега тя се вричаше, че отново ще се кандидатира за най-високия партиен пост, който заема от 10 април 2000 г. Тя е категорична, че няма да подаде оставка като канцлер до изтичане мандата на правителството през 2021 г. Дали обаче разклатената широка коалиция със социалдемкратите ще оцелее дотогава, е въпрос без отговор. За Меркел това е четвърти пореден мандат начело на кабинета в Берлин. Най-вероятната причина да се раздели с партийния си пост е сривът на доверието в ХДС. Така тя следва традицията на германските политици да поемат отговорност. Червеният сигнал за наложителна промяна на партийния връх са общите избори във федерална провинция Хесен, проведени вчера. ХДС спечели едва 27 на сто подкрепа при 38,3 на сто при предишния вот през 2013 г. или срив с цели 11,3 процента. Тежък удар за Меркел на изборите в Хесен Въпреки това ХДС е първа сила и премиер отново ще е човекът на Меркел, християндемократът Фолкер Буфие. Най-вероятният коалиционен партньор пак ще са \"зелените\", каквато е и сегашната коалиция в Хесен. За Съюз 90/Зелени гласуваха 19,8 на сто от участвалите във вота. Това е с 8,7 на сто повече в сравнение с предишните избори. Срив има и при социалдемократите. Бюлетина за тях пуснаха 19,8 или загуба от 10,9 на сто. За антиевропейската \"Алтернатива за Германия\" гласуваха 13,1 на сто или с 9 на сто повече в сравнение с предишните избори. Либералите от Сводобната демократическа партия бяха подкрепени от 7,5 на сто от отправилите се към урните или плюс 2,5 на сто, а за крайната левица Ди Линке гласуваха 6,3, което е плюс 1,1 процента. Във вота участваха 67,3 на сто от 4,38 милиона имащи право на глас. Докато в неделя изходът от общите избори в Хесен беше тема номер едно, от днес неочаквано тя е съвсем друга - отказът на Ангела Меркел отново да се канидатира като лидерка на ХДС. Тя е съобщила новината на заседание на президиума, проведено в партийната централа в Берлин \"Дом Конрад Аденауер\". По обяд го потвърди и на нарочна пресконференция. Появиха се и първите съобщения относно нейния заместник на партийния пост: сегашната генерална секретарка на ХДС Анегрет Крамп-Каренбауер, федералният здравен министър Йенс Шпан, премиерът на федерална провинция Северен Рейн-Вестфалия Армин Лашет и бившият председател на парламентарната група в Бундесдтага на ХДС/ХСС Фридрих Мерц, какъвто пост заемаше  от 2000 до 2002 г. Той беше отстранен под натиска на  Меркел, която не му прости непокорството и видя в лицето му евентуален свой наследник начело на ХДС.  Бизнесмен се изправя срещу Меркел за лидерския пост Мерц (62 г.) е опитен юрист. Преди да се заеме с политика, беше известен адвокат, в момента е виден бизнесмен и в управата на световни компании в сферата на финансите. Дълго време се смяташе, че евентуалната заместничка на Меркел начело на ХДС, а така и в канцлерството ще е министърката на отбраната Урсула фон дер Лайен. Напоследък обаче срещу нея се появиха обвинения в неправомерно изразходване на милиони евро за консултантска дейност, възлагана на нейни приближени.   Тежък удар за Меркел на изборите в Хесен Бизнесмен се изправя срещу Меркел за лидерския пост", "date": "2018.10.29", "title": "Кой идва след Меркел?"}
{"url": "http://clubz.bg/75109-atlantici_zashtitiha_manol_glishev_zaradi_zalichavaneto_na_profilite_mu", "text": "Атлантическият съвет на България (АСБ) публикува специална декларация, в която се критикува заличаването на профилите във фейсбук на Манол Глишев. Глишев е член на организацията. Заличаване на Манол Глишев Атлантиците определят това като политическа цензура, позната от времето на тоталитаризма. Според АСБ в България социалните мрежи често компенсират недостатъците в медийната среда. В декларацията се казва, че АСБ подкрепя всяка гражданска изява, която цели да защити България от все по-мощната руска хибридна агресия. Констатира се, че почти непрекъснато се блогират профилите на съпредседателя на АСБ Димитрин Вичев, на членовете на АСБ Георги Георгиев, Корнелий Савов, Теодор Спасов, Асен Генов, проф. Велислав Минеков и др. Ето позицията на АСБ:", "date": "2018.10.29", "title": "Атлантици защитиха Манол Глишев заради заличаването на профилите му"}
{"url": "http://clubz.bg/75107-byudjet_pod_znaka_na_brekzit", "text": "Великобритания ще представи днес бюджет, който наподобява финансов пъзел в разгара на несигурните преговори около \"Брекзит\", предаде Франс прес. \n\tМинистърът на финансите на Великобритания Филип Хамънд се готви да изиграе ролята на балансьор, когато днес напусне резиденцията си на \"Даунинг стрийт 11\" с традиционното червено куфарче в ръка, за да отиде в Парламента. Бюджетът е съставен, като се залага на хипотезата за постигане на споразумение за \"Брекзит\" между Лондон и Брюксел, въпреки че изходът от преговорите остава неясен. Министърът на финансите си запазва възможности за маневриране, за да може да нагоди бюджета, ако не бъде постигната сделка. Над 1 милион искат нов референдум за Брекзит При липса на споразумение, ще трябва да се изготви \"нов бюджет\", заяви Хамънд вчера. Той добави, че ще са необходими \"подходящи данъчни мерки, за да се защити икономиката\". \n\tГласуването в парламента в четвъртък ще придобие по-политически оттенък и ще даде нов претекст за енергичните депутати да се противопоставят на лидера на консервативната партия, премиера Тереза Мей. Стратегията на Мей за Брекзит раздели партията ѝ, особено по проблемния въпрос за границата между Ирландия, която остава членка на ЕС, и Северна Ирландия, която е част от Обединеното кралство \n\tНатискът върху Хамънд е силен. Той от месеци защитава \"по-мек\" \"Брекзит\" в услуга на компаниите и залага на по-тесни отношения с ЕС Лордовете искат втори референдум за \"Брекзит\" Бюджетът има добри перспективи, тъй като въпреки забавянето в икономическото развитие, публичните финанси са в добро здраве. \n\tДържавният дефицит за отчетната 2018-2019 година би могъл да бъде много по-нисък от сегашните 1,8 процента от брутния вътрешен продукт, което ще позволи да се използват спестените 13 милиарда бр. лири (15 милиарда евро) за финансирането на допълнителните разходи, обещани от консерваторите. Въпреки добрата новина Хамънд ще трябва да намери 20 милиарда лири годишно, за да покрие инвестициите в държавния сектор на здравеопазването. Той трябва да компенсира и продължаването на замразяването на акцизите върху горивата, както и мерките за стимулиране на строителството на социални жилища. Хамънд даде да се разбере, че някои данъци ще се покачат, без да уточни кои. Това е доста болезнена тема за британците, които от 10 години са подложени на строги икономии. Напредък е постигнат единствено с идеята за налагане на данъци върху интернет гигантите.  Лордовете искат втори референдум за \"Брекзит\"", "date": "2018.10.29", "title": "Бюджет под знака на \"Брекзит\""}
{"url": "http://clubz.bg/75091-bolsonaro_kraj_na_flirta_s_komunizma", "text": "Крайнодесният конгресмен популист Жаир Болсонаро е новият президент на Бразилия, предаде ДПА, като се позова на официални резултати, оповестени от Върховния изборен трибунал. \n\tЗа Болсонаро са гласували 55, 7 на сто от избирателите при преброени 95 на сто от бюлетините от втория тур на президентските избори вчера. Неговият съперник от левицата Фернандо Адад получава 43,3 процента от гласовете. \n\tБившият капитан от армията ще встъпи в длъжност през януари. Бразилия: огромно неравенство, неописуема бедност Предизборната кампания беше белязана от напрежение и силна поляризация в обществото, раздирано от икономическа криза, рекордно насилие, ендемична корупция и спад на доверието към политическата класа, посочва Франс прес. \n\tОколо 147 милиона бразилци са гласували на балотажа. Досегашният президент Мишел Темер каза, че преходът на властта започва още днес. \n\tПредседателката на мисията наблюдатели от Организацията на американските държави Лаура Чинчила, бивш президент на Коста Рика, заяви, че гласуването в Бразилия е протекло спокойно и при спазване на закона. \n\tМнозина бразилци са обезпокоени, че 63-годишният Болсонаро, който неведнъж е изразявал възхищение към военната диктатура в Бразилия в периода 1964-1985 г., ще погази човешките и гражданските права и ще ограничи свободата на словото, посочва Ройтерс. В предизборната кампания той се зарече да пресече престъпността в бразилските градове и земеделските райони, като разшири правомощията на полицията и либерализира правото на притежаване на оръжия от бразилците, за да се борят с престъпността, добавя Ройтерс.  Той обеща в телевизионно обръщение, че правителството му \"ще защитава конституцията, демокрацията и свободата\". Той каза, че ще бъде президент на \"Бразилия, в която хората имат различни мнения, цвят на кожата и ориентации\". Болсонаро обяви, че ще следва примера на лидери като Уинстън Чърчил и ще назначи \"достойно правителство\". \n\tПобеденият кандидат на левицата Фернандо Адад обеща да защитава демокрацията в Бразилия, предаде БТА. \"Живеем във време, когато институциите постоянно са подлагани на изпитания\", каза Адад пред поддръжници в Сао Пауло.", "date": "2018.10.29", "title": "Болсонаро: Край на флирта с комунизма"}
{"url": "http://clubz.bg/75108-futbolyt_e_v_traur_zaradi_smyrtta_na_sobstvenika_na_lestyr_snimki", "text": "Целият футболен свят е в шок от трагичната смърт на собственика на \"Лестър\" Вичай Сриваданапраба, загинал вчера при катастрофата не неговия хеликоптер заедно с още четирима души край стадиона на \"лисиците\". Починаха още двама шефове от ръководството на клуба, пилотът и неговата приятелка. Вичай Сриваданапраба ще остане в историята на най-популярния спорт с шампионската титла на \"Лестър\" във Висшата лига през 2016 г. Това е най-сензационният първенец в историята на най-конкурентното и популярно клубно първенство. Мачът на \"Лестър\" със \"Саутхемптън\" за Купата на лигата във вторник е отложен. Всички клубове от Висшата лига пращат съболезнователни телеграми на \"лисиците\", а също така ФИФА и УЕФА, кралското семейство на Великобритания, премиерът Тереза Мей. Някои предлагат помощ. Играчите на \"Лестър\" са съкрушени, почти всички от тях написаха прощални думи за Вичай Сриваданапраба в социалните мрежи. Някои от тях бяха близки с него и го наричаха Шефа (The Boss). Азиатецът е присъствал на сватби на футболисти, като например на английския национал Джейми Варди.  Стадионът, който носи името на една от фирмите на четвъртия по богатство тайландец - \"Кинг Пауър\", осъмна с хиляди цветя, писма, фланелки, сувенири... Поставен е огромен портрет на Вичай Сриваданапраба. 60-годишният бос е от китайски произход, той има съпруга и четири деца. Закупи \"Лестър\" за 39 милиона паунда през 2010 г., върна го в елита и през 2016-а го направи шампион.  На този етап не е ясна причината за катастрофата. Ясно е само, че машината е излетяла от терена на \"Кинг Пауър\" и минути по-късно се е разбила на близък паркинг. По-късно днес съпругата на милиардера Аймон, един от синовете му Аяват и дъщерята Ворамас посетиха мястото за поклонение на стадиона и поднесоха бели цветя. Там е един от популярните фенове на \"Лестър\" на Острова - певецът на групата \"Касейбиън\" Том Мейган. Футболисти - без значение от клубната им принадлежност изпращат съболезнования. Сред тях са Уейн Руни, Хуан Мата от \"Манчестър Юнайтед\", бивши играчи на \"Лестър\" като Риад Марез, гръцкият ПАОК... Мачът \"Тотнъм\" - \"Манчестър Сити\" тази вечер от 22 часа на \"Уембли\" ще започне с минута мълчание. А светлините на стадиона ще бъдат в основния клубен цвят на \"Лестър\" - в синьо.  Преди малко Организацията за разследване на въздушни инциденти на Великобритания (AAIB) обяви, че екип е намерил \"черната кутия\" на хеликоптера и предстои да разгледа информацията от нея. В късния следобед на стадиона да отдадат почит дойдоха и играчите на \"Лестър\". Те обиколиха мястото с цветята и постояха няколко минути. Някои, като например вратарят Каспер Шмейхел, не криеха сълзите си.", "date": "2018.10.29", "title": "Футболът е в траур заради смъртта на собственика на \"Лестър\" (СНИМКИ)"}
{"url": "http://clubz.bg/75097-plyus_10_za_vsichki_v_sydebnata_sistema_edna_zaplata_bonus_parite_za_drehi_ostavat", "text": "Тя е в изпълнение на проблемния чл. 233 от Закона за съдебната власт (ЗСВ), който първо министерството на Владислав Горанов предлагаше да се \"пипне\" чрез преходните и заключителни разпоредби на Закона за бюджета за 2019 г. ВСС искаше 17 процента върху заплатите от Нова година на базата на това, че от 2017 г. досега всичко на всичко парите са увеличавани с недостатъчните 7%, и още веднъж с 5 на сто - през април 2018. Идеята беше да се навакса това изоставане, каза днес представляващият Боян Магдалинчев  Днес Боян Магдалинчев докладва, че в петък е получено ново писмо от МФ, с което се преразглеждат параметрите, които първоначално (и традиционно) скараха съвета и финансовото ведомство. Магистрати и съдебни служители срещу \"крокодила\" Владислав Горанов Така   ВСС пък първоначално искаше 769,4 млн. Предложеното днес повишение със 113 млн. лв.в сравнение с 2018 г. Все пак между поисканото от ВСС и отпуснатото остава дупка от около 65 млн лв. Тя е затова, че кадровиците искаха увеличен осигурителния праг на 3000 лв. (в момента е 2600 лева), което логично водеше до нужда от ръст в средствата за осигуровки. Магдалинчев каза, че новото предложение напълно ще удовлетвори системата, и практически обзсмисли извънредното им заседание, което беше свикано за днес именно заради проблемите. Ведомството на Горанов се отказва от най-големия препъникамък - от плана да се сведат \"до 450 лева\" парите за дрехи на съдебните служители, които сега са 2 средномесечни работни заплати в бюджетната сфера - т.е. по над 2000 лв, годишно на всекиго. Новата оферта на МФ предвижда достатъчно пари за обезщетения при напускане и пенсиониране, при положение че преди разчетите бяха с цели 8,6 млн. лв. по-малко от нужните пари. Капиталовите разходи през 2019 г. ще са с 11,5 млн. повече от м.г., като в тях са включени цели 6,5 млн за електронно управление. Точката за обсъждане на проблема с парите за дрехи изобщо отпадна от дневния ред. Само Красимир Шекерджиев взе думата да заяви, че исканите 17% те не са си ги измислили от себе си, а са, за да следват законовата разпоредба. Председателят на Върховния касационен съд Лозан Панов се поинтересува има ли вече готови разбивки по пера - кой колко ще получи при новото предложение на МФ. Ето как изглежда то: 704 млн. лева общо за съдебната власт. ВСС – 51 032, 9 млн. лв. при 32 487 млн. лв. за 2018 г; ВКС - 19 811, 6 млн. лв. при 17 561,7 млн. лв. за 2018 г; ВАС - 17 521, 8 млн. лв. при 14 760,5 млн. лв. за 2018 г.; Прокуратура 260 млн. лева. (Главният прокурор Сотир Цацаров специално обърна внимание, че те са искали 287 млн. лева,. ВСС е предложил на МФ 281 млн, лева, а първоначалното предложние на финансите бе 244 млн. лева.) Съдилища 343 842,4 млн. лв. при 293 733,4 млн. лв; НИП – 3 538, 1 млн. лв. при 2 961,9 млн. лв. за 2018 г.; ИВСС – 7 970,2 млн. лв. при 6 843,4 млн. лв. за 2018 г. Резерв 600 хил. лева Въпреки незначителните спорове Пленумът на ВСС прие с пълно единодушие - 23:0 гласа, новия бюджет, а заседанието продължи няма и час.", "date": "2018.10.29", "title": "Плюс 10% за всички в съдебната система, една заплата бонус, парите за дрехи остават"}
{"url": "http://clubz.bg/75095-ivo_prokopiev_poiska_mejdunaroden_prokuror_za_razsledvaniqta_u_nas", "text": "Бизнесменът и издател Иво Прокопиев съди българската държава в Европейския съд по правата на човека в Страсбург, като причина за това са действията на Комисията за противодействие на корупцията и за отнемане на незаконно придобитото имущество (КПКОНПИ). Това обяви самият Прокопиев в ефира на bTV днес, като поясни, че последните действия на прокуратурата срещу него не фигурират в иска му.  Прокуратурата разследва Иво Прокопиев по сигнал на КПКОНПИ Съиздателят на \"Икономедия\" и собственик на \"Алфа финанс холдинг\" Иво Прокопиев беше обвинен в пране на пари заради продажбата на \"Каолин\" на германската компания \"Кварцверке\", извършена преди 6 години. Софийската градска прокуратура съобщи, че се води разследване за престъпление по служба, извършено от служители на икономическото министерство за изпълнението на концесионните договори на \"Каолин\". Наред с това КПКОНПИ проверява и приватизацията на \"Каолин\", извършена преди 17 години от фирма на Прокоипев. Бизнесменът обясни новата атака на прокуратурата срещу него с новия брой на вестник \"Капитал\" от миналата седмица и \"професионалното разследване в него\", по думите на Прокопиев. В публикация на \"Капитал\" се съобщава как държавната Българска банка за развитие налива още милиони в т.нар. \"Дупка\", които отиват в ръцете на бизнесмена, член на ръковоството на БСП и почетен консул на Русия у нас Георги Гергов. Освен 43 млн. лева от държавата, той получава и пореден кредит от ББР, на която вече дължи над 100 млн. лева.  Властта даде 43 млн. лева на Варна - да плати на Георги Гергов Веднага след това прокуратурата повдигна обвинението, каза Иво Прокопиев, като посочи, че личностите, описани в публикацията, имат връзка с главния прокурор Сотир Цацаров и бизнесмена и депутат от ДПС Делян Пеевски.   По думите му обвинението срещу него за пране на пари е нелепо и никога няма да го внесат в съд. \"Виждате какво се случва с обвинението за EVN – четири пъти съдът го връща, защото не може да разбере каква е причинно-следствената връзка между това, което се твърди от прокуратурата и хората, които са обвинени\", посочи като пример Прокопиев. По думите му е много важно мътната вода в приватизацията да се отдели от чистата. Според Прокопиев  \"Каолин” е обратното на това, което се случва в \"Полимери\". Заводът в Девня фалира през 2012 г. под управлението на \"АКБ Форест\" на фамилията Баневи. По думите на Прокопиев няма обществен интерес в това, което прави прокуратурата с \"Каолин\". Той отбеляза, че след приватизацията от едно полуфалирало дружество, предприятието е стъпило на крака и в района вече има керамично-стъкларски клъстер - в резултат на направените инвестиции.  10% от цената на \"Каолин\" е платена кеш - малко над 700 000 лева, останалата в компенсаторки, защото такъв е бил законът тогава, обясни бизнесменът. Работническо-мениджърската приватизация беше основанието за тези сделки.  Цацаров: за известните фамилии, Очите и Прокопиев Прокопиев поиска да бъде привлечен международен прокурор, международни наблюдатели заради това, което прави прокуратурата, и припомни, че това е една от институциите с най-ниско доверие в страната. Прокопиев: Не ми се вярва колко назад сме се върнали Властта даде 43 млн. лева на Варна - да плати на Георги Гергов Цацаров: за известните фамилии, Очите и Прокопиев Прокопиев: Не ми се вярва колко назад сме се върнали", "date": "2018.10.29", "title": "Иво Прокопиев поиска международен прокурор за разследванията у нас"}
{"url": "http://clubz.bg/75099-borisov_iska_balkanski_hranitelni_hybove_sreshtu_glada_v_afrika", "text": "Премиерът Бойко Бориов е в Атина за срещата на върха ЕС - Арабски свят. В словото си пред форума Борисов призова арабите да вземат за пример ЕС и неговите ценности - върховенство на закона, правата на жените и др. Той декларира готовност България и Балканите като цяло да помогнат за справянето с глада в Африка чрез хранителни хъбове. Борисов поясни, че нашият регион е \"и житница, и животновъдство\" И поясни, че не може да става дума само за инфраструктура, газ и петрол, тъй като на първо място са ценностите. Според него България и Гърция се пример за добросъседтсво. Форумът тази година е под наслов \"Споделените хоризонти“. Очаква се по време на срещата да бъде обсъдена миграционната политика и борбата с бежанската криза, европейските и арабските политики за съседство, климатичните промени, както и социалните инвестиции. По-късно премиерът Бойко Борисов ще присъства на откриването на новото летище в Истанбул по покана на президента на Турция Реджеп Тайип Ердоган. В Гърция и Турция премиерът Бойко Борисов ще бъде придружаван от министъра на финансите Владислав Горанов. Борисов единствен премиер от ЕС на церемонията за третото летище в Истанбул      ", "date": "2018.10.29", "title": "Борисов иска балкански хранителни хъбове срещу глада в Африка"}
{"url": "http://clubz.bg/75096-30_arestuvani_za_korupciq_v_agenciqta_za_bylgarite_v_chujbina", "text": "Специализираната прокуратура е в нова акция срещу корупцията, този път свързана с дейността на Държавната агенция за българите в чужбина (ДАБЧ). Задържани са близо 30 души във връзка с разследване за корупция и престъпления по служба, сред които и шефът на ДАБЧ Петър Харалампиев. Как ДПС сега се присети да иска анкетна комисия за схема с българско гражданство  ДАБЧ е в ресора на вицепремиера Валери Симеонов, а Харалампиев е предложен за шеф на агенцията от ВМРО, една от трите партии в коалиционния партньор на ГЕРБ - \"Обединени патриоти\". Той заема поста от май 2017 г. По непотвърдена официално информация акцията на прокуратурата е свързана с процедурите за българско гражданство, като при корупционните схеми е ставало въпрос за плащания от по 5000 евро за човек. Акцията е започнала след сигнал, подаден в Комисията за противодействие на корупцията и за отнемане на незаконно придобитото имущество (КПКОНПИ), преди около 4 месеца. През юни т.г. ДПС поиска създаване на временна анкетна комисия за проучване на информация за придобиване на българско гражданство чрез даване на подкупи от наркотрафиканти. Тогава Харалампиев отхвърли обвиненията и заяви, че е забранил на \"посредници   да се мотаят из агенцията\".  Следователи обискират адреси в София, Кюстендил и Плевен. Разпитват се свидетели в рамките на образувано досъдебно производство за извършени престъпления по чл. 321, 301, 308, 282 от Наказателния кодекс. Как руски олигарси получават българско гражданство \"за заслуги\" Според Наказателния кодекс чл. 321 се отнася за образуване и ръководене на организирана престъпна група, наказва се с лишаване от свобода от три до десет години; чл. 301 - за подкуп, което се наказва с лишаване от свобода до шест години и глоба до пет хиляди лева; чл. 308 - документни престъпления (подправка на документ се наказва с лишаване от свобода до три години) и чл. 282 - престъпления по служба (лишаване от свобода до пет години или пробация). ДАБЧ издава документи за български произход на хора, които кандидатстват за българско гражданство. От години патриотичните формации са най-активни в законодателните си намерения процедурите за български паспорт да бъдат максимално облекчени. ДАБЧ е институцията, която поддържа регистър на организациите на българи от чужбина, които имат право да издават удостоверения за български произход съгласно Закона за българите, живеещи извън Република България. Председател е и на национално движение \"БГ патриот“, което е част от коалицията Обединени патриоти. Бил е заместник областен управител на област София от декември 2014 до май 2017 г. Бил е и изпълнителен директор и член на Управителния съвет на фондация \"Българе\".  Преди време се появи негова снимка с тениска с надпис Wehrmacht - името на нацистките войски по времето на Третия райх. Вицепремиерът Каракачанов го защити с аргумента, че това е име на група. Този въпрос буди притеснение, каза днес говорителката на Еврокомисията Наташа Берто, помолена да коментира случая и факта, че предоставеното българско гражданство е и такова на ЕС. В момента ЕК подготвя доклад за схемите за предоставяне на гражданство на инвеститорите в различни страни от Съюза, уточни Кристиан Виганд - говорител по въпросите на върховенството на закона. В документа са описани законовите практики в страните, действията на Брюксел и са дадени насоки за действие на правителствата. Насоките включват проверка на миналото на кандидатите за гражданство. Виганд обаче допълни, че на този етап ЕК няма да коментира съдебните процедури в България в резултат на арестите в ДАБЧ. Работа на държавите членки е да проверяват дали има злоупотреба с власт при предоставянето на гражданство. Как руски олигарси получават българско гражданство \"за заслуги\"", "date": "2018.10.29", "title": "30 арестувани за корупция в Агенцията за българите в чужбина"}
{"url": "http://clubz.bg/75100-vtora_sedmica_majki_iskat_ostavkata_na_valeri_simeonov", "text": "Втора седмица на протести започват днес майки на деца с увреждания и подкрепящи ги граждани с искане на оставката на вицепремиера Валери Симеонов. Никой не посмя да гласува против законопроекта за хората с увреждания Те смятат и тази вечер да се съберат пред сградата на Министерския съвет. Майките предупредиха, че протестите им ще продължат, докато Симеонов не напусне поста си. Близо 14 000 души са се подписали за оставката на вицепремиера и лидер на НФСБ, една от трите партии в коалиционния партньор на ГЕРБ - Обединени патриоти, на страницата във Фейсбук на протестиращите майки. Въпреки че власт и родители на деца с увреждания постигнаха съгласие по законодателното уреждане на проблемите и мерките за тях, недоволството им изригна заради реплика на Симеонов:  Оставка на Симеонов няма. И не може да има Оставка на Симеонов няма. И не може да има", "date": "2018.10.29", "title": "Втора седмица майки искат оставката на Валери Симеонов"}
{"url": "http://clubz.bg/75098-jandarmeriq_v_myglij_sled_kato_romi_napadnaha_policai", "text": "Жандармерия и засилено полицейско присъствие има в Мъглиж, след като снощи петима полицаи бяха замеряни с камъни в махала в града. Напрежението ескалира, след като служителите на реда получават два поредни сигнала за нерегламентирани състезания с конски каруци.  При поредния сигнал полицаите са посрещнати с дърва и камъни, съобщи Нова телевизия. При нападението са нанесени щети и върху патрулните коли. За да се защитят, полицаите са стреляли във въздуха. Пострадалите служители на МВР са с повърхностни наранявания и няма опасност за живота им. Конфликтът започва след сигнал за надбягвания с каруци в село Черганово, където при опит да си свърши работата полицай беше ухапан, а след това служителите на реда отиват в Мъглиж, за да задържат лице и са посрещнати от група жители на махалата. Полицаите са ранени на излизане от махалата, след като са арестували хората, за които са отишли. На излизане те са били атакувани с камъни, летящи предмети. В събота става тежък инцидент в района на Казанлък – двама млади хора загинаха, след като на пътя им излезе каруца. На следващия ден улица е затворена нерегламентирано, за да се провеждат тези състезания с каруци. Граждани се оплакват, че пътят е затворен и това е причината за полицейската акция в Черганово. Това е причината за влизането на полицаите в Мъглиж - да задържат и другите заподозрени.", "date": "2018.10.29", "title": "Жандармерия в Мъглиж, след като роми нападнаха полицаи"}
{"url": "http://clubz.bg/75094-borisov_edinstven_premier_ot_es_na_ceremoniqta_za_tretoto_letishte_v_istanbul", "text": "Премиерът Бойко Борисов ще е гост на церемонията по откриването на третото летище в Истанбул, която е днес - на националния празник на страната, 95-ата годишнина от основаването на Турската република.  Стотици арести на работници на новото летище на Истанбул На церемонията по откриването се очаква президентът Ердоган да съобщи името на новия аеропорт. С интерес се очаква и какво ще бъде името на новото летище. Тиражираха се различни варианти - от Ататюрк до имена на османски султани. Една от последните версии, за която писа изданието \"Медиа радар\" е, че то ще се казва \"Мевляна\" на името на персийския поет, учен и мистик Мевляна Джалал ад-Дин Руми, живял през 13 в., чието учение има много последователи по света. Присъствието си са потвърдили държавните глави на осем страни. Борисов ще бъде единственият премиер от страна-членка на Европейския съюз, който ще уважи тържеството. Аеропортът, който е един от мегапроектите на президента Реджеп Тайип Ердоган, ще облекчи въздушния трафик към 15-милионния мегаполис. Летището, чието строителство стартира през 2014 г., е сред най-големите в света - на площ от над 8 млн. кв. м и инвестициите до момента надхвърлят 6 млрд. евро. Цялата стойност на проекта ще е два пъти по-голяма. То не е окончателно завършено, а днес ще бъдат открити две писти от първия етап, което ще му позволи да обслужва едновременно над 110 самолета. Финалните работи ще приключат през 2030 г. Тогава летището ще разполага с четири терминала, с жп линия между тях, 6 писти, перони за 500 самолета с обща площ 6.5 млн. кв. м, външен и вътрешен паркинг с капацитет за 70 000 автомобила. При достигане на капацитет от 90 млн. пътници годишно до 2023 г. ще започне подготовката за пускане на втората фаза на аеропорта. Новото летище ще може да приема и изпраща най-големите в света самолети \"Боинг\" и \"Еърбъс\". От компанията-оператор съобщиха, че при строителството са прилагани най-нови зелени технологии, което означава ниски разходи на електроенергия и вода. Тържествата за националния празник тази година съвпадат с церемонията за третото летище, което ще бъде открито от официалните лица начело с президента Реджеп Тайип Ердоган. След това тържествата ще продължат с прием в двореца Долмабахче в Истанбул. По този начин за пръв път в 95-годишната история на Република Турция националният празник ще бъде отпразнуван извън Анкара, както повеляваше досегашната традиция. Преди тържествата в Истанбул Ердоган и политическите лидери, както и началникът на турския генерален щаб ще поднесат венци пред гробницата на Ататюрк в Анкара съгласно държавния протокол. След тържественото откриване на третото летище ще започне пренасянето от сега действащото летище \"Ататюрк\" към новото място. Планира се операцията да се извърши за 45 часа по въздуха. През това време летище \"Ататюрк\" и новото летище ще бъдат закрити за полети. Специалистите обръщат внимание, че операцията по преместването на съоръженията ще бъде най-мащабната извършвана досега в света. MAG: Няма да правим от летище София сателит на Истанбул Кметът на Истанбул Мевлют Уйсал съобщи, че през първите два месеца (до 31 декември т.г.) пътуването с градския транспорт до новото летище ще бъде с 50 на сто намаление до терминалите за вътрешните и международните линии. Новото, трето летище на Истанбул е само на 250 км от Бургас. Шансовете обаче са на страната на Варна, понеже турската национална въздухоплавателна компания Turkish Airlines откри преди три години линията си между Истанбул и морската столица на България. MAG: Няма да правим от летище София сателит на Истанбул", "date": "2018.10.29", "title": "Борисов единствен премиер от ЕС на церемонията за третото летище в Истанбул"}
{"url": "http://clubz.bg/75090-indonezijski_samolet_sys_188_dushi_na_borda_se_razbi_v_moreto_video", "text": "Пътнически самолет на индонезийската авиокомпания \"Лайън еър\", летящ от Джакарта до град Пангкал Пинанг на остров Суматра, се е разбил в морето, предаде Ройтерс, като цитира индонезийската агенция за спасяване и издирване. Боингът е бил нов и е бил пуснат от август т. г. А двамата пилоти имат общо над 11 000 летателни часа. Връзката със самолета \"Боинг 737 МАКС8\" се е загубила 13 минути след излитането му от международното летище в Джакарта. Той е изчезнал над провинция Западна Ява. В самолета е имало 189 души по последни данни на Си Ен Ен. Спасители са открили отломки от пътническия самолет \"Боинг 737\"на индонезийската компания \"Лайън еър\", който се разби в морето минути след излитането от международното летище на Джакарта, предаде ДПА. В самолета е имало 188 души - 178 пътници, сред които дете, две бебета, и десетчленен кабинен екипаж, в т.ч. двама пилоти, каза представител на гражданската авиация. Боингът е излетял от Джакарта в 6.20 ч. местно време за Пангкал Пинанг, на остров Суматра, и връзката с него се е загубила няколко минути по-късно. Министерството на външните работи няма данни българи да са били на борда на самолета, няма и сигнали от българи за техни близки, които са в региона и с които няма връзка. Посолството в Джакарта е на линия за всякакви сигнали, каза външният министър Екатерина Захариева в ефира на bTV.", "date": "2018.10.29", "title": "Индонезийски самолет със 188 души на борда се разби в морето (ВИДЕО)"}
{"url": "http://clubz.bg/75092-peta_svetovna_titla_za_lyuis_hamiltyn", "text": "Люис Хамилтън (\"Мерцедес\") предсрочно си осигури световната титла във Формула 1 с четвъртото си място в Гран При на Мексико. Това е пети връх за британеца в най-комерсалната автомобирна надпревара, с което той се изравни с Хуан Мануел Фанджо. Повече има единствено Михаел Шумахер - 7. До края на сезона остават две състезания. Победата на пистата \"Ерманос Родригес\" грабна Макс Верстапен (\"Ред Бул\"), следван от пилотите на \"Ферари\" Себастиан Фетел и Кими Райконен. Верстапен потегли втори - зад Кими Райконен, но успя да го задмине и до края на изпусна лидерската позиция. Успехът на \"Ред Бул\" можеше да е двоен, но Даниел Рикардо отпадна малко преди края. Хамилтън беше втори малко след старта, но имаше проблеми по време на състезанието - с гумите най-вече. И предпочете да не прави рискове, а просто да запише точките, които са му нужни. Така Люис има 358 точки, следван от Себастиан Фетел с 294 т., Райконен - 236, Валтери Ботас - 227 и т.н. При конструкторите \"Мерцедес\" е с 585 т., втори е \"Ферари\" с 530.", "date": "2018.10.29", "title": "Пета световна титла за Люис Хамилтън"}
{"url": "http://clubz.bg/75093-tejyk_udar_za_merkel_na_izborite_v_hesen", "text": "Дясноцентристката партия на германския канцлер Ангела Меркел и социалдемократичният й коалиционен партньор в Берлин понесоха тежки загуби на ключовите регионални избори в Германия и оцеляването на правителството й става по-несигурно, предаде Франс прес. Според екзитполовете, направени от обществените телевизионни канали А Ер Де и Цет Де Еф, Християндемократическият съюз (ХДС) на канцлера Меркел получава най-много гласове на регионалните избори в Хесен с 27 до 28 на сто, но този резултат е спад с близо 10 процентни пункта спрямо предишния вот от 2013 година, когато ХДС получи 38,3 на сто. Германската социалдемократическа партия (ГСДП) получава 20 процента спрямо 30,7 на сто преди 5 години в Хесен, където се намира финансовата столица на Германия, Франкфурт. Отслабването на позициите на тези две партии, които са управляващи на федерално равнище и са част от една \"голяма коалиция\", която много трудно бе съставена през март, е лоша новина за Меркел, в момент когато политическите й позиции вече и без това са отслабени, отбелязва АФП. Политически земетръс в Бавария Това е вторият разочароващ регионален вот за лагера на консерваторите в Германия след изборите в Бавария преди две седмици, на които те изгубиха абсолютното си мнозинство, което имаха от десетилетия.  Заради създалата се ситуация има риск да се разпали дебатът в ХДС за бъдещето на Меркел, която изглежда губи популярност след 13 години на власт.  Германската социалдемократическа партия (ГСДП) заплаши Снощи да напусне крехката управляваща коалиция на канцлера Ангела Меркел, ако не получи в най-скоро време гаранции от нея. Според нея ситуацията на постоянен конфликт в Берлин \"в много голяма степен е допринесла\" за загубите, които претърпя ГСДП на регионалните избори в Хесен с резултат под 20 процента и спад от над 10 процентни пункта спрямо предходния вот. \n\tНалес поиска да бъде изработен точен \"пътен лист\", определящ мерките, които правителството трябва да вземе до септември 2019 година, за да се подобри всекидневието на населението. \n\tГенералният секретар на Християндемократическия съюз (ХДС) г-жа Анегрет Крамп-Каренбауер, която е от близкото обкръжение на Меркел, заяви снощи, че резултатът е \"много болезнен\", имайки предвид загубата на толкова гласове. В същото време обаче тя изрази задоволство от факта, че партията й е начело на регионалните избори в Хесен, отбеляза АФП. Алтернатива за Германия постигна всички свои изборни цели в провинция Хесен, заяви Йорг Мойтен, един от националните лидери на крайнодясната партия, цитиран от БТА. \n\tХесен бе последната германска провинция, където АзГ не бе представена в регионалния парламент. Сега тя влиза и в него с 13 на сто от гласовете. \n\tМойтен изключи коалиция с консервативния Християндемократически съюз на канцлерката Ангела Меркел.", "date": "2018.10.29", "title": "Тежък удар за Меркел на изборите в Хесен"}
