{"url": "http://clubz.bg/60771-shvedskata_ikea_kym_italianskiq_trenor_shte_vi_namerim_nova_pejka", "text": "Италианският национален отбор не се класира на финалите на Мондиал 2018 в Русия след 0:0 в баража срещу Швеция. Шведската мебелна компания ИКЕА превърна провала на италианците в маркетингова стратегия. В профила си в туитър фирмата се обърна към вече бившия треньор на италианските национали Джан Пиеро Вентура със... снимка на градинска пейка. В Италия: объркване, безсилие и провал Ариведерчи, Италия. \"Скуадрата\" пропуска световно за първи път от 1958 г. Вентура беше призован да напусне след провала в мача срещу Швеция, заради който националният отбор пропуска световно за пръв път от 1958 г. В крайна сметка бе уволнен.   Ариведерчи, Италия. \"Скуадрата\" пропуска световно за първи път от 1958 г.", "date": "2017.11.16", "title": "Шведската ИКЕА към италианския треньор: Ще ви намерим нова пейка"}
{"url": "http://clubz.bg/60775-gerb_dps_i_volq_prokaraha_pytq_na_zakona_peevski_za_ktb", "text": "Промените в закона за банковата несъстоятелност, свързани с фалита на КТБ и внесени от Делян Пеевски. Йордан Цонев и Хамид Хамид от ДПС, си прокaраха път към гласуване в пленарна зала. Законопроектът бе одобрен на първо четене от парламентарната правна комисия. Очаквано \"за\" гласуваха депутатите от ГЕРБ, ДПС и \"Воля\", а тези от БСП се въздържаха. Цонев и Хамид обясниха, че чрез закона ще бъдат удряни само фирмите бушони и прихващанията чрез цесии. Бойко Борисов за съученичките си, Цветелина Бориславова и Главчев В началото на заседанието Филип Попов (БСП) поиска отлагане на точката, докато се получат становища от финасовите институции  - БНБ, Министерство на финансите, КФН и т.н. Предложението му не бе възприето. Язвителна реплика от страна на Йордан Цонев предизвика обяснението, че председателят на \"Да, България\" Христо Иванов е изразил отрицателно становище по законопроекта. И в края на заеданието поясни, че Христо Иванов не може да си позволява да дава отрицателнио становище, защото нищо не бил направил по казуса КТБ в мандата си като правосъден мнистър във второто правителство на Бойко Борисов. Положително настроени към проекта бяха от Фонда за гарантиране на влоговете и синдиците. Според тях той ще им развърже ръцете, за да удовлетворят исканията на 8 хил. вложители в банката. Основният дебат се състоя около т.нар. обратно действие - ще могат ли да бъдат разваляни сделки, които вече са в ход. Председателят на правната комисия Данаил Кирилов също изрази резерви, но пък даде заявка за съпричастност и припомни, че през 2014 г. парламентарното мнозинство успя в движение да прекрати подобен род сделки. Депутатите се разбраха, че текстовете имат нужда от сериозно прецизиране и можело да ангажират и Съвета по законодателство към парламента. Хамид Хамид обясни, че основната идея е да се атакуват само кухи дружества, чрез които са придобити активи на КТБ, а тези, които са извършвали плащания, ще се считат за съвестни и няма да попаднат под ударите на закона. Във връзка с медийните публикации, че целта на промените е придобиването на \"Дунарит\", Хамид ги отхвърли, тъй като там имало извършено плащане от 58 млн. лв, което освобождавало сделката от включване в черния списък.", "date": "2017.11.16", "title": "ГЕРБ, ДПС и \"Воля\" прокараха пътя на закона \"Пеевски\" за КТБ"}
{"url": "http://clubz.bg/60769-i_litva_sys_zakon_magnitski_sankcii_sreshtu_41_dushi", "text": "Сеймът в Литва прие единодушно \"Закона Магнитски\", забраняващ влизането в страната на чужденци, свързани с корупция в големи мащаби, пране на пари или нарушения на човешките права, предаде ТАСС. \"За\" гласуваха всички 91 депутати в залата. Законът трябва да влезе в сила на 1 януари 2018 г. Време е ЕС да приеме свой закон „Магнитски“ Дотогава трябва да бъде съставен черен списък. Габриелюс Ландсбергис - водачът на консервативната опозиция, предложи в него да бъдат вкарани 41 души, съобщиха за Клуб Z от Литовската национална телевизия. Това са хората, свързани със смъртта на руския адвокат Сергей Магнитски, чието име носи законът. Интересното е, че Вилнюс прие закона на 15 ноември - точно на датата, на която Магнитски почина при неизяснени и до днес обстоятелства в московски затвор. Законът досега е приет в САЩ, Канада и Естония. Литовският вариант предлага до петгодишна забрана за влизане в страната на чужденци, ако има основание да се смята, че те са извършили зад граница тежко или много тежко престъпление срещу личността, в резултат на което са били нарушени човешките права и свободи. Същото ще важи и в случаите, ако лицето е извършило корупционно престъпление, заминавало се е с пране на пари, подстрекавало е или по нянакъв друг начин е участвало в такива престъпления, а също така, ако е включено в национален списък на нежелани лица, съставен от страна чренка на ЕС, Европейската асоциация за свободна търговия (ЕАСТ) или НАТО.  Законът допуска на засегнатите да не бъде съобщавано за приетите по отношение на тях решения. Това ще става в случаите, когато могат да бъдат накърнени интересите на сигурността на държавата, отбраната, обществената сигурност, предотвратяването на престъпни дейния, следствие или криминални разследвания. Ако Литва приеме закона, Русия ще отговори на тази неприятелска стъпка, заяви посланикът на Москва във Вилнюс Александър Удалцов. Цветан Василев търси закрила от САЩ по закона \"Магнитски\" Сергей Магнитски бе адвокат, срещу когото руското правителство повдигна няколко криминални обвинения, след като той разкри данъчна измама за 230 милиона долара. По-късно той почина в руски затвор при мистериозни обстоятелства. Първият \"Закон Магниитски\", приет през 2012 г., предвижда санкции срещу руснаци. Глобалният \"Закон Магнитски\", известен в САЩ и с абревиатурата ГЗМ, бе включен в подписан през декември 2016 г. проектозакон за разходи за Пентагона. Той вече дава възможност на Вашингтон да отказва визи и достъп до американската банкова система на лица от която и да било държава. Защита по ГЗМ потърси българският банкер беглец Цветан Василев. Той дори иска да стане първият човек, който да превърне своя случай в дело по Глобалния закон. В началото на август стана ясно, че Василев е ангажирал вашингтонската кантора JWI Inc, с която подписал шестмесечен договор за 50 000 долара. Тя трябва да му помогне да кандидатства за третиране според ГЗМ. Адвокат на банкера е американецът Джоузеф Огъстин. В защита на Василев действа и видният американски политик и дипломат Бил Ричардсън. На 13 септември той поиска санкции срещу българския главен прокурор Сотир Цацаров и депутата бизнесмен Делян Пеевски в статия, публикувана в \"Дъ Хил\" - специализирано издание, отразяващо работата на Конгреса. Цветан Василев търси закрила от САЩ по закона \"Магнитски\"", "date": "2017.11.16", "title": "И Литва със \"Закон Магнитски\" - санкции срещу 41 души"}
{"url": "http://clubz.bg/60777-trenoryt_na_levski_sprqgan_za_selekcioner_na_italiq", "text": "Старши-треньорът на \"Левски\" Делио Роси е вариант за нов селекционер на Италия, пише сайтът stadiosport.it. Вчера наставникът Джан Пиеро Вентура бе уволнен, след като не успя да класира \"адзурите\" на световното в Русия, а страната понася срам, тъй като не е пропускала мондиал от 1958 г. насам. Според тази и други медии на Ботуша фаворит за поста е Карло Анчелоти, който е без работа след уволнението си в \"Байерн\" (Мюнхен). Той обаче можело да излезе скъп на шефовете на местната федерация, които да решат да поверят поста на друг специалист. Така се появява списък с възможни кандидати, в който са Делио Роси, Винченцо Монтела, Клаудио Раниери, Луиджи де Биаджо... Треньор трябва да бъде избран до края на този месец, въпреки че Италия няма мачове до идната есен, когато стартират европейските квалификации и новия турнир Лига на нациите. Делио Роси е носител на Купата на Италия с \"Лацио\", а също така е предвождал отбори като \"Фиорентина\", \"Сампдория\", \"Палермо\", \"Болоня\"... Ангажиментът му с \"Левски\" е първият извън пределите на Апенините. А последните събития на \"Герена\" сочат, че Роси получава повече власт, което значи, че доверието в него остава много високо от страна на собственика Спас Русев. Напук на прокрадващи се недоволства сред \"сини\" фенове, ветерани и функционери, че \"Левски\" играел много дефинзивно. По-рано днес стана ясно, че един от помощниците на Делио Роси - Асен Букарев, става мениджър и координатор по спортно-техническата дейност на ст. \"Георги Аспарухов\". В задълженията му влиза  Напрактика Букарев поема част от функциите на Даниел Боримиров, който от Нова година няма да заема вече поста спортен директор. Позицията се премахва, така Делио Роси ще бъде нещо като мениджър по английски маниер. Боримиров потвърди за промяната пред \"Дарик радио\". Той приема решението на Спас Русев, но му заявил, че не е съгласен, тъй като \"Левски\" трябвало да има спортен директор. Един от Четвъртите в света ще мисли дали да остане директор на детско-юношеската школа на \"сините\". Той иска да чуе намеренията на ръководството на клуба по отношение на подрастващите - дали \"Левски\" възнамерява да инвестира в нови терени и въобще в развитие на собствените кадри. Според Боримиров клубове като \"Лудогорец\", \"Септември\", \"Ботев\" (Пловдив), \"Берое\" и т.н. имат по-добри школи от \"Левски\".", "date": "2017.11.16", "title": "Треньорът на \"Левски\" спряган за селекционер на Италия"}
{"url": "http://clubz.bg/60770-evroparlamentyt_gotov_da_pregovarq_za_postoqnni_migrantski_kvoti", "text": "Европейският парламент съобщи днес, че е готов да преговаря с правителствата за преразглеждане на системата за даване на убежище в ЕС, т.нар. Дъблински регламент. Предложени миналата година от Европейската комисия промени в него предполагат, че  страната, в която първо пристигат търсещите убежище, няма да е автоматично отговорна за обработването на молбите им.   Освен това всички държави в ЕС ще трябва да приемат квоти от търсещи убежище в Европа при миграционна криза. Тези от тях, които откажат, подлежат на финансови санкции. Промените предполагат сегашните временни схеми за преразпределяне на мигранти в ЕС да бъдат заменени с постоянно действащ механизъм, който Европейската комисия ще може да задейства при миграционна криза.  Сегашният механизъм за солидарност е временен и се основава на две решения на вътрешните министри на ЕС, взети с квалифицирано мнозинство. Евродепутатите одобриха с 390 на 175 гласа и 44 въздържали се мандата за преговори, който беше изготвен от Комисията по граждански свободи, правосъдие и вътрешни работи. Парламентът може да започне преговори със Съвета, веднага след като държавите членки се споразумеят за своята позиция. Вече почти година и половина обаче правителствата не могат да намерят обща позиция по предложените изменения на регламента и вероятно дискусията ще се пренесе по време на българското председателство през първото полугодие на 2018 г.", "date": "2017.11.16", "title": "Европарламентът - готов да преговаря за постоянни мигрантски квоти"}
{"url": "http://clubz.bg/60759-turciq_chaka_6_mlrd_evro_ot_es_po_migrantskata_sdelka_do_2018_g", "text": "Турция очаква останалата част от обещаните 3 милиарда евро от Европейския съюз по мигрантската сделка до края на 2017 г., заяви външният министър Мевлют Чавушоглу в реч пред парламента в Анкара. Най-късно до края 2018 г. Анкара трябва да получи  , каза още той. Европейският съюз е \"на път да изпълни ангажимента си\" и да преведе останалата част от трите милиона до края на годината, се казва в официално съобщение на Еврокомисията. От октомври един милион от най-засегнатите сирийски бежанци получават пари от ЕС всеки месец. Около   по споразумението, прието през 2015 г., отчита още Еврокомисията. Европейските институции изтъкат, че гръцките власти трябва да осигурят ефективен механизъм за връщане на мигрантите по споразумението с Анкара. От март 2016 г.  . Споразумението предвижда връщане на незаконно пристигналите мигранти от гръцките острови в Турция, а ЕС да приема по един сирийски бежанец за всеки върнат мигрант. Блокът трябва да подкрепи Анкара финансово. Според първоначалното споразумение ЕС трябваше да ускори отпадането на европейските визи за турски граждани, но заради неспазването на човешките права развитие по този въпрос няма. През октомври Съветът на ЕС предложи орязване на предприсъединителните фондове за Турция. Миграционният натиск намалял между 8 и 10 пъти Общият брой на мигрантите, пристигащи през основните маршрути, е  , обяви еврокомисарят по миграцията Димитрис Аврамопулос. Близо 31 500 души са разселени от Гърция и Италия, които са подложени на най-голям миграционен натиск. Европа се готви да приеме още 50 000 бежанци  Доверителният фонд за Африка, създаден да подпомогне ограничаването на миграционния поток от Африка към Европа, е осигурил медицински грижи за хиляди мигранти на територията на Либия, отбелязва още Аврамопулос. 15 000 мигранти, включитено 10 000 от африканската страна, са върнати по родните си места доброволно с подкрепата на Международната организация за миграцията. Арестувани са над   от Нигер през първата половина на 2017 г. Целите, които Еврокомисията залага в миграционната политика на Съюза, включват изпълнение на задълженията на страните членки към доверителния фонд за Африка. Те са внесли във фонда 1.75 милиона евро, което не е достатъчно, отбеляза председателят на Еврокомисията Жан-Клод Юнкер в речта си след срещата на върха в Брюскел през миналия месец. Европа се готви да приеме още 50 000 бежанци ", "date": "2017.11.16", "title": "Турция чака 6 млрд. евро от ЕС по мигрантската сделка до 2018 г."}
{"url": "http://clubz.bg/60782-shefyt_na_goldman_saks_iska_vtori_vot_za_brekzit", "text": " ", "date": "2017.11.16", "title": "Шефът на \"Голдман Сакс\" иска втори вот за \"Брекзит\""}
{"url": "http://clubz.bg/60758-provali_se_elektronnata_karta_za_koqto_klevetqha_kalin_kalpakchiev", "text": "Сбъдна се мечтата на Димитър Узунов от предишния ВСС: новият състав на съвета   постигнатото по европроект за актуализирана електронна съдебна карта и единна информационна система на съдилищата. И двете са важна брънка от това някъде в светлото бъдеще да има т. нар. електронно правосъдие. По-точно - бяха... Как си служи с факти Димитър Узунов? Свободно Въпросният европроект по оперативна програма \"Добро управление\" даде повод на бившия представляващ ВСС да хвърли мъглявата фраза, че Калин Калпакчиев  \"движел\" европроект и от него щял да вземе 50 000 лв. Узунов така и не понесе никаква отговорност за опашатата лъжа, но за това - по-натам...  с което се прекратява процедурата по избор на изпълнител на обществената поръчка, е от 14 ноември и е публикувано на сайта на съвета.  След десетилетия работа по т. нар. съдебна карта през февруари 2016 г. по ОПДУ Елка Атанасова от ВСС кандидатства за „Създаване на модел за оптимизация на съдебната карта на българските съдилища и прокуратури и разработване на единна информационна система на съдилищата” и съответната обществена поръчка за създаване на Специализирана информационна система. Актуалната електронна карта трябваше включва всякакви компоненти - освен натовареност на магистратите от всички съдилища в най-\"обичайния\" й вид, така и да отчита фактори, свързани дори със социално-икономическото развитие на съдебните райони   Т.е. щеше да се даде чисто нов - и вероятно доста изненадващ за мнозина поглед върху дисбалансите в системата (между другото, напредъкът по съдебната карта е едно от нещата, за които са казани добри думи в публикувания вчера мониторингов доклад на ЕК, б.а.). Докладът на ЕК за напредъка на България (ПЪЛЕН ТЕКСТ) По втория стълб - единна информационна система на съдилищата - тя трябваше да \"стъпи\" върху изгражданите досега най-различни системи, както и да \"се върже\" и да \"си говори\", казано разговорно, с функциониращите сходни платформи: най-различни в разните съдилища плюс отделно тези на административните, единната информационна система за противодействие на престъпността,  и тази на прокуратурата. И по двете за 17 месеца е отбелязан напредък - проектът вече е 600 страници и са преодолени първите най-трудни етапи с организирането и допускането на участници в обществената поръчка, каза днес Елка Атанасова, истинският ръководител на проекта (а не Калин Калпракчиев). Тя бе извикана да бъде изслушана като първа точка от дневния ред на пленума на ВСС. Атанасова трябваше да отговаря не толкова на експертни въпроси, колкото на тези, съврзани с пари. Като например този: тя лично колко е взела? Оказа се: 8900 лв. като възнаграждение за 17-те месеца - от самото начало през февруари м.г., когато започва да го изготвя, а после е определена за възложител и ръководител. Стана ясно и колко нелепо е изказвенето на Узунов по адрес на Калпакчиев от факта, че общо досега за всичко са Иначе проектът е на прогнозна стойност 6 008 000 лв. и има стандарт - за възнаграждение на екипа за организация и управление да отиват 10%.  А до момента с похарчените около 85 000 лв. това прави 20-ина процента от възможните харчове. Всъщност основно перо от разходите са били двама външни експерти, които са изискуеми според правилата и на които е заслугата нещата да са там, където са. За да се стигне до комисия, която да разглежда трите оферти, вече са преодолени купчините жалби чрез влезли в сила решения на КЗК и ВАС. Елка Атанасова допълни днес, че всъщност това е най-трудният етап и не разбира как е възможно сега той да се рестартира от нула. Още повече че финалната възможна дата на проекта е 31.12.2018 г. и е почти сигурно той да не се реализира и финансирането да бъде пропуснато Ето и мотивите на новия ВСС: \"Възложителят счита, че при откриването и провеждането на процедурата са допуснати нарушения, които не могат да бъдат остранени, без това да доведе до промяна в условията...\" Участниците били ограничени във времето, защото им е даден срок за подаване на оферти по-рано от крайния - 31 декември 2018 г. И второ: че Елка Атанасова вече не е член на ВСС и съответно е некомпетентен орган. Нищо че на това тя им отговори, че възложената й от институцията ВСС задача да е ръководител на проекта обхваща периода до 31 декември 2018 г. и никъде не е обвързана Пленумът я изслуша и безмълвно премина към следващата точка от дневния си ред. Клуб Z се свърза и с бившия председател на комисията по съдебна карта към ВСС Калин Калпакчиев (именно като такъв той няма как да няма някакво участие в проекта). Съдията също изрази разочарование от прекратяването на обществената поръчка на финалната права. А на въпроса взел ли е нещо, което поне да се , той каза със смях, че възнагражденията са вписани в документацията на проекта, но за всички тези месеци са сумарно някъде около 1000 лв. Докладът на ЕК за напредъка на България (ПЪЛЕН ТЕКСТ)", "date": "2017.11.16", "title": "Провали се електронната карта, за която клеветяха Калин Калпакчиев"}
{"url": "http://clubz.bg/60772-temenujka_petkova_citira_ban_ima_vyzmojnost_da_se_postroi_aec_belene", "text": "От доклада на БАН стана ясно, че има сценарии, в които АЕЦ \"Белене\" може да се реализира и да бъде финансово жизненоспособна. Това каза министърът на енергетиката Теменужка Петкова, която присъства на официалното представяне на доклада на икономическия институт на БАН относно възможностите за реализация на активите, свързани с проекта АЕЦ \"Белене\". Другият важен въпрос бил има ли възможност и при какви  параметри проектът може да бъде реализиран. В доклада били разработени сценарии в широк диапазон - песимистични, умерени, оптимистични. При инвестиционен разход 10,5 млрд. евро, съотношение 70 на сто привлечен към 30 на сто собствен капитал, лихва максимум 4,5 на сто, проектът АЕЦ \"Белене\" е жизнеспособен, сочи докладът. Две трети от вариантите на БАН показват, че има смисъл да се строи ядрената централа и проектът ще е финансово обоснован. Участието на държавата би подобрило значително жизнеспособността на проекта, а най-добре е производителят на оборудването за АЕЦ \"Белене\" да бъде и строител на централата. Разработен е и сценарий, при който оборудването може да бъде продадено, но според БАН това трябва да бъде последната възможност. Докладът на БАН за бъдещето на АЕЦ \"Белене\" няма да бъде публикуван официално в цялост, а само в резюме, каза още Петкова. Докладът е собственост на Българския енергиен холдинг (БЕХ) и всички учени, участвали в изготвянето му, са подписали декларации за конфиденциалност. АЕЦ \"Белене\" може да бъде реализиран, ако бъдат постигнати параметрите, които сме посочили в нашите финансови анализи. Това каза проф. Александър Тасев, директор на Института за икономически изследвания на БАН.Той поясни, че са разработени различни сценарии за икономическото развитие на страната ни през следващите години, както и производството и потреблението на електрическа енергия в България и региона. Проф Тасев отбеляза, че от гледна точка на правния анализ най-лошият вариант би бил, ако нищо не се прави по този въпрос и се реши, че това което е закупено до тук, просто ще се зареже. Резултатите показват че участието на държавата в проекта, съвместно със стратегически инвеститор би подобрило значително финансовите резултати. България, ако не продължи с изграждането на ядрени централи, ще остане на тъмно след 2030 г., заяви бившият директор на АЕЦ \"Белене\" Иван Генов, който сега е депутат от БСП. Той попита защо докладът е изготвен със заложена стойност от 125 лв. на мегаватчас произведени в АЕЦ \"Козлодуй\" след само 7-8 години, като сега цената е 48-50 лева. Генов попита и кой е дал данни за хранилище за ядрени отпадъци на стойност 3 млрд. евро, които да се делят между \"Козлодуй\" и \"Белене\". Според него тези пари само товарят проекта. Енергийният експерт Иван Хиновски пък заяви АЕЦ \"Белене\" може да започне да се строи най-рано през 2025 г. и то ако се действа веднага.", "date": "2017.11.16", "title": "Теменужка Петкова цитира БАН: Има възможност да се построи АЕЦ \"Белене\""}
{"url": "http://clubz.bg/60783-kontrabanda_ot_bulgartabak_deputatite_ne_pitat_cacarov_nqmal_signal", "text": "Главният прокурор Сотир Цацаров прекара повече от 2 часа в парламентарната комисия за \"борба със сивата икономика и контрабандата\" и отговаря на депутатски въпроси, но времето явно така и не стигна някой от народните представители да го попита дали е запознат с доклад на турската служба за борба с контрабандата, в който се твърди за контрабанда на цигари от марките на \"Булгартабак\" на територията на южната ни съседка. Въпросният документ е бил пубрикуван в интернет страницата на турската институция и според медийни публикаци не е първият с подобни констатации за български цигари. В годините се различава само обема на контрабанда, който бива отчетен. Турция сезира Интерпол за контрабанда от \"Булгартабак\" За сметка на това депутатите бяха доста активни по теми, които, макар и имена да не се назоваха, са свързани с лидера на \"Воля\" Веселин Марешки и конкретни случаи покрай неговия аптекарски бизнес или продажбата на горива.  Все пак темата за \"Булгартабак\" бе повдигната, когато Сотир Цацаров застана пред медиите. На въпрос \"пристигнал ли е в прокуратурата сигнал от турските служби за контрабанда на \"Булгартабак\"\" главният прокурор отговори с \"Не\" още преди въпросът да е зададен докрай. Попитан дали ще се самосезира и ще провери темата, Цацаров отвърна: На вметка, че като главен прокурор Цацаров може да поиска информация по официален ред, той първо попита \"от  кого\", а на уточнение, че може да се обърне например към турския си колега, все пак каза: Сотир Цацаров отказа да коментира по същество идеята на ГЕРБ за промяна в конституцията за отмяна на давността на престъпления, свързани с приватизацията. Припомни и че не може да даде друг коментар, освен \"правно-технически\", когато конкретните предложения станат факт. След това изречение обаче той заяви: По думите му ако се стигне до законови промени, то \" Цацаров обаче разкри, че съществува доклад, представен от ДАНС по разпореждане на премиера Бойко Борисов. (Последният периодично в годините повдигаше темата за приватизацията, а преди време обяви пред свои симпатизанти в Стара Загора, че е сезирал прокуратурата и службите за стари приватизационни сделки - б.р.) Във въпросния доклад на ДАНС, поръчан от Борисов, имало  Примери не бяха дадени. Цацаров повтори и тезата си, че докладът на Европейската комисия е добър и липсата на нови препоръки е добра новина.  Докато беше при депутатите по темите \"запознаване на народните представители с информацията за системата БАЦИС и създадени предпоставки за допускане заличаване на акцизни, данъчни документи, действия на прокуратурата по отношение на паралелния износ на лекарства и въпроси от депутати по тези и подобни теми\", сред въпросите преобладаваха предимно тези, свързани с Марешки, чието име не беше споменато. На сбирката, освен Цацаров и прокурора на София Емилия Русинова, бяха представители на всякакви институции - ДАНС, МВР, шефът на митниците Георги Костов, представители на Агенцията по лекарствата, дори Валентин Златев в качеството му на предсесател на петролната асоциация. Въпреки присъствието на повечето от тях (с изключение на първите двама) причината да са там остана пълна загадка по време на откритата за медии част. Драгомир Стойнев от БСП дори постави темата можаг ли да се задават въпроси и на останалите присъстващи извън прокуратурата, но председателят на комисията от \"Обединените патриоти\" Емил Димитров-Ревизоро го отряза, заявявайки, че вече е предупредил гостите, че няма нужда да се подготвят за отговори на въпроси. В крайна сметка питанията бяха за разследванията \"срещу депутати с отнет имунитет\" по отношение на лекарствата. На този въпрос на Ревизоро Цацаров накрая сам попита дали става дума за разследване за действия по придобиване на аптеки и вериги - разследване, по което на няколко души от \"Воля\" имунитетът бе отнет. Други представители на патриотите и журналистката Валя Ахчиева път питаха за нарушения, свързани с превода на гориво и други нарушения, проверявани от прокуратурата, свързани с бизнеса с бензиностанции. Само Ахчиева си позволи да назове в прав текст името на веригата бензиностанции на Веселин Марешки. По отношение на т.нар. паралелен износ на лекарства, които според Цацаров ощетяват българските пациенти, той уточни, че в подобни случаи прокуратурата може да направи нещо, само ако има данни за престъпления за укриване на данъци, митническо престъпление или пране на пари. В противен случай Наказателният кодекс \"не лови\" различните видове внос и износ на лекарствени продукти. Агенцията по лекарствата също нямала достатъчно правомощия, различни от това да \"регистрира\" случки на пазара, стана ясно още по време на изслушването.", "date": "2017.11.16", "title": "Контрабанда от \"Булгартабак\"? Депутатите не питат, Цацаров нямал сигнал"}
{"url": "http://clubz.bg/60776-kichashki_s_globa_za_izpolzvane_na_lichni_danni_na_kanna_racheva_ot_btv", "text": "Комисията за защита на личните данни (КЗЛД) глоби Петър Кичашки с 10 хил. лева за използване на личните данни на журналиста от бТВ Канна Рачева, съобщи телевизията. 10 000 лв. глоба за откраднати данни за агитация в подкрепа на референдума на Слави Миналата година в началото на кампанията за президентските избори две репортерки на медията - Канна Рачева и Мария Цънцарова, се оказаха част от списъци на инициативни комитети без тяхно съгласие. Рачева откри  При проверка в уебсайта на ЦИК през 2016 г. Рачева и Мария Цънцарова установяват, че са се „подписали” в списъци в подкрепа на националния референдум и на конкретен вицепрезидент. Кичашки се извини и обясни, че това било... провокация. Бившият кандидат за депутат от БСП е учредител на гражданското \"Движение \"Модерна България\". Член е на инициативен комитет за провеждането на референдум с два въпроса - за отзоваването на общински съветници, кметове и депутати и за въвеждането на индивидуална жалба пред Конституционния съд. Президентът назначи в КЗД Петър Кичашки, замесен в ужилването с медийни пакети Рачева обаче подаде жалба в Комисията за защита на личните данни. Година по-късно резултат от това е глобата за Кичашки. Междувременно той стана член на Комисията за защита от дискриминация от квотата на президента Румен Радев. Президентът назначи в КЗД Петър Кичашки, замесен в ужилването с медийни пакети", "date": "2017.11.16", "title": "Кичашки с глоба за използване на лични данни на Канна Рачева от бТВ"}
{"url": "http://clubz.bg/60779-lukarski_da_sprem_s_loshata_privatizaciq_i_cvetushtiq_komunizym", "text": "Лидерът на СДС Божидар Лукарски коментира пред бТВ идеите на ГЕРБ за промени в Конституцията, с които да отпадне давността за престъпленията, свързани с приватизацията. Лукарски заяви, че трябва да се спре с романтичното говорене за това как на 10 ноември 1989 г. България е била цветуща държава, а след това преходът и най-вече приватизацията са разрушили страната. Петър Москов: БСП и ГЕРБ реабилитират \"добрия комунистически режим\" Според него обаче от ГЕРБ, които са дясна партия, влизат в комунистическа риторика. Според него тази инициатива цлеи да удари управлението на Ивано Костов. Лукарски обаче припомни, че приватизация е имало и преди, и след Костов. Като пример Лукарски посочи \"Булгартабак\", ЕРП-тата, БМВ. Той припомни, че по време на прехода България на два пъти фалира - при правителствата на Андрей Луканов и Жан Виденов. А по времето на Виденов фалираха 9 банки, за което няма нито един осъден. Спроед Лукарски всичко това е по-скор пи ар ход на ГЕРБ. Той смята, че тази промяна на Конституцията едва ли ще мине през парламента и през Конституционния съд. Според него правителството търси изместване на злободневната тема за корупцията и съдебната реформа. За бъдещото дясно обединение той заяви, че СДС няма да прокарва разделителни линии и е оптимист.", "date": "2017.11.16", "title": "Лукарски: Да спрем с лошата приватизация и цветущия комунизъм"}
{"url": "http://clubz.bg/60773-doklad_na_szo_za_bylgariq_onkobolnite_rastat_pusheneto_i_zatlystqvaneto_problem", "text": "Въпреки видимите подобрения през последните 10 години, страната все още е изправена пред множество проблеми по отношение на здравето на населението си. Това се казва нов подробен доклад на Световната здравна организация, изготвен за България. Организацията сравнява официалната здравна статистика за страната от 2000 г. с тази за 2014 г. и 2015 г. и извежда тенденциите.  Пациентите поемат все по- голям дял от разходите за здравеопазване в България. От всички средства за здраве 44.2 на сто се доплащат от гражданите, а останалите се осигуряват от държавата. За периода от 2000 г. до 2014 г. делът от разходите за здраве, поеман от пациентите е нараснал с 13 пункта. Общо за този сектор в края на периода са отделени 8.4% от БВП годишно, докато в началото процентът е бил 6.2. От СЗО подчертават, че държавата продължава да отделя за здраве по-малък процент от средния за Европа. В същото време тежестта за пациентите е почти двойно по-голяма в сравнение с тази за останалите европейски граждани (26.6% доплащане средно за ЕС). Според Скендер Сила, ръководител на офиса на СЗО за България каза, е неприемливо хората да бъдат бедни вследствие на лошо здраве. Според него освен високият процент доплащане за здраве, тревожни са и данните за тютюнопушенето, употребата на алкохол и за все по- голямата финансова тежест за системата от незаразни заболявания. Въпреки че има прогрес в повишаването на продължителността на живота и намаляването на смъртността спрямо 2000 г., повечето показатели (данни от 2013 г.) са под средните за страните от европейския регион на Световната здравна организация и държавите, които се присъединиха към ЕС след 2004 г. През 2013 г. продължителността на живота е била 71,4 години за мъжете и 78,7 години за жените. Въпреки това то все още е под средното за Европа и ЕС, което надхвърля 80 години. Здравната продължителност на живота - по-точен индикатор (това е времето, в което хората са в добро здраве) - е нараснала с 3,1 години от 2000 до 2015 г. и е стигнала 63,8 години за мъжете и 69,2 години за жените, средно 66,4 години.  За сравнение - за Западна Европа този показател е средно 68.1 години. Данните показват подобрение в показатели като смъртност при раждания и смъртност въобще по причини като рани, отравяния, болести на храносмилателната и респираторната система, самоубийства и самопричинени наранявания, убийства и нападения, и смъртни случаи при катастрофи. Напредъкът е бавен обаче в много други случаи. Например, показателите сочат нарастване на процента на смъртните случаи от ракови заболявания и високо ниво на сърдечно-съдови заболявания. Нивото на смъртност по тези причини в България е по-високо от средното за останалата част на европейския регион. Бързо увеличаване на случаите на рак в страната, отчита още докладът. Тенденцията за повече онкоболни, както и на страдащи от сърдечно-съдовите болести може да се окаже сериозно препятствие пред опитите за намаляване на нивото на смъртността в страната, отчитат от СЗО. Поне по отношение на броя на заболелите от туберколоза има ясен прогрес от 2000 до 2014 г., тенденцията е те да намаляват и като цяло показателите са по-ниски от средните за региона. За същия период има увеличение на случаите на ХИВ и СПИН, но през 2014 г. те остават под средното за региона ниво.  Тютюнопушенето, консумацията на чист алкохол и затлъстяването са сред областите, в които страната не се справя. Както и по отношение на коефициента Джини - международния показател за неравенство. Една трета от населението - с наднормено тегло. 36% от населението са активни пушачи, показват данните, цитирани от СЗО. Употребата на цигари е фактор за развитието на сърдечно-съдови, белодробни, ракови, мозъчни и други заболявания. Консумацията на алкохол също се е увеличила с 24% за изследвания период. България е и с много ниски показатели по отношение на удовлетворение от живота - 4,4 от 10, и този резултат е по-нисък от средния за региона. ", "date": "2017.11.16", "title": "Доклад на СЗО за България: Онкоболните растат, пушенето и затлъстяването - проблем "}
{"url": "http://clubz.bg/60778-otkyde_ide_radioaktivniqt_oblak_nad_evropa", "text": "Учени в цяла Европа недоумяват заради феномен, който изглежда забулен в тайна и представлява сериозна заплаха, пише в. \"Ню Йорк таймс\". Става дума за концентрация на разиоактивно заразяване, причинено от нуклида рутений-106. Французи подозират ядрен инцидент в Русия или Казахстан Официални наблюдаващи органи във Франция и Германия стигнаха до извода, че засеченото от края на септември насам заразяване е с източник Южна Русия или Казахстан. Заключението е въз основа на проучването на времето. На 8 октомври от германската Федерална служба за защита от радиация съобщиха: Твърдението обаче бе отхвърлено от \"Росатом\" - държавната руска компания, която се занимава с ядрената индустрия. Според нейно изявление \"нито една компания от руската ядрена индустрия не е регистрирала нива на радиация, надвишаващи нормата\". Според \"Росатом\" по-вероятно източник на заразяването да е \"една от страните в източната част на ЕС\". Оттам допълниха, че ива нисоки нива на радиация над Италия, Румъния и Украйна (последната не е член на ЕС - б.р.). При всички положения наличието на малко известно вещество предизвика безпокойство, че заплахата за здравето в Европа може да се увеличи, отбелязва \"Ню Йорк таймс\". Радиоактивният облак над Европа се оказа опасен Още повече европейците още помнят катастрофата в Чернобил през 1986 г., а 20 години по-късно - и смъртоносното отравяне в Лондон на бившия агент на КГБ Александър Литвиненко с плутоний-210, който е рядък и силно отровен изотоп. С това наум безпокойство предизвиква засичането на повишено, но необяснимо ниво на рутений-106 от мониторингови системи в Австрия, Франция, Германия, Италия и Швейцария. Постепенно с намаляването на нивата безпокойството поутихна. Агенциите за ядрена сигурност в Германия и Франция стигнаха до заключението, че замърсяването не заплашва здравето на европейците или околната среда. Френските експерти излязохо с подобни изводи, но изтъкнаха, че изпуснатото количество рутений-106 е значително. Ако заразяване от такъв мащаб стане във Франция, властите биха наредили мерки за опазването на хората, живеещи в радиус от няколко километра наоколо. Нуклидът, който не се получава по естествен начин, е използва за различни цели, сред които лечение на ракови заболявания и източник на енергия за спътниците. От Международната агенция за атомна енергия (МААЕ) проучили дали завърсяването може да е причинено от спътник, падащ на Земята, но установили, че няма такъв случай. Французите и германците са убедени, че инцидентът не е станал в ядрен реактор, тъй като е изтекъл само рутений-106. При авария биха изтекли и други нуклиди. Така потенциалните източници остават два, изтъкнаха от френската агенция - или в обект за преработка на ядрено гориво, или от производството на източник на радиоактивност като например рутений. От руска страна не можели да обяснят източника на заразяането, твърди френският експерт Жан-Кристоф Гариел. Когато погледнали документите с изследванията, те казали, че резултатите са напълно верни. Но за източника не обелили и дума. Гариел обаче допълни, че от 6 октомри насам нивото на рутений-106 намалява и нуклидът вече не бива засичан над Европа. Радиоактивният облак над Европа се оказа опасен", "date": "2017.11.16", "title": "Откъде иде радиоактивният облак над Европа?"}
{"url": "http://clubz.bg/60767-es_priema_pojelatelna_deklaraciq_za_socialnite_prava", "text": "Държавните и правителствени ръководители от Европейския съюз се събират утре на социална среща на върха в шведския град Гьотеборг в рамките на усилията на Брюксел и на Швеция за възстановяване на доверието на гражданите в контекста на засилващия се популизъм, създаващ нестабилност в Евросъюза, предаде Франс прес. След шока от \"Брекзит\" и засилването на евроскептицизма в много страни членки на ЕС, включително на последните избори в Германия и Австрия, Европейската комисия е твърдо решена да покаже, че общността не е само един голям пазар, а че приема присърце и намаляването на неравенствата. Двайсет и осемте страни членки ще приемат декларация срещу социалния дъмпинг, наречена Европейски социален стълб за социални права. Документът няма да има правна стойност, но има за цел да даде знак на народите, че най-бедните от тях не са забравени. На церемония в Гьотеборг само трима европейски ръководители ще парафират текста от името на всички - председателят на Европейската комисия Жан-Клод Юнкер, председателят на Европейския парламент Антонио Таяни и естонският премиер Юри Ратас, чиято страна е ротационен председател на ЕС.  Британската министър-председателка Тереза Мей ще участва в тържественото приемане на декларацията въпреки че нейната страна, която се кани да напусне ЕС на 29 март 2019 година, винаги се е съпротивлявала яростно на прекалена намеса на ЕС в социалната сфера. Германската канцлерка Ангела Меркел обаче ще си остане в Берлин, тъй като продължава да води трудни преговори за съставяне на ново коалиционно правителство. Нейната пресслужба при все това припомни, че германското правителство подкрепя изцяло Европейския социален стълб за социални права, както и останалите 27 страни членки. Текстът съдържа 20 принципа и права, които е предвидено да се съблюдават на целия континент, сред които правото на образование и професионална ориентация, равенство на шансовете и равно отношение към жените и мъжете. В него са заложени и \"гарантиране на адекватни минимални заплати на равнище, позволяващо да бъдат задоволени нуждите на работещия и семейството му предвид икономическите и социални условия в страната, запазвайки достъпа до работни места и стимулите за търсене на работа\". Все още обаче няма да настъпи скоро денят, когато ще има европейска минимална заплата, тъй като разликите в жизненото равнище в страните членки на ЕС все още са много големи. Според Евростат към 1 януари 2017 година е имало разлика от 1764 евро между най-ниската минимална заплата в ЕС (в България - 235 евро) и най-високата (в Люксембург - 1999 евро). Впрочем, в шест страни членки не съществува определена минимална заплата. Големите разлики в заплащането в отделните страни от ЕС пораждат проблеми с конкуренцията и понякога карат предприятията да преместват производства в страни с ниски заплати. В Гьотеборг европейските лидери ще обсъдят също така образованието и културата. (БТА)", "date": "2017.11.16", "title": "ЕС приема пожелателна декларация за социалните права"}
{"url": "http://clubz.bg/60762-bojko_borisov_za_syuchenichkite_si_cvetelina_borislavova_i_glavchev", "text": "Премиерът Бойко Борисов заяви,че ГЕРБ ще подкрепи законовите промени, внесени от ДПС, чиято цел според вносителите е да се спре \"вторичното ограбване на КТБ\". Борисов обясни, че ако партията не подкрепи тези промени, ще излезе че има нещо общо с \"този грабеж\". Вносителите на промените са Йордан Цонев, Делян Пеевски и Хамид Хамид. Законът на Делян Пеевски: връщал активите на КТБ на държавата Като цяло премиерът Борисов изнесе поредното си one man show пред камерите и микрофоните на медиите. Това стана, докато проверяваше Източната тангента на Околовръстния път на София. Борисов коментира случващото се в парламента през последните дни и отстраняването от заседание на лидера на БСП Корнелия Нинова от шефа на парламента Димитър Главчев. Той говори и за идеята за отпадането на давността за престъпления, свързани с приватизация, и факта, че някои са напомнили за Цветелина Бориславова в този контекст. Борисов изтъкна, че не е \"монах\" и е имал жени в живота си, но не е редно всички те да се \"веят като байрак\". В тази връзка Борисов допълни, че се притеснява и за някои свои съученички, за които се знае, че са били близки с него. Според Борисов Димитър Главчев не е трябвало да си изпуска нервите. БСП напуска парламента. Остава почти без заплати \"На никой не му е позволено да обижда министър-председателя\"  Той все пак каза, че от БСП използват всякакви похвати, за да създават напрежение. Премиерът коментира и доклада на ЕК, който според него е обективен. И допълни, че е оптимист, макар че \"ние си знаем, че не сме идеални\". Премиерът обясни, че отпадането на давността за престъпленията, свързани с приватизацията, не е насочено срещу фирмите, а срещу длъжностните лица, срещу които прокуратурата сега не може да работи. И допълни: Борисов допълни, че сделките, за които все още не е изтекла давността, се проверяват. БСП напуска парламента. Остава почти без заплати \"На никой не му е позволено да обижда министър-председателя\"", "date": "2017.11.16", "title": "Бойко Борисов за съученичките си, Цветелина Бориславова и Главчев"}
{"url": "http://clubz.bg/60784-ivo_prokopiev_az_sym_pyrvi_problemi_shte_ima_i_za_drugi", "text": "Бизнесменът Иво Прокопиев упрекна премиера Бойко Борисов, че ударът срещу неговия бизнес става с неговото съгласие. Днес стана ясно, че Комисията за отнемане на незаконно придобито имущество (КОНПИ) ще иска запор на всички дружества на групата \"Алфа финанс\", но не и на \"Икономедия\", която издава \"Дневник\" и \"Капитал\". Бизнесменът заяви, че държавата не е мащеха, а мутра. И прогнозира, че и други бизнесмени ще имат проблеми като неговите. Пред телевизия BiT Прокопиев каза, че е взето решение за начало на процедура и сега се очаква да се разбере какви точно мерки ще бъдат предприети. Според него това е логичният край на една кампания, започнала в края на миналата година с обвиненията срещу него, свързани с приватизацията на държавния дял от EVN. Прокопиев съветвал устно \"съучастника\" си Дянков - има и свидетели Според Прокопиев обвиненията по повод EVN, които той определи като нелепи, са имали за цел единствено да задвижат комисията за отнемане на имущество. Той изтъкна, че един от 5-имата членове на комисията е гласувал против започването на процедура срещу него. Според него другите четирима са извършили грубо нарушение. И допълни, че в България дейността на комисията е тайна, докато в Румъния подобен орган подлежи на външен одит. Според него властта се опитва да потисне една от най-значимите медийни групи. Той допълни, че не иска да бъде лош вестоносец, но очаква скоро да има и други подобни казуси срещу други бизнесмени. Той заяви, че свободните медии са много важна институция, но те не могат да съществуват в тирания. Според него досега премиерът винаги е играел и от добрите, и от лошите, но в последните месеци определено е само за лошите. Прокопиев изтъкна, че неговите проблеми са резултат и от грандиозния провал на десницата да се обедини. Според него по този начин 20% от населението на София и големите градове са останали непредставено в парламента. Той каза, че ако държавата запорира \"Алфа финанс\", това ще попречи и на \"Икономедия\". Издателският му бизнес обаче все пак не бил застрашен.", "date": "2017.11.16", "title": "Иво Прокопиев: Аз съм първи, проблеми ще има и за други"}
{"url": "http://clubz.bg/60781-gnevyt_se_nadiga_nie_shte_sme_gotovi", "text": "Изглежда, че парламентът е на ръба на самоубийството от тъпота, липса на всякаква идея за бъдещето и примитивен популизъм. На пръв поглед, Борисов се превръща в Орешарски – виси на златния пръст на \"Атака\", трябва да се моли на опозицията да се върне в парламента, а Пеевски го поглъща както питон налапва заек. Всъщност, разпада се самият парламентаризъм, умира демократичният и правов ред в страната. Познатата ни полу-демократична република пред очите ни метаморфозира в една все по-авторитарна джамахирия. Отказът от реформи, рутинното погазване на основни принципи на правовата държава, продължаващото подчиняване на съдебната власт, ударното изграждане на репресивни институции, мачкането на неугодни журналисти и издатели, атаката срещу правото на собственост и задушаването на предприемачеството, опитът за силово връщане на държавата-бухалка в икономиката, заигравките с Путиновия режим, и последно – изплискването със запушването на устата дори на една такава казионна опозиция като БСП – всичко това не са хаотични съвпадения. Това е част от координиран опит за ударно завземане на още по-голям хап от публичната власт и икономическо влияние. Докато ЕС си затваря очите за случващото се у нас, силите на Дълбоката държава опитват да установят окончателна доминация във всички области на обществения живот, в които до сега не са имали пълен контрол. Под булото на пропагандата за Евро-председателството и външно-политическите успехи на Борисов, Пеевски и клановете на ДС зад него опитват да установят нов тип режим, при който преструвките на демокрация, игрите с няколкото системни контролирани партии (ГЕРБ, ДПС, БСП и ПФ) и сезонни ГМО-та, толерирането на области на независимост в икономиката, медиите и съда, стават ненужен дискомфорт. Убеден съм, че поръчителите на тази кампания подценяват обществото ни и реакцията ще ги изненада, както ги изненада 14 юни 2013 г. Гневът се надига. Бъдете сигурни, че когато дойде моментът за това, демократична управленска алтернатива, готова да възстанови правовия ред, да проведе реално пречистване на институциите и да върне бъдещето в политиката ни, ще има. Предсрочните избори стават все по-неизбежни. Ние, заедно с партньорите ни от демократичната общност, ще бъдем готови за тях. \n\t", "date": "2017.11.16", "title": "Гневът се надига. Ние ще сме готови"}
{"url": "http://clubz.bg/60764-senatyt_posqga_kym_qdrenoto_kopche_na_trymp", "text": "Президентът Доналд Тръмп и Северна Корея накараха Конгреса да направи нещо, което не е правил над четири десетилетия: официално да обмисли промени в законодателството, даващо на американските президенти изключителното право да разпореждат използване на ядрено оръжие. В система на управление, основана на принципа за контрол и баланси, това може да се стори странно на някои. Но неудобната истина е, че Тръмп, както и всички негови предшественици след Втората световна война, е единственият, който има правомощие да разпореди изпреварващ удар срещу Северна Корея или срещу който и да било друг. Говорим за правомощие за задействане на хиляди ядрени бойни глави за минути. Без да има кой знае колко време за консултации с опитни съветници. Във вторник в сенатската комисия по външните работи се състоя първото изслушване по въпроса от 41 години. Сенатор Кристофър Мърфи, демократ от щата Кънектикът, директно очерта какъв е залогът според него при президент, който по думите му е \"толкова нестабилен, толкова избухлив, толкова импулсивен при вземането на решения, че може да нареди ядрен удар, който до голяма степен да не съвпада с националните интереси на САЩ в сигурността\". Републиканците не бяха нито толкова критични, нито защитаваха Тръмп. Но сенатор Боб Коркър, републиканец от щата Тенеси и председател на комисията, който неотдавна изрази безпокойство, че президентът може да вкара страната в трета световна война, заяви, че е важно да се проучат \"реалностите на системата\" за вземане на решения при употреба на ядрена сила. Има право. Тръмп сам си навлече това проучване на правомощията му за нареждане на удари с най-смъртоносните оръжия в света. Неговите заплахи да засипе Северна Корея с \"огън и жупел\" и дори да я унищожи, лекомисления начин, по който говори за ядрените оръжия, както и импулсивността му като цяло пораждат сериозни въпроси дали има желание да предизвика война. Той участва в опасна игра \"кой ще мигне пръв\" с Ким Чен-ун, севернокорейския лидер, който също лееше неспирен поток от многословни обиди към Тръмп и заплашваше да нападне САЩ с арсенал, увеличил се през последните 30 години практически от нулата до поне 20 ядрени бойни глави плюс ракетите за изстрелването им. Изключителните правомощия на президента при използването на ядрено оръжие произтичат от Закона за атомната енергия от 1946 г. Той бе приет във време, когато по-голямо безпокойство са предизвиквали войнствени генерали, отколкото избраните цивилни лидери. На изслушването във вторник К. Робърт Келър, генерал от резерва на военновъздушните сили на САЩ и някогашен началник на Стратегическото командване на американските въоръжени сили (СТРАТКОМ) - което отговаря за ядрения арсенал, заяви, че армията може да откаже да изпълни заповеди, които сметне за несъразмерни или ненужни. Той каза, че не знае как би реагирал президентът в подобен случай. Но пред комисията Брайън Маккиън, бивш служител в Пентагона, заяви, че президентът може да назначи нов генерал и нов министър на отбраната, които да изпълнят заповедите му - още едно доказателство, никак неуспокояващо, за едностранните правомощия на президента. Сенатор Ед Марки от щата Масачузетс и конгресменът от Камарата на представителите Тед Лю от Калифорния, и двамата от Демократическата партия, внесоха законопроект, предвиждащ забрана президентът да предприема изпреварващ ядрен удар без обявена война от Конгреса. Президентът, разбира се, ще запази правомощията си за ответен удар, ако Америка бъде нападната, но законопроектът би могъл да има възпиращ ефект за президенти, силно желаещи да натиснат спусъка. Има и друга идея - вицепрезидентът или държавният секретар, или министърът на отбраната, или и тримата задължително да участват във всяко вземане на решение за първи удар с ядрено оръжие. Понеже подобни промени биха засегнали способността на САЩ да възпират противниците си със заплахата от внезапна ядрена атака, те трябва да бъдат внимателно обмислени. Конгресът, където мнозинство имат републиканците и който не показа особени признаци, че би тръгнал срещу президентските правомощия, в крайна сметка може да не предприеме нищо. Коркър заяви, че засега не вижда законодателно решение, макар че \"в следващите месеци може и да бъде намерено\". Това, което знаем, е, че има тежки въпроси на дневен ред, особено сега, когато американският народ е наясно с обхвата и потенциалните рискове, свързани с правомощията на Тръмп. (БТА)", "date": "2017.11.16", "title": "Сенатът посяга към ядреното копче на Тръмп"}
{"url": "http://clubz.bg/60765-merkel_prizna_za_dylboki_raznoglasiq_v_koalicionnite_pregovori", "text": "Ангела Меркел призна, че има дълбоки разногласия между консерваторите, либералите и зелените, които се опитват да намерят компромис за съставяне на правителство в Германия, но изрази увереност, че може да бъде постигнато съгласие, съобщиха Франс прес и Ройтерс, цитирани от БТА. \"Имаме разногласия, дълбоки разногласия. Всеки се опитва да отстоява максимално позициите си\", заяви лидерката на християндемократите пред журналисти при пристигането си за поредния кръг от преговорите със Зелената партия и Свободната демократическа партия. Близо два месеца след парламентарните избори преговарящите не намират никакво съгласие по най-спорните теми - финансите, реформата в ЕС, климатичните цели и миграционната политика. По някои от тях позициите им остават диаметрално противоположни. Меркел, която се стреми към четвърти мандат като канцлер на Германия, определи 16 ноември за краен срок на предварителните преговори за постигане на принципно споразумение за формиране на правителство.", "date": "2017.11.16", "title": "Меркел призна за \"дълбоки разногласия\" в коалиционните преговори"}
{"url": "http://clubz.bg/60768-qponski_vlak_trygna_20_sekundi_po_rano_kompaniqta_se_izvini", "text": "Японски влак тръгна днес по-рано от разписанието, което принуди компанията, отговаряща за линията, да се извини официално на всички свои клиенти, съобщи Би Би Си. БДЖ лети към фалит по-бързо от японски влак Влакът по линията Цукуба - Токио трябвало да напусне гарата в 9 часа 44 минути и 40 секунди, но тръгнал в 9 часа 44 минути и 20 секунди - т.е. подранил с 20 секунди. И допълват, че все пак никой не се е оплакал от подраняването. Линията от Цукуба до Източно Токио се минава за около 45 минути. Официалното извинение предизвика объркване и закачки в социалните мрежи. Но в Япония подобно отклонение от влаковото разписание е наистина необичайно.", "date": "2017.11.16", "title": "Японски влак тръгна 20 секунди по-рано, компанията се извини"}
{"url": "http://clubz.bg/60752-momchetata_i_tehnite_igrachki_kakvo_e_obshtoto_mejdu_trymp_i_kim", "text": "Наскоро американският президент Доналд Тръмп се оплака, че много е искал да се сприятели със севернокорейския диктатор Ким Чен Ун, но не се получило. Ким го наричал \"стар\" - всъщност по-точното е \"сенилен старец\". Тръмп обиден на Ким, че го нарича \"стар\". Той нямало да му каже, че е \"нисък и дебел\" \"Толкова исках да съм му приятел\", написа наскоро в туитър Тръмп, като пропусна да припомни колко пъти е говорил за \"малкия rocket man\" или за \"милите\" думи как ще разруши Северна Корея. Обидите на Ким също са \"висока класа\" - \"умопобъркан сенилен старец, гангстер и мошеник\" са само част от тях. Но все пак двамата имат повече общо, отколкото подозират. Снимки, разпространени в сряда от държавната информационна агенция на Северна Корея KCNA, показват един много доволен Ким Чен Ун, качен в кабинката на голяма машина в тракторен завод в Пхенян. Същото изражение имаше и Тръмп, когато шофьори на камиони посетиха Белия дом през март т. г.  Дали двойката ще може да сподели страстта си по големите машини, пита шеговито \"Гардиън\". Вероятно не, защото съвсем наскоро в държавните севернокорейски медии американският президент беше наречен \"престъпник\", който трябва да \"бъде осъден на смърт\". Така трудно се създават и задържат приятелства. ", "date": "2017.11.16", "title": "Момчетата и техните играчки: какво е общото между Тръмп и Ким"}
{"url": "http://clubz.bg/60766-do_1000_lv_globa_ako_snimash_ogradata_po_granicata_s_turciq", "text": "Парламентът въведе глоба от 500 до 1000 лв. за нарушителите на правилата за достъп до стратегически обекти от значение за националната сигурност. Това стана с приемането на промени в Закона за МВР на второ четене. Според текста нарушителите на правилата за достъп до стратегическа зона, на стратегически обект или до зона, свързана с изпълнението на стратегически дейности от значение за националната сигурност, ще се наказват с глоба от 500 до 1000 лв. Съгласно текста за маловажни нарушения органите на МВР ще налагат глоба от 50 лв.  Наскоро Министерският съвет включи в списъка на стратегическите обекти от значение за националната сигурност оградата по българо-турската граница. БСП заподозря правителството, че прави това заради филмите, които журналистът и депутат Елена Йончева прави по темата. Йончева отговаря на Симеонов: въпрос по въпрос Служителите на МВР ще могат да оказват съдействие при наблюдение на държавната граница и да задържат нарушителите на граничния режим. Те ще могат да осъществяват охрана или пропускателен режим в района на охраняван от МВР обект. Дават се правомощия на служителите на МВР да задържат лице, което е нарушило охраната или пропускателния режим на обекта, охраняван от МВР или граничния режим.  Парламентът допусна функционирането на пожарни екипи от двама души в населените места до 5000 души. Във всички останали населени места екипите на пожарната трябва да са от поне трима служители.", "date": "2017.11.16", "title": "До 1000 лв. глоба, ако снимаш оградата по границата с Турция"}
{"url": "http://clubz.bg/60785-zaharova_vs_plevneliev_paranoq_ot_globalen_svetoven_mashtab", "text": "Мария Захарова - говорителката на руското външно министерство, нападна бившия български президент (2012-2017) Росен Плевнелиев. Това стана на редовния й седмичен  . А повод бе опит за въпрос, който тя така и не изчака да бъде зададен. Плевнелиев: Руснаците тренираха с България за изборите в САЩ Българският журналист Борис Анзов започна да говори за думите на Плевнелиев от 14 ноември пред бТВ, че Русия е тренирала в България с първите си кибератаки, а след това е преминала на други страни. Захарова прекъсна въпроса и отговори: Захарова бе попитана и дали може да предостави списък на българските политически дейци, посещавали Русия през последните 10 години и получили награди там. Журналистът обеща, че \"ние от наша страна ще предоставим списък на хората, грижещи се за гробовете и паметниците на героите на войните в Бълария.\" Анзов бе по фланелка и се оправда, че в България сега е горещо, но явно нямаше предвид времето. Захарова се съгласи с извода за горещината. Захарова упорита: Нямаме намерение да започваме исторически дискусии От две седмици насам Мария Захарова на няколко пъти отправи нападки срещу българските власти и дори срещу приятелски настроения към Русия президент Румен Радев. Повод са осквернявания на паметници на Съветската армия у нас. Захарова дори заяви, че армията на СССР спасила българските евреи от депортация и унищожение по време на Втората световна война, с което предизвика гнева на много хора. В действителност  през пролетта на 1943 г., когато се решава съдбата на евреите у нас, Съветската армия все още е много далече от България. Захарова упорита: Нямаме намерение да започваме исторически дискусии", "date": "2017.11.16", "title": "Захарова vs Плевнелиев: Параноя от глобален, световен мащаб"}
