{"url": "http://clubz.bg/59622-kobrata_se_kontuzi_machyt_s_djoshua_e_pod_vypros", "text": "Тежка контузия е получил Кубрат Пулев точно 13 дни преди дългоочаквания сблъсък за световната титла по бокс в тежка категория срещу Антъни Джошуа в Кардиф, информира bTV. Новината е потвърдена от германската промоутърска компания на Кобрата - \"Заурланд\", пред \"Нова тв\", която държи правата на двубоя. Срещата на \"Принсипалити стейдиъм\" в столицата на Уелс е насрочена за 28 октомври и има разпродадени 75 000 билета. Преглед с ехограф в клиника в Берлин преди броени часове установил, че Кобрата е с частично разкъсване на гръдния мускул, който води към мишницата на дясната му ръка. Състояние, което отнема месец за възстановяване. Травмата Пулев е получил при спаринг още преди десет дни - на 6 октомври по време на лагера си в олимпийския център в германската столица. По негово желание обаче контузията е била пазена в тайна. Надеждата на Пулев, както и на щаба му в Германия била, че той ще успее да се оправи. Оттогава натоварванията му са сведени до минимум, той не нанася удари на тренировка и спарингите му са временно преустановени.  Тепърва Кубрат ще бъде подложен на още по-обстойни медицински изследвания. Предварителните прогнози обаче сочат, че трябва да стане медицинско чудо, за да може той да бъде възстановен. В случай че Пулев не е готов за двубоя, предстои да бъдат уведомени щабът на съперника и трите организации, чийто пояси държи британският шампион. Очаква се да бъде насрочена нова дата - през ноември или декември. Ситуацията може да се окаже доста неприятна за българските фенове на бокса, които възнамеряваха да посетят зрелището. Входните им билети със сигурност ще бъдат презаверени, но остава открит въпросът със сумите за резервации на самолетни билети и хотели. Това е първият случай, в който боксов мач при професионалистите се отменя заради травма на Пулев. През 2014 г. Владимир Кличко се оплака от скъсано мускулно влакно на левия бицепс и това наложи преместването на мача за световната титла между двамата от 6 септември за 15 ноември.", "date": "2017.10.16", "title": "Кобрата се контузи, мачът с Джошуа е под въпрос"}
{"url": "http://clubz.bg/59609-avtoryt_na_razvod_mi_daj_na_pyt_sym_da_se_otkaja_ot_bylgarsko_grajdanstvo", "text": "Композиторът Александър Кипров е на път да се откаже от българското си гражданство, омерзен от пенсията, която му е отредила властта. В своя публикация във фейсбук авторът на песни като „Развод ми дай“ и „Последен валс“ съобщава, че след „60 години обиди, унижения, борба“ и след като цял живот е бил „перфектен платец към държавата“, сега ще получава с 30 лева под минималната пенсия. Композиторът описва днешната българска действителност като „истински кошмар и нонсенс“ и заявява, че според него приносът към културата на страната „би трябвало да се оцени малко по-адекватно“. Кипров уточнява, че не желае да прави „панаир“ или да търси „сензация“. Заявява обаче намерение да допринесе към българското председателство на Съвета на ЕС през 2018 г., като изпрати паспорта си в Брюксел „с мотивирани логични, кратки доводи и факти“. „Ще го направя в името на моя род – деди, баща, син – пише Кипров. – Не хленча и не търся милостиня. Просто ще направя един малък подарък, изпратен от София на Брюксел.“ Композиторът завършва обръщението си с българска поговорка, като многозначително обръща смисъла ѝ: „Преклонена главица сабята я отсича…“ Роден е в София на 11 декември 1950 г., Александър Кипров е композирал за Лили Иванова, Георги Христов, Васил Петров, Георги Минчев, Чочо Владовски, дует „Ритон“, Богдана Карадочева, Тони Димитрова, Деси Добрева и други изпълнители, включително от по-младото поколение. Предлагаме ви пълния текст на Александър Кипров. „На път съм да се откажа от българско гражданство. След 60 години обиди, унижения, борба… Бил съм перфектен платец към държавата, нямам никакво провинение. Много хора ме познават – ако не лично, то поне по име. След близо половин век честен труд се чувствам омерзен. Дори и през ум не са ми минавали такива мисли, когато съм писал музиката на „Развод ми дай“ и „Последен валс“… Отредената ми пенсия е с 30 лева под минималната за тази най-бедна държава в Европа. След плащане на всички сметки – ток вода и т.н. ми остават 20 евро, за да се храня, заедно със съпругата ми цял месец… Според мен е истински кошмар и нонсенс днешната българска действителност. Мисля, че приносът ми в полето на културата на тази страна би трябвало да се оцени малко по-адекватно. Не искам да правя панаир от това свое решение, няма да кажа и една дума, ако бъда запитан от медии или който и да било с цел сензация. Просто ще изпратя на Брюксел моя паспорт – така че да стигне и стане достояние на определени лица – с мотивирани логични, кратки доводи и факти, като принос от моя страна за предстоящото българско поемане на европредседатеслството. Никой не може да ми повлияе, не съм малолетен или олигофрен. Ще го направя в името на моя род – деди, баща, син. Не хленча и не търся милостиня. Просто ще направя един малък подарък, изпратен от София на Брюксел. Това смятам да сторя като знак на благодарност към България, а символичният повод е предстоящият ми рожден ден… И още веднъж – не целя да направя впечатление на никого. Просто това решение е плод на дългогодишен горчив опит… Преклонена главица сабята я отсича…“ \" \"  ", "date": "2017.10.16", "title": "Авторът на \"Развод ми дай\": На път съм да се откажа от българско гражданство"}
{"url": "http://clubz.bg/59605-veselin_velikov_veche_ne_e_trenor_na_dunav_ruse", "text": "Веселин Великов вече не е треньор на \"Дунав\" (Русе). Двете страни се разделят по взаимно съгласие.  След загубата от \"Славия\" с 0:3 в събота наставникът пое вината върху себе си и намекна пред медиите, че е готов да си тръгне. Днес е бил уведомен от ръководството на русенци, че вече не е начело на отбора. Официалният сайт на \"Дунав\" информира, че Великов е подал оставка. \"Небесносините\" временно ще бъдат водени от Пламен Донев.  През миналия сезон бившият футболист на \"Етър\" и ЦСКА направи фурор при завръщането на тима в елита на родния футбол. Русенци дори си спечелиха участие в Лига Европа (след като УЕФА спря ЦСКА-София), където отпаднаха от \"Иртиш\" на Димитър Димитров-Херо. В настоящия шампионат обаче \"Дунав\" върви зле, като заема 12-о място с 9 точки от само две победи, три ремита и 7 загуби. Зад \"драконите\" са само новаците \"Септември\" и \"Витоша\" (Бистрица), които днес излизат в пряк сблъсък.", "date": "2017.10.16", "title": "Веселин Великов вече не е треньор на \"Дунав\" (Русе)"}
{"url": "http://clubz.bg/59602-kola_blysna_ed_shijryn_dokato_kara_velosiped", "text": "26-годишният музикант Ед Шийрън е бил блъснат от кола днес в Лондон, съобщавата световните агенции.  Поп идолът моментално е бил откаран в болница според първоначална информация - само със счупена ръка. Шийрън е карал колело на пътя в рамките на велоалеите, типични за британската столица. Не е ясно точно как се е случил сблъсъкът. Един певец държи 9 от 10-те топ парчета в Обединеното кралство Певецът има предстоящи турнета в Азия - Тайпе, Осака, Сеул, Токио, Хонконг, Филипините, Индонезия и Сингапур през следващите седмици, както и в Малайзия и Тайланд през ноември. Много е възможно обаче турнето да бъде забавено или отменено, ако наравяванията му са тежки.  ", "date": "2017.10.16", "title": "Кола блъсна Ед Шийрън, докато кара велосипед"}
{"url": "http://clubz.bg/59604-izrael_unishtoji_ruska_batareq_v_siriq_za_dobre_doshyl_na_shojgu", "text": "Сирийската армия атакува и уникожи днес противовъздушна батарея на сирийското правителство, която е руско производство, съобщи в. \"Аарец\". Атаката край Дамаск е станала, след като сирийците са изстреляли ракети тип СА-5 срещу израелски разузнавателни самолети. Въпреки неуспешната сирийска атака от Тел Авив решили да унищожат батареята. Тя била поразена с 4 бомби и вече е неизползваема. Израел унищожи оръжеен конвой на \"Хизбула\" в Сирия Взетите на мушка самолети на Тел Авив се завръщали от разузнавателна мисия над Ливан.  Преди да бъдат атакувани сирийските цели, израелското Министерство на отбраната информирало Русия. Атаката на Тел Авив бе извършена броени часове преди в Израел да пристигне на посещение руският военен министър Сергей Шойгу. Той трябва да се срещне с израелския премиер Бенямин Нетаняху и колегата си Авигдор Либерман, който е емигрирал някога от СССР.", "date": "2017.10.16", "title": "Израел унищожи руска батарея в Сирия за добре дошъл на Шойгу"}
{"url": "http://clubz.bg/59601-ruskite_trolove_se_obuchavat_s_kyshta_ot_karti", "text": "Руснаците, работили във \"фабриката за тролове\" в Санкт Петербург през 2016 г. били инструктирани да гледат сериала House of Card (\"Къща от карти\") като подготвителен материал. Закана: Русия спира фейсбук от 2018 г. Това им помагало да измислят съобщения, които да \"обърнат американците срещу собственото им правителство\", твърди пред независимата руска телевизия \"Дождь\" бивш работник на англоезичния департамент на фабриката за тролове.  Гледането на сериала с Кевин Спейси е било задължително като насока как работи американската политическа система. В популярното шоу на \"Нетфликс\" героят на Спейси, конгресмен от Южна Каролина, се изкачва по политическата стълбица във Вашингтон безскрупулно и ефективно - чрез корупционни сделки, изнудвания, и дори убийство на друг конгресмен и журналист.  Туитър блокира 200 руски профила заради намеса в US изборите \"Максим\", както се представя анонимния бивш трол, е работил във \"фабриката\" от самото начало през 2015 г. Фокусът за намеса в американските избори вече е бил Хилъри Клинтън. Троловете получавали и списък от медии, които да следят - Ню Йорт Таймс, Вашингтон Поуст и други. Били са награждавани за лайкове и предизвикана дискусия.  Руските реклами във фейсбук атакували два ключови US щата Макар досега да е имало изказвания и на други, работили във \"фабриката за тролове\", за пръв път въпросът се коментира от някого от елитния англоезичен департамент. Именно той е отговорен за 3000-те съобщения, които от Фейсбук твърдят, че са пласирани дискретно в социалната мрежа, за да повлияят на изборите в САЩ. Туитър блокира 200 руски профила заради намеса в US изборите Руските реклами във фейсбук атакували два ключови US щата", "date": "2017.10.16", "title": "Руските тролове се обучават с \"Къща от карти\""}
{"url": "http://clubz.bg/59600-kurc_na_31_godini_bez_diploma_zaedno_s_uchenicheskata_si_lyubov_snimki", "text": "Себастиан Курц най-вероятно ще оглави новото австрийско правителство след убедителната победа на неговата Народна партия на вчерашните парламентарни избори. Така 31-годишният политик ще е най-младият правителствен ръководител в Европа. Политическите му противници го обвиняваха, че на неговата възраст му липсва зрялост. Те едва ли са забравили, че на 24 г. Курц беше държавен секретар (пост, отговарящ у нас на заместник-министър) във вътрешното министерство, а на 27 г. вече бе външен министър. И тогава му се присмиваха и вещаеха крах, но и двата пъти Курц се справи убедително. Австрия зави надясно. Какво следва? В сегашната предизборна битка социологическите проучвания сочеха като фаворит крайнодясната Партия на свободата. На Курц се удаде да им отнеме първенството. И може би най-важното – той успя да влее нова свежест и сила в смятаната за закостеняла Народна партия, която от 1987 г. неизменно е в управлението на страната в различни коалиции. Когато говори публично, той я нарича \"новата Народна партия\", а твърде често и \"движение\". Приятелите му го описват като любезен човек, умеещ да изслушва, също като открит към света и либерал. Себастиан Курц се ражда на 27 август 1986 г. във Виена в семейството на учителка и техник. През 2004 г. взема матура с отличие. Една година отбива военната си служба. Веднага след това записва право във Виенския университет, но не завършва, за да се впусне в политиката. В младежката организация на Народната партия встъпва още през 2003 г. Оглавява я през 2009 г., като е избран на поста с 99 на сто от делегатите. През 2012 г. е преизбран, този път със 100%. През 2013 г. печели първия си депутатски мандат и влиза в националния парламент във Виена. Същата година оглавява Министерството на външните работи. Година по-късно на Външно е поверена и интеграцията. Курц обявява, че един от основните му приоритети са отношенията с държавите от Западните Балкани. Първата му задгранична визита е в Хърватия. При посешение на 26 февруари 2014 г. в Белград той обещава подкрепата на Австрия за присъединяването на Сърбия към ЕС. През февруари 2016 г. Курц и вътрешната министърка Йохана Микл-Лайтнер вземат участие в свиканата във Виена конференция за Западните Балкани. Форумът първоначално е остро критикуван от Брюксел, но впоселедствие е приветствано взетото решение за затваряне на Балканския маршрут. Междувременно Народната партия се раздира от вътрешни противоречия. На 10 май т. г. партийният лидер Райнхолд Митерленерс подава оставка, оттегля се и от поста вицеканцлер в управляващата широка коалиция със социалдемократите. На 14 май партийното ръководство издига Себастиан Курц като кандидат да оглави Народната партия. Той приема, но отказва да наследи Митерленерс като вицеканцлер. На свикания на 1 юли т. г. извънреден партиен конгрес Курц е избран за лидер на Народната партия с внушителните 98,7 на сто от гласовете на делегатите. В залата до Курц седи нежна блондинка. Преди председателстващият да обяви резултата от избора, двамата се държат за ръце, се вижда от прякото предаване на националната телевизия ORF. Резултатът от вота е обявен и Курц не крие облекчението си. Младата дама до него го дарява с целувка. Партийният конгрес е първата официална публична поява на Сузане Тир редом до Курц, макар отдавна любовта между двамата да е публична тайна. Те бяха забелязани още през 2013 г. по време на бала на селскостопанските производители, на 1 януари т. г. и по време на Новогодишния концерт във Виена. Според австрийската преса през последните години Сузане винаги е била до Курц по време на важни събития, но е предпочитала да остане в сянка. Следвала е икономика, в момента работела в Министерството на икономиката. Тя живеела в едно жилище с Курц в 12-и виенски окръг (квартал – б. р.) Майдлинг, където е роден Себастиан Курц и продължава да живее и до днес. Самият той признава в тв интервю за OE24, че Сузане, с която е заедно от 13 години, често му противоречала и го приземявала. Когато се запознали, той бил едва 18-годишен. Сузане била неговата класическа младежка любов. В интервюто Курц посочва също, че не обича да говори за личния си живот. Предпочита във фокуса на медиите да е дейността му като политик: Попитан дали ще има скоро сватба, Курц отговаря: На въпрос дали планират със Сузане да имат деца, отговорът е:  На 31 години обаче му било още рано да мисли за наследници, но все някога и това щяло да стане. Редом с родителите му Сузане била най-важният му съветник и опора.", "date": "2017.10.16", "title": "Курц - на 31 години, без диплома, заедно с ученическата си любов (СНИМКИ)"}
{"url": "http://clubz.bg/59603-evrostat_nad_40_ot_bylgarite_sa_zastrasheni_ot_bednost", "text": "Повече от 40% от българите са били застрашени от бедност или социално изключване през 2016 г., с което страната ни продължава да държи първото място в Европейския съюз. Това показват данни на eвропейската статистическа служба Евростат, публикувани днес.  \n\tВъпреки това се наблюдава лек спад спрямо предходната година, когато този показател е 41,3%. Докато средно за ЕС делът на населението в риск от бедност е 23,4%, в България сега той е 40,4 на сто. Следват Румъния с 38,8% и Гърция с 35,6%.  Гърция е и страната, която от 2008 г. насам отбелязва най-голям ръст на дела на хората, застрашени от бедност или социално изключване – от 28,1% до 35,6%, или 7,5%.  На другия полюс са Холандия (16,8%), Дания (16,7%), Финландия (16,6%) и Чехия (13,3%). Една от най-застрашените групи у нас са възрастните над 65 години – 45,9% от тях. Все пак се отчита тенденция към понижение, тъй като през 2015 г. техният дял е 51,8%. Другата най-засегната група от гледна точка на възрастта са младежите под 18 години с близък резултат – 45,6 на сто.   Жените като цяло са изложени на по-сериозен риск от социално изключване и бедност в сравнение с мъжете – 42,1% спрямо 38,5%. Естествено, най-уязвими са безработните – 77,5 на сто. Според представените данни през 2016 г. около 117,5 млн. души общо, или 23,4%, от населението в ЕС са били в риск от бедност, тежки материални лишения или с много нисък интензитет на икономическата активност. Населението на ЕС, живеещо в лоши материални условия, през 2016 г. е 7,5%. Тези хора не са могли да си плащат сметките, да поддържат дома си топъл или да пътуват. И по този показател България е абсолютен лидер с 31,9%, но все пак този процент намалява спрямо 34,2% през 2015 г. След нас са Румъния (23,8%) и Гърция (22,4%). Най-нисък за поредна година е делът в Швеция – едва 0,8%. По отношение на интензитета на икономическата активност 10,4% от населението до 59-годишна вързраст в ЕС живее в домакинства, където възрастните са работили на по-малко от 20% от общия си капацитет през миналата година. 54% от българчетата живеят с лишения и в риск от бедност През 2016 г. Ирландия (19,2%), Гърция (17,2%) и Испания (14,9%) са били страните в ЕС с най-висок дял на хора, живеещи в домакинства с нисък интензитет на икономическата активност. В Естония (5,8%), Полша (6,4%) и Словакия (6,5%) този процент е нисък, а в България е съотносим с високите нива - 11,9 на сто.", "date": "2017.10.16", "title": "Евростат: Над 40% от българите са застрашени от бедност "}
{"url": "http://clubz.bg/59614-sasht_restartirat_registraciqta_za_zelena_karta", "text": "Заради технически проблеми се рестартира регистрацията за програмата DV-2019, известна повече като \"Pелена карта\", съобщи посолството на САЩ у нас. Започва новата лотария \"Зелена карта\". Какво, кога и как? Затова всеки, регистрирал се преди 18 октомври 2017 г. за томболата за документа, ще трябва да повтори процедурата. Новият период започва да тече в 19 ч на 18 октомври и ще приключи по същото време на 22 ноември. Подаването на нова заявка няма да ви дисквалифицира, както би било обичайно при подаване на няколко формуляра..  Регистрацията става чрез електронния формуляр за участие (E-DV) на официалния сайт на програмата, dvlottery.state.gov, който ще стане достъпен на 18-и.  А от 15 май догодина участниците ще могат да ползват уникалния си номер, за да проверят онлайн дали са имали късмет и тяхната молба е сред изтеглените. Ето и пълното съобщение на американското посолство:    ", "date": "2017.10.16", "title": "САЩ рестартират регистрацията за \"зелена карта\""}
{"url": "http://clubz.bg/59615-chiq_vse_pak_e_zaslugata_za_priznavaneto_na_bylgarite_v_albaniq", "text": "В народните приказки три дни ядат, пият и се веселят, а в БАН същото време е нужно да се изясни кой е виновен за прессъобщение, интерпретирано от някои медии като противопоставяне на учените и политиците. Казусът е свързан с историческото признаване на българското малцинство в Албания от тамошния парламент. Медийната сага започва на 14 октомври, събота – в деня, след като депутатите в Тирана гласуваха въпросния закон. Тогава медиите получиха прессъобщение от Института за етнология и фолклористика с Етнографски музей при БАН, в което се изтъкваше съществената роля за признаването на малцинството ни на доц. д-р Веселка Тончева от института, като се изброяваха множеството ѝ научни публикации по темата. В неделя учените мълчаха, но различни медии разтълкуваха поднесената информация като разкол между държавата и БАН. Новината за заслугата на доц. Тончева се разпространи мълниеносно и в социалните мрежи… а това явно не се хареса на академиците на високо ниво, защото в понеделник ние, журналистите, получихме цели две прессъобщения – и от централното ръководство, и от Етнографския институт. От лаконично изявление от Ръководството на БАН научихме, че „признаването на българското национално малцинство в Албания е изключителен успех на правителството на Бойко Борисов и на българската дипломация“, а „усилията на учените от Българската академия на науките винаги са били насочени към това да подпомагат работата на българската държава“. Предлагаме ви и цялата позиция на БАН, преди да стигнем до очевидно сбъркалите им подопечни от Етнографския институт. Виновникът за разминаването – оказва се накрая – е служител в Етнографския музей. В последното   по темата прессъобщение, дошло оттам, се заявява, че ръководството „категорично се разграничава от заявените в него   претенции, разпространили се в публичното пространство“. От позицията излиза, че д-р Петър Кърджилов от „Връзки с обществеността“ на ИЕФЕМ – БАН не е съгласувал информацията за медиите с ръководството и тя „отразява неговите познания и личната му гледна точка“. За финал етнолозите изразяват „искреното си съжаление за възникналото недоразумение“ и уверяват обществеността, че „виновният ще понесе последствията“.", "date": "2017.10.16", "title": "Чия все пак е заслугата за признаването на българите в Албания"}
{"url": "http://clubz.bg/59619-es_prizova_sasht_da_pomislqt_pak_za_qdrenata_sdelka_s_iran", "text": "Външните министри на ЕС призоваха днес Съединените щати да не избързват с напускане на сделката с Иран от 2015 г. , която трябва да гарантира, че ядрената програма на ислямската република ще остане само мирна. Миналия петък Тръмп заяви в реч, че ще отнесе споразумението с Иран към Конгреса и ще се консултира със съюзниците на САЩ как да го промени, за да бъдат изчистени недостатъците, които неговата администрация вижда в него. Ако не бъде постигнато съгласие, САЩ ще излязат от сделката, каза той. Останалите участници - Великобритания, Германия, Франция, ЕС, Китай и Русия - заявиха, че ще се придържат към нея и разкритикуваха позицията на Тръмп.  Споразумението вдига международните санкции срещу Иран, като в замяна властите в Техеран се задължават да намалят броя на центрофугите си за обогатяване на уран от 20 000 на 5 060 в периода до 2025 г.; да намалят запасите си от обогатен уран с 98 на сто през периода до 2030 г.; да задържат нивото на обогатяване до 3,67 на сто, което не позволява уранът да се използва в оръжие; да спрат един от двата си обекта за обогатяване за 15 години, а другия да използват за мирни цели за осем години; да модифицират реактор за тежка вода, а повечето произвеждания от него плутоний да изнася, като запазват малка част за медицински цели. ", "date": "2017.10.16", "title": "ЕС призова САЩ да помислят пак за ядрената сделка с Иран "}
{"url": "http://clubz.bg/59617-ispanski_vestnik_sytvori_skandal_zaradi_evrejskite_koreni_na_totnym", "text": "Мадридският вестник \"Марка\", един от най-големите спортни всекидневници в света, направи шумен скандал - абсолютно непредизвикано. Във вторник \"Реал\" играе срещу английския \"Тотнъм\" в Шампионската лига и изданието представя \"шпорите\" на цяла страница. Там пише, че лондонският клуб е мразен от феновете на другите отбори заради еврейските си корени. В материала се посочва, че фактите за създаването на \"Тотнъм\"  Надълго и широко се обясняват връзките на \"шпорите\" с еврейската общност, корените, използването на символи и т.н. и т.н. Цитира се възглас на агитките на други английски клубове, който се подема при излизането на отборите за мач:  Реакцията в социалните мрежи не закъсня - фенове на \"Тотнъм\" побесняха, което привлече вниманието на медии по цял свят.  Не закъсня и реакция от страна на клуба. В редиците на \"Реал\" личат двама футболисти, привлечени от \"спърс\": Лука Модрич и Гарет Бейл. Говори се, че европейският шампион сега е набелязал голмайстора Хари Кейн и че босът Флорантино Перес е готов да плати огромна сума (или играчи в замяна), за да се сдобие с английския национал.", "date": "2017.10.16", "title": "Испански вестник сътвори скандал заради еврейските корени на \"Тотнъм\""}
{"url": "http://clubz.bg/59613-eto_go_spas_aleksandyr_veche_v_sydebnata_zala_snimki", "text": "и   бяха единствените думи пред медиите на 33-годишния Спас Василев - истинското име зад фейсбук профила \"Александър Николов\" - обвинен в измами на десетки хора със схема за евтини билети потребители на Фейсбук. Александър - Спас се издирвал от 2016 г. в Шенген... Задържаха го Днес в Софийския районен съд гледа мярката му за неотклонение. Прокуратурата настоя съдът да остави Василев за постоянно в ареста по обвинение за измама от 2012 година за сумата от 490 лева, съобщи БНР. В крайна сметка магистратите уважиха искането. Обвинението иска най-тежката мярка заради опасността на свобода Василев да се укрие, както го е правил до задържането му в петък. Според прокуратурата Василев е извършвал \"упорита престъпна дейност\". „Александър Николов“ ужилил и прокурори. Те искали да го бият Обвинението на Василев е по старо разследване – от 2012 година, затова, че е измамил гражданин, като му обещал, че ще му осигури пакет от 10 самолетни билета за 490 лева. За да бъде убеден съдът за най-тежката мярка за неотклонение, прокуратурата ще представи и материали от дела в Дупница и Благоевград, с други ужилени граждани от все още Спас от Кочериново. Ще бъде приложено и събраното от отдел \"Компютърни престъпления\" покрай разследването \"Александър Николов\".   „Александър Николов“ ужилил и прокурори. Те искали да го бият", "date": "2017.10.16", "title": "Ето го Спас-Александър. Вече в съдебната зала (СНИМКИ)"}
{"url": "http://clubz.bg/59606-%E2%80%9Euiz_er%E2%80%9C_shte_leti_i_do_atina_ot_mart_2018_g", "text": "Нискобюджетната авиокомпания „Уиз ер“ започва да лети всеки ден от София до Атина от 25 март 2018 г.  Местата по маршрута са вече в продажба и могат да бъдат резервирани на wizzair.com или чрез мобилното приложение WIZZ на цени от 9.99 евро в едната посока, което включва безплатен ръчен багаж с максимални размери до 55 x 40 x 23 см. \"Уиз ер\" пуска полети от София до Малага Неотдавна превзвачът добави към маршрутите си Ница, Лисабон и Малага. Атина е четвъртата поред дестинация, с която „Уиз ер“ ще свърже София от пролетта на следващата година чрез нискотарифни полети.  С обявяването на маршрута до Атина авиокомпанията вече предлага 42 дестинации от трите български летища.", "date": "2017.10.16", "title": "„Уиз ер“ ще лети и до Атина от март 2018 г."}
{"url": "http://clubz.bg/59608-ne_sme_gotovi_za_obshta_evropejska_armiq", "text": "Европейското сътрудничеството в сигурността и отбраната е жизненоважно за България, но не сме готови за обща европейска армия. До това заключение стигнаха участниците в конференция, посветена на бъдещето на общата европейска отбрана и мястото на България в процеса. Радев за отбраната: Има технологична бездна между нас и съюзниците ни На форума, организиран от лидера на ПЕС Сергей Станишев, фондация \"Фридрих Еберт\", Академията за леви европейски политики, Атлантическият клуб и Институтът за дясна политика, бяха обсъдени трите сценария за развитието на общата европейска отбрана, предложени от Европейската комисия. Европа прави историческа стъпка към обща отбрана Първият е сътрудничество в областта на сигурността, което се добижава до настоящото положение. То се основава на доброволното участие и поддържането на военните сили е отговорност на всяка една страна. Вторият сценарий е за споделена сигурност и отбрана, което значи по-голяма интеграция между силите на страните членки на ЕС и създаване на общи структури за планиране и командване. Третият сценарий е за обща отбрана и сигурност, т.е. централизирано европейско планиране с общи сили за охрана на границите, въздушни и морски патрули. Според него, първият сценарий не отговаря на заплахите, пред които се изправя ЕС, докато при третия  Ген. Попов представи и  , които ще бъдат поставени на дневен ред по време на българското председателство на Съвета на ЕС, когато ще започнат дебатите за обща европейска отбрана. България ще повдигне въпросите за развитието на общите отбранителни способности, сигурността на Западните Балкани и интеграцията в рамките на ЕС. Борисов: Ракетите от Крим се насочват и към България. Ставаме цел , смята също Симеон Николов от Центъра за стратегически изследвания. Той заяви, че трябва да има интеграция между силите за сигурност на страните членки на ЕС, но не и обща европейска армия. Такава е позицията и на Йордан Божилов от Софийския форум за сигурност. Споделената сигурност и отбрана е не само най-постижим, но и най-безопасен за България вариант. Божилов изтъкна, че при създаване на обща европейска армия  . Според него за страната ни е жизненоважна общата европейска отбрана, но в определени граници. На конференцията бяха обсъдени възможностите за финансиране от Европейския фонд за отбрана, създаден преди месеци, който ще финансира научноизследователска дейност и производство в областта на военната промишленост. Европа прави историческа стъпка към обща отбрана Борисов: Ракетите от Крим се насочват и към България. Ставаме цел", "date": "2017.10.16", "title": "\"Не сме готови за обща европейска армия\""}
{"url": "http://clubz.bg/59611-opoziciq_v_bsp_vs_korneliq_ninova", "text": "Представители на опозицията в БСП разкритикуваха твърдението на лидера Корнелия Нинова, че в партията има хора, които искат сътрудничество с ГЕРБ. Отстраненият от ръководството Георги Гергов заяви в отворено писмо до Нинова, че се е срещал с ГЕРБ, защото по нейно предложение е отговарял за коалиционната политика в БСП. Бившият лидер на партията Михаил Миков пък упрекна наследничката си на поста, че темата за сътрудничество с ГЕРБ се вади само, за да се посочат с пръст хората, които са с различно мнение от ръководството на партията. Ето какво написа Георги Гергов: Пред БНР Миков заяви, че едно е да казваш, че си алтернатива и да се тупаш в гърдите \"до посиняване\", а съвсем друго е да правиш реална политика, която да е различна от тази на управляващите. Според него няма извънредни събития, за да се свиква извънредно заседание на Конгреса. То трябва да се проведе на 28 октомври. С 54:50 гласа - пленумът на БСП аха да бламира Корнелия Нинова  ", "date": "2017.10.16", "title": "Опозиция в БСП vs Корнелия Нинова"}
{"url": "http://clubz.bg/59594-pyrvata_partida_iphone_x_pod_50_hil_brojki", "text": "Само 46 500 бройки от мегафлагмана iPhone X са в първата партида на новия модел, съобщи Gizchina. Те ще бъдат доставени в Холандия и Обединените арабски емирства през следващите дни.  За сравнение - първата партида на iPhone 8 Plus беше 902 400 броя. Всички модели на Apple досега са излизали с подобна бройка. Това означава, че макар продажбите на новия юбилеен телефон на американската компания да започват официално на 3 ноември, вероятно повечето хора ще получат устройството си през следващите седмици. 5 разочарования в новия iPhone X Причина за това са проблеми в серийното производство на наблъскания до козирката с технологии модел X. Големият процент бракувани устройства и недостигът на компоненти за специалната камера за лицево разпознаване бавят процеса. Имаше дори подозрения, че компанията в Купертино няма да може да достави и един брой на обещаната дата. Колко струват частите на iPhone X? Около 412 долара По всичко личи, че провалът им няма да е пълен, но производствените проблеми могат да обрекат необичайно скъпия смартфон на провал. Колко струват частите на iPhone X? Около 412 долара", "date": "2017.10.16", "title": "Първата партида iPhone X - под 50 хил. бройки"}
{"url": "http://clubz.bg/59616-kym_kogo_sa_nasocheni_ruskite_raketi_v_krim_versiqta_na_karakachanov", "text": "Вицепремиерът Красимир Каракачанов заяви пред бТВ, че ракетите в Крим, които Русия разполага, не са насочени непременно към България. Така той коментира изявлението на премиера Бойко Борисов, че ракетите в Крим са насочени и към нас. Борисов: Ракетите от Крим се насочват и към България. Ставаме цел Той отрече твърдения, че отново се обсъжда въпроса за създаване на черноморска флотилия на НАТО и обяви това за спекулации. Според него трябва да продължат разговорите за нови самолети, и да се ремонтират старите. Каракачанов каза, че вече е водил разговори с РСК МиГ за закупуване на резервни части за МиГ 29, като идеята е ремонтът да се извърши у нас. Той припомни, че сме имали самолети МиГ 23, които са били нарязани, а МиГ 21 са били свалени от въоръжение и продадени, включително на Хърватска, която е натовска държава. Той коментира и исканията на ДПС за оставка на вицепремиера Валери Симеонов. Според него Симеонов просто \"не умее да се шегува\", което не е престъпление.", "date": "2017.10.16", "title": "Към кого са насочени руските ракети в Крим? Версията на Каракачанов"}
{"url": "http://clubz.bg/59596-kariera_prez_legloto_ne_e_li_normalno_za_holivud", "text": "В миналото холивудските режисьори и продуценти практически не криеха, че избират актрисите за своите филми чрез „креватен кастинг“. Само че много жени, работещи в американската киноиндустрия, твърдят, че днес нищо не се е променило чак толкова много, пишат Реган Морис и Лора Бикър в Би Би Си. Мнозина отбелязват, че сексуалната експлоатация е цената, която се налага да се плаща за възможността да си част от индустрията. Новината, че не по-малко от 30 жени вече обвиняват продуцента Харви Уайнстийн в сексуален тормоз, а четири – в изнасилване, опечали и възмути обитателите на „фабриката за мечти“. Но в действителност никой не е особено изненадан и, както предполагат някои, скоро ще последват разобличения и на други известни личности от киното. 85-годишната Морено призова жените да споделят своите истории. Тя разказва, че е била преследвана настойчиво от директор на киностудио, когато е била на 19 години. Разговаряхме с десетки хора в Холивуд, работещи както пред камера, така и зад кулисите, отбелязват авторите на Би Би Си. Почти всички интервюирани признаха, че им се е налагало да се сблъскват със сексизъм, макар и не с толкова скандално поведение, както в обвиненията срещу Уайнстийн. Но мащабите на явлението са ясни. Имаше и разкази за продуценти, предлагащи работа в замяна на секс. Въпреки това в повечето истории се появяваха подигравателни и неуважителни забележки. Олред допълва, че й се обаждат и жени с разкази за други могъщи представители на Холивуд. Телефоните на организацията „Жени в киното“ се нажежиха тази неделя след организирането на гореща линия, по която жени съобщаваха за случаи на тормоз. Според Кати Шулман, президент на организацията, е възможно разобличението на Уайнстийн да се окаже някакъв преломен момент – сега се появява шанс повече жени да бъдат издигани на ръководни длъжности. Както мъжете, така и жените в шоубизнеса са съгласни, че увеличаването на броя на жените на лидерски позиции ще помогне да се сведе до минимум настоящото клише, че могъщите холивудски магнати използват позицията си, за да принуждават младите жени към секс. Въпреки че много от жените, тормозени от Уайнстийн, са световно известни актриси като Анджелина Джоли и Гуинет Полтроу, животът и кариерите на други в Холивуд не са се получили, дори не са започнали. Това предизвиква тревога у начинаещите в шоубизнеса. Много от жените, които разказват за случаи на сексизъм в Холивуд и за Уайнстийн, не искат да разкриват имената си. Както и преди, те се страхуват, че ако говорят открито за проблема, могат да настроят срещу себе си хора, от които би могла да зависи следващата им работа. Но ако жените, готови да споделят публично преживяното, стават все повече, няма ли това да помогне за промени в индустрията, доминирана от мъже? Мнозина смятат, че кариерата на Уайнстийн е приключила. Но Холивуд прощава грешките, а и там обичат историите за завръщането на блудния син. В миналото този град е прощавал на много мъже насилници, припомня Кристи Лам, една от основателките на организацията „Майки в киното“, продуцент на сериали. Но може би културата вече е друга и Уайнстийн вече няма никакви шансове?", "date": "2017.10.16", "title": "Кариера през леглото: не е ли нормално за Холивуд?"}
{"url": "http://clubz.bg/59597-irakskata_armiq_iztikva_kyurdite_ot_kirkuk", "text": "Иракските сили превзеха военновъздушна база и редица други позиции южно от град Киркук, предаде Ройтерс. Те водят битка за възвръщането на контрола върху богатия на петрол град Кюрдистан. Областта обяви едностранно независимост след референдум на 25 септември. Силите на Багдад се сражават срещу кюрдските отряди \"Пешмерга\". Кюрдите: 90% \"за\" независимост Иракската армия превзе обект на компанията North Gas, разположена наблизо рафинерия, ТЕЦ и индустриална зона. От щаба на армията в Багдад съобщиха, че правителствените части продължават да напредват към Киркук. Регионалното правителството на Кюрдистан засега не потвърждава за загубите. Кюрдската тв програма \"Рудау\" обаче съобщи, че \"Пешмерга\" са се оттеглили от позициите южно от града. Иракските правителствени сили започнаха операцията в неделя на фона на ескалиращата криза между правителството в Багдад и управата на Кюрдистан заради референдума. В помощ на войската на Багдад действа и шиитската милиция \"Хашд ал Шааби\".", "date": "2017.10.16", "title": "Иракската армия изтиква кюрдите от Киркук"}
{"url": "http://clubz.bg/59598-oficialnata_bezrabotica_namalqva_do_65", "text": "Официалната безработица намалява с 1,3% до 6,5 на сто през септември спрямо година по-рано, съобщи Агенцията по заетостта. Понижението спрямо предходния месец е 0,2%.  Броят на регистрираните безработни е 213 307. Те намаляват както спрямо предходния месец, така и на годишна база, съответно с 2,3 и 16,5%.  Новорегистрираните през септември безработни лица са 27 055.  Безработицата в България през юни пада на 5,9% от 7,8% преди година От тях 518 са били неактивни, т.е. не са били нито заети, нито учащи се, нито пък са си търсили работа.  Броят на постъпилите на работа през месеца безработни се увеличава съществено - с 26,5% спрямо предходния, или общо 22 842 души.  Работодателите са обявили 17 270 свободни работни места на първичния пазар, като 58,4% са в частния сектор. Най-много работни места са заявени в преработващата промишленост - 4612, и в образованието - 2709. НСИ: Инфлацията се ускорява, безработицата пада, заплатите растат В административните и спомагателните дейности се търсят 2296 служители, в търговията - 2217 души, в държавното управление - 971, в хотелиерството и ресторантьорството - 959, в строителството - 652, в транспорта и складирането - 529, в операциите с недвижими имоти - 437. От заявените в бюрата по труда позиции най-много са за преподаватели, работници в добивната и преработващата промишленост, оператори на стационарни машини и съоръжения; квалифицираните работници в производството на храни, облекло, дървени изделия, продавачи. НСИ: Инфлацията се ускорява, безработицата пада, заплатите растат", "date": "2017.10.16", "title": "Официалната безработица намалява до 6,5% "}
{"url": "http://clubz.bg/59590-preduprejdenie_zakonovi_promeni_ulesnqvat_dalaveri_s_dyrjavni_jp_imoti", "text": "Промените в Закона за железопътния транспорт, които минаха процедура по обществено обсъждане и трябва да влязат в Народното събрание, отварят вратата за нови далавери с държавна собственост. За това сигнализираха от Гражданската инициатива „За обществен и релсов транспорт“. Става дума за въвеждането на лобистки, според тях, текстове за прехвърлянето на имоти публична държавна собственост. До момента Министерският съвет бе длъжен да гласува решения за преобразуването на всеки един такъв имот в частна държавна собственост и това бе отразено в протоколите на всяко заседание, като след това можеше да бъде търсена лична отговорност от взелите решението министри.  Според неправителствената организация с готвените промени в закона се отваря вратичка за директно прехвърляне на терени публична държавна собственост на железопътни предприятия, които по смисъла на Закона за държавната собственост автоматично ще стават частна, но вече без решение на Министерския съвет за преобразуването им, и могат лесно да бъдат продадени според чл.43, ал.4 от Закона за държавната собственост (ЗДС).  Така отговорностите практически ще се размият и това ще отвори нова възможност за нечисти сделки с държавно имущество. И в сега действащия ЗДС е предвидена възможност за учредяване на ограничени вещни права върху публична държавна собственост, когато това е необходимо за изграждане на техническата инфраструктура, без да има необходимост от прехвърляние на тази собственост или промяна на нейния статут. ", "date": "2017.10.16", "title": "Предупреждение: Законови промени улесняват далавери с държавни жп имоти  "}
{"url": "http://clubz.bg/59620-nacionalnata_zdravna_karta_na_moskov_padna_v_syda", "text": "Върховният административен съд (ВАС) окончателно отмени въвеждането на Националната здравна карта - една от най-сериозните реформи от времето на здравния министър от Реформаторския блок Петър Москов. Документът на практика бе бариера пред разкриването на нови болници и разширяването на съществуващи такива там, където няма нужда от това. Картата регламентираше и това НЗОК да може да сключва договори с определен брой болници в даден регион, а не с всички лечебни заведения, които покриват стандартите. Регламентираше се и какъв ресурсът от болници, лекари, сестри и апаратура по места и дали той е достатъчен, под или над потребностите. Здравната карта: Не се закриват болнични легла, търсят се лекари Решението на ВАС значи, че докато Министерството на здравеопазването не издаде нова Здравна карта, няма основание, на което да отказва разкриване на нови болници, дори в градове, в които те са в излишък като София, Пловдив и Пазарджик. През 2016 г. например комисията по здравната карта към министерството е издала 13 отрицателни становища за потребността от разкриване на още болнични легла в отделения на съществуващи лечебни заведения. Според последния вариант на Здравната карта само в осем от 28-те области на страната няма излишък на легла за активно лечение – Варна, Бургас, Стара Загора, Русе, Добрич, Видин, Шумен и Ямбол, припомня \"Медиапул\". Петър Москов: Момчетата в Министерство на здравеопазването няма да клекнат! Очаква се Министерството на здравеопазването да публикува нов проект на Национална здравна карта и да обяви ще продължи ли да следва начертаната политика да не се финансират всички болници на местата с излишък Мотивът на съда за отмяна на здравната карта не е различен от отмяната на други документи от реформата \"Москов\" - неспазена процедура. Картата по същество е нормативен документ и е трябвало да бъде обнародван в \"Държавен вестник\", а това не е направено, поради което документът е нищожен, става ясно от окончателното решение на петчленния състав на ВАС. Здравната карта беше атакувана в съда от Центъра за защита правата в здравеопазването, който оспори и редица други здравни документи като наредби, медицински стандарти и т.н, които в последствие също бяха отменени от съда.  Петър Москов: Момчетата в Министерство на здравеопазването няма да клекнат!", "date": "2017.10.16", "title": "Националната здравна карта на Москов падна в съда"}
{"url": "http://clubz.bg/59621-kakvo_znachi_pobedata_na_kurc_za_bylgariq", "text": "Следващият канцлер на Австрия най-вероятно ще бъде Себастиан Курц. Тридесет и една – годишният външен министър и лидер на Народната партия я изведе до победа с 31 на сто от гласовете на изборите в неделя. Всички очакват решението му с кого ще направи коалиция – със социалдемократите, с който консерваторите управляваха досега, или с крайната десница, Партията на свободата на Хайнц-Кристиан Щрахе. Курц - на 31 години, без диплома, заедно с ученическата си любов (СНИМКИ) Какво означава това за България? Курц е за това ЕС приоритетно да се грижи за охраната на външните си граници, вместо да търси начини  да разпределя тежестите на миграцията. В това отношение той е по-близо до страните от Вишеградската четворка – Полша, Чехия, Унгария, Словакия. В Будапеща вече приветстваха избора му. Той може да приближи Австрия до четворката, ако се съюзи с Щрахе, който предложи Австрия да се присъедини към регионалната група, включваща държави от бившата Австроунгарска империя. Партията на свободата е антиимигрантска и антиислямска. Курц дължи успеха си на това, че в кампанията се приближи към наратива на популистите, особено що се отнася до имигрантите и политическия ислям. Този съюзник обаче е под въпрос. Ако България изпадне под силен мигационен натиск, не можем да очакваме солидарност от четворката и Австрия за споделяне на тежестта. Ще имаме тяхната подкрепа до момента, до който опазим границите си “сухи”. Шансовете за членство в Шенген отново намаляват. Курц е против зоната без вътрешен граничен контрол в ЕС да приема нови страни сега. И без това тя продължава да поддържа извънреден контрол по някои вътрешни граници (като например австрийско-германската), който Шенгенският граничен кодекс позволява. Европейската комисия дори предложи промяна на кодекса, която  ще позволи контролът да се поддържа по-дълго от позволените сега две години. Австрия зави надясно. Какво следва? Не само защото Курц и Щрахе са на една вълна по отношение на мигрантите. Австрия беше една от първите държави членки, чиято подкрепа потърси френския президент Еманюел Макрон в похода си за промени в директивата за командированите работници. Тези промени целят да ограничат достъпа на източно и централноевропейска работна сила до пазарите на по-богатите страни в ЕС. Тук Курц ще има пълната подкрепа на Щрахе. България и още десет страни от Централна и Източна Европа блокираха преди година опит на Комисията да ревизира директивата. Курц неколкократно се обяви за това ЕС да прекрати преговорите на тази страна за членство в ЕС. България отстоява по-умерен подход. Според правителството в София ЕС е по-заинтересован да преговаря с Турция и така да има лостове за въздействие върху нея, отколкото да ги загуби, като сложи край на преговорите. Предстои да видим доколко радикалната реторика на Курц спрямо Анакара е била предизборна и доколко той ще остане посбледователен в нея. Различието, както и това за командированите работници, е важно и защото Австрия е наред да поеме председателството на Съвета на ЕС след България на 1 юли догодина. Това би могло да наруши приемствеността в т.нар. “тройка” от преседателстващи страни, която в нашия случай включва и Естония. Всички днес са единодушни, че Курц подмладява политическия истаблишмънт на страната си и може да донесе промяна подобно на френския президент Еманюел Макрон (39 г.). Въпреки уклона му надясно, който го различава от Макрон, той се декларира като твърдо проевропейски лидер. Вероятно това ще е трудната точка в коалиционните преговори с евроскептичната формация на Щрахе. Проевропеизмът по принцип е добър от гледна точка на по-младите членки на съюза, като България, за които солидарността и единството са от ключова важност. Въпросът, на който още нямаме отговор, е: за каква Европа би работил Курц? Ако последва Макрон в идеите му за дълбоко интегрирано ядро и разводнена периферия, той не ни е приятел. Австрия зави надясно. Какво следва?", "date": "2017.10.16", "title": "Какво значи победата на Курц за България"}
