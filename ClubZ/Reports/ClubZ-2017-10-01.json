{"url": "http://clubz.bg/58989-delqn_dobrev_podade_ostavka_ot_vsichki_postove_ostavkite_veche_sa_prieti", "text": "Делян Добрев подава оставка от всички позиции, които заема в парламента и структурите на ГЕРБ, заради скандалите с роднинските назначения в Хасково. Решението си депутатът обяви в студиото на бТВ, където бе Елена Йончева от БСП. Оставките му вече са приети, научи Клуб Z. Разговорът протече в абсурден формат - двамата седяха на отделни маси, не водиха диалог, а се репликираха от разстояние. Йончева преповтори всички обвинения от последната седмица за схемата \"Добрев\" в Хасково - че бившият министър е кадрувал в общината, назначавайки своя братовчедка, неин съпруг, свой кумец и негови близки съученици. В четвъртък Добрев потвърди, че е поискал назначението на зам.-кметовете на Хасково Милена Трендафилова и Евгени Консулов и ги нарече \"дрийм тийм\". Днес Делян Добрев съобщи, че сутринта се е срещнал с премиера Бойко Борисов по собствено желание, защото \"положението започнало да става нетърпимо\" и го е уведомил за решението си да се отгегли от всички позиции. Според него причината за цялата атака, че е създал шуробаджанашка схема в Хасково, е, че БСП нямат нито един кмет в общината.  Вчера кметът на Хасково Добри Беливанов излезе с отворено писмо, в което обясни, че се дистанцира не от партията ГЕРБ, която го номинира за кмет, а лично от депутата Делян Добрев. ", "date": "2017.10.01", "title": "Делян Добрев подаде оставка от всички постове, оставките вече са приети"}
{"url": "http://clubz.bg/58988-vijte_novoto_rabotno_vreme_na_zonite_za_plateno_parkirane", "text": "От днес „синя“ и „зелена“ зона за платено паркиране в столицата работят с удължено работно време, съобщиха от Центъра за градска мобилност (ЦГМ), цитирани от БГНЕС.  Зоните за платено паркиране в София ще работят от 8.30 часа до 19.30 часа в делнични дни. В съботните дни „синя“ зона ще работи до 18.00 часа, а не както досега - до 14.00 часа.  От днес влиза в сила и разширението на „зелена зона“ в районите „Средец“ и „Лозенец“. Така ще бъдат обхванати още 4854 места.  Маркировката вече е готова, но поставянето на паркинг колчетата в „Лозенец” обаче предизвика недоволството на живеещите в района, защото са прекалено близо едно до друго, сложени са върху счупени плочки и прекалено навътре в тротоарите. Синята зона в София ще става целодневна и в събота Екипите на ЦГМ ще проверят всяка улица за поставени знаци и ще подменят стикерите за работното време на зоните за платено паркиране.  Ще работят и три пункта за издаване на винетни стикери - на метростанциите Европейски съюз и НДК, и на ул. „Будапеща“ 17, от 7.00 до 17.00 часа. Ръководството на ЦГМ ще бъде на терен и ще контролира работата по промените в зоните.", "date": "2017.10.01", "title": "Вижте новото работно време на зоните за платено паркиране "}
{"url": "http://clubz.bg/59009-svetyt_osyjda_i_referenduma_v_katalunq_i_nasilieto", "text": "Политически лидери от цяла Европа заклеймиха както обявения за незаконен референдум в Каталуня, така и прекомерното според тях насилие, приложено от испанската полиция. Кадри от сблъсъците в Барселона и други градове в автономната област обиколиха света. На тях се вижда как пазителите на реда влачат хора за косите, бият ги с палки и дори стрелят с гумени куршуми. Ранени са 761 души. 761 ранени при ожесточените сблъсъци в Каталуня, вотът окървавен (СНИМКИ, ВИДЕО) Ги Верхофстад - председател на групата на Алианса на либералите и демократите за Европа (АЛДЕ) в Европарламента, бе първият висш европейски политик, който коментира случващото се. Не са само каталунците Групата на Зелените и Европейския свободен алианс в Европейския парламент обаче подкрепи гласуващите на референдума и призова Еврокомисията към действие. Европейските правителства избягват да коментират пряко референдума, като изтъкват, че това е вътрешен за Испания въпрос. Някои политици обаче призоваха централното правителство в Мадрид и регионалните власти в Каталуня да започнат диалог, а полицейското насилие в областта да бъде прекратено. От британското външно министерство изтъкват, че референдумът е въпрос, който е вътрешен за Испания, и настояват испанските закони и конституция да бъдат спазвани. Позиция изрази и Никола Стърджън - лидерка на Шотландската национална партия (ШНП) и първи министър на Шотландия. Правозащитниците от \"Хюмън райтс уоч\" остро нападнаха правителството в Мадрид: Не са само каталунците", "date": "2017.10.01", "title": "Светът осъжда и референдума в Каталуня, и насилието"}
{"url": "http://clubz.bg/58993-%E2%80%9Ene%E2%80%9C_na_anton_todorov_za_shef_na_komisiqta_po_dosietata", "text": "Срещу номинацията на Антон Тодоров за председател на Комисията по досиетата се обявяват с отворено писмо 33-ма интелектуалци, общественици, журналисти, сред които професори, доценти, дисиденти. В обръщението си до властта те заявяват, че бъдещият шеф на ключовата структура  – на което Тодоров едва ли може да отговори. В писмото се изказва увереност, че председателят и членовете на комисията трябва да се избират не само от парламентарно представените сили, но и от по-широк кръг заинтересовани лица, след обществена кампания, която да позволи осведомен избор. Антон Тодоров номиниран за шеф на Комисията по досиетата По отношение конкретно на номинацията на Антон Тодоров се посочва, че той първо „не е безпристрастен“, за което говори смяната на партийната му принадлежност и партията, от която е избран за депутат, а сега и издигнат за председател на Комисията – срещу ГЕРБ преди четири години издаде книга с „дискредитиращи текстове“. Подписалите се смятат още, че има всички основания да се смята, че Тодоров би използвал евентуалната си нова длъжност   – но не срещу БСП и ДПС например,  . Защо не подкрепям Антон Тодоров за комисията по досиетата Защо не подкрепям Антон Тодоров за комисията по досиетата", "date": "2017.10.01", "title": "„Не“ на Антон Тодоров за шеф на Комисията по досиетата "}
{"url": "http://clubz.bg/58994-erdogan_na_kraka_pri_naim", "text": "Наим Сюлейманоглу е бил посетен в клиника \"Мемориал\" в Истанбул от президента на Турция Реджеп Таип Ердоган. Визитата е била извършена вчера като двамата са разговаряли на четири очи около половин час, съобщи бТВ. Ердоган се е видял и с медицинския екип, който се грижи за най-великия щангист за всички времена и го подготвя за чернодробна трансплантация. Очаква се тя да бъде извършена всеки момент. Президентът на Турция съобщи, че трикратният олимпийски шампион вече е изписан от интензивното отделение. По заповед на държавния глава, в \"Мемориал\" е сформиран екип от най-големите специалисти в областта на трансплантирането на органи в цялата страна. До момента в болницата са се явили над 200 доброволци, които са изявили готовност да станат донори на трикратния олимпийски и  седемкратен световен и европейски шампион. След направени обстойни изследвания, само 7-8 души са се оказали подходящи, а от тях лекарите са избрали 3-4, които са съвместими с Наим. Между тях е и брат му Мухарем. Диагнозата на Наим Сюлейманоглу е цироза. Черният му дроб не функционира. Преди пет дни той бе приет по спешност в критично състояние и поставен в медикаментозна кома. Наим Сюлейманоглу е роден на 23 януари 1967 г. в момчилградското село Птичар. Той нашумя още като тийнейджър, стана световен и европейски шампион за България, записа световни рекорди. По време на възродителния процес му бе дадено името Наум Шаламанов.  През 1986 г. избяга в Турция, на която донесе много слава. Сюлейманоглу е олимпийски шампион през 1988-а, 1992-ра и 1996 г. Прекрати кариерата си след \"Сидни 2000\". Наричат го Джобния Херкулес. През пролетта на тази година Наим бе в България, за да отдаде почит на починалия Иван Абаджиев, неговия първи треньор в националния отбор на България по щанги.", "date": "2017.10.01", "title": "Ердоган на крака при Наим"}
{"url": "http://clubz.bg/58995-761_raneni_pri_ojestochenite_sblysyci_v_katalunq_votyt_okyrvaven_snimki_video", "text": "Ранените при ожесточените сблъсъци между полиция и хора, желаещи да гласуват на референдума за независимостта на Каталуня, са 761, съобщиха от регионалното министерство на здравеопазването. Само в Барселона пострадалите са над 330. Кметицата на града Ада Колау отправи призив полицията да спре безчинствата срещу беззащитни и невинни хора. Сред униформените пострадалите са поне 11. Спецчасти на испанската полиция атакуваха секции за гласуване на референдума в Каталуня в опит да прекратят вота, съобщава Ройтерс. Ченгетата бият наред, оплакаха се в социалните мрежи участници в сблъсъците с униформените. На много места полицаите са стреляли с гумени патрони по хората, предаде Би Би Си.  Мадрид не признава допитването и го обяви за незаконно. Въпреки това десетки хиляди хора се отправиха към урните, за да пуснат своя глас за бъдещето на Каталуня. Правителството призова местните власти да прекратят вота. Обаче водачът на каталунците Карлес Пучдемон отвърна, че това няма как стане и заяви, че за безредиците са единствено виновни централните органи в столицата. , каза на видеозапис легендарният бивш полузащитник на ФК \"Барселона\" Шави Ернандес. На 20 септември самият футболен тим публикува комюнике, в което защити публично \" . Гласуването започна в 10:00 часа българско време в неделя, като малко след това полицията започна акция по изземане на урни и затваряне на избирателни секции. На места органите на реда са разбили вратите и са нахлули със сила, докато на други се е стигнало до ескалация на напрежението между гласуващи и полицаи.  Полицаите са тежко въоръжени с каски, шлемове, палки и нанасят удари на всеки, който им се противопостави. В секцията, където трябваше да гласува лидерът на каталунците Карлес Пучдемон, полицията конфискува урната. Обаче той отиде в друго избирателно бюро и под бурните възгласи: \"Президент, президент\", успя да пусне бюлетина. Местната полиция не участва в укротяването на хората пред бюрата, затова към Каталуня са изпратени хиляди отряди от цялата страна. Униформените се стремят да затворят секциите, както и да изземат урните. Намесата на полицията бе необходима, за да се спре забранения референдум, заяви представителят на испанското правителство в региона Енрик Мийо, цитиран от БТА. Мийо направи това изявление, след като испанската държавна полиция щурмува няколко избирателни секции и иззе от тях избирателни урни. \"Политическата линия взе връх над професионалната, застрашавайки по безотговорен начин авторитета на полицейския състав\", коментира Мильо, обяснявайки намесата на полицията и на гражданската гвардия, изпратени като подкрепление в Каталуния.  Мильо подчерта, че сепаратистите са променили правилата на играта в последната минута, приемайки гласуване без пликове, без да гарантират конфиденциалността на вота. Как и дали ще завърши референдумът вече изглежда без значение. Защото противопоставянето и натрупаната омраза и враждебност ще царят още дълги години в обществото. А то - както в Каталуня, така и в цяла Испания вече е разделено на привърженици и противници на независимостта на провинцията. \"Барселона\" игра при закрити врати домакинския си мач срещу \"Лас Палмас\" на своя стадион \"Камп Ноу\", който спечелис 3:0 - един гол на Бускетс и два на Лео Меси. Първоначално тимът, който е един от най-добрите в света, смяташе изобщо да не излиза на терена в знак на протест срещу действията на полицията. По-късно обаче президентът на клуба Жозеп Мария Бартомеу обяви, че срещата ще се състои, но без публика, за  . Той разговарял с футболната федерация, откъдето му казали, че мачът не може да бъде отложен. И ако играчите на \"Барса\" не излязат на терена, на отбора ще бъдат отнети 6 точки - 3 за неявяване и 3 за наказание. Решението да няма публика бе на клубното ръководство. Иначе от Гражданската гвардия бяха обещали да се грижат за сигурността по време на мача. И въпреки че не бяха допуснати зрители, незнайно как на терена нахлу запалянко. Той обаче бе бързо обуздан и изведен. В съблекалнята на каталунския гранд имало разногласия между футболистите дали да играят или не. Жерар Пике категорично не искал да излиза. В крайна сметка обаче той игра и дори за малко да вкара гол за 4:0 в самия край.. Футболистите излязоха да загряват преди мача с резервните си екипи. Те облякоха фланелки с жълти и червени райета, като флага на Каталуня. След това обаче те ги смениха с традиционния синьо-червен екип.", "date": "2017.10.01", "title": "761 ранени при ожесточените сблъсъци в Каталуня, вотът окървавен (СНИМКИ, ВИДЕО)"}
{"url": "http://clubz.bg/58991-delchev_za_anti_gerb_syyuz_trqbva_da_se_prostim_s_egoto_si", "text": "Ще работим за широко обединение на демократично мислещите хора, граждански организиции и партии в страната. Голямата цел е разбиването на монопола на ГЕРБ по места, заяви в предаването „Неделя 150“ по „Хоризонт“ новоизбраният председател на „България на гражданите“ Димитър Делчев. Според политика, хората разпознават партията като алтернатива, а не като бивш партньор в управлението, защото разбират, че тя се е присъединила към властта, за да не допусне управление на БСП и ДПС, а и за да прави реформи: Той коментира и последните скандали: Гледам позициите на колегите и от \"Да, България\", и от \"Демократи за силна България\". Те не се различават много от нашите позиции! Тук искам много ясно да подчертая:", "date": "2017.10.01", "title": "Делчев: За \"анти-ГЕРБ\" съюз трябва да се простим с егото си"}
{"url": "http://clubz.bg/58997-otrovitelqt_johen_drujal_samo_s_kuche_i_zajci", "text": "Отровителят на бебешки пюрета е признал престъплението си, както и че е действал сам, оповести късно снощи говорител на прокуратурата в град Кобленц. На престъпника е наложена мярка за неотклонение постоянен арест и вече е в килия, където ще изчака процеса срещу него. 53-годишният германец изнудваше за 10 милиона евро големи търговски вериги - “Алди”, “Лидл”, “ДМ”, “Мюлер”, “Едека”, “Норма” , “Росман” и “Реве”. Ако не получел сумата, се закани да наводни магазините им в Германия и Европа с отровени 20 вида храни. За да докаже решимостта си да осъществи пъкления план, постави пет бурканчета с отровена бебешка каша в супермаркет в град Фридрихсхафен, за което уведоми по имейл полицията. Отровените със съставката за антифриз етиленглюкол пюрета бяха открити и иззети. В петък престъпникът беше задържан, за което Клуб Z съобщи. Той е бил арестуван в градчето с 4800 жители Офтердинген, община Тюбинген, федерална провинция Баден-Вюртемберг, оповестиха на пресконференция вчера представители на прокуратурата и полицията. При обиск в дома му е била намерена наполовина пълна 500-милилитрова бутилка с етиленглюкол. Най-вероятно останалите 250 мл са били използвани за отравянето на бебешките пюрета. Въпреки настойчиви журналистически въпроси по време на вчерашната пресконференция представителите на прокуратурата и полицията не посочиха подробности около самоличността на задържания. Според днешното неделно издание на в. “Билд” – “Билд ам Зонтаг”, престъпникът се казва Йохен С. Той е живеел от две години в Офтердинген. В градчето се е регистрирал като частен треньор на кучета. На интернет страницата си е рекламирал дейността си: “Не кучето е виновно за лошото си поведение, грешките прави стопанинът му.” Йохен С. е бил задържан в петък по време на разходка с кучето си Джина от породата ретривър, разкрива още “Билд ам Зонтаг”. Пред изданието съседите му го описват като любезен човек, който винаги поздравява, но и като вглъбен в себе си самотник. Негов съученик споделя за изданието: Отровителят на детски храни може да получи доживотна присъда, ако бъде признат за виновен в опит за убийство и то на повече от едно лице. Между 5 и 15 години предвижда германският наказателен закон за изнудване.", "date": "2017.10.01", "title": "Отровителят Йохен дружал само с куче и зайци"}
{"url": "http://clubz.bg/58987-evgenij_dajnov_koq_prichina_za_padaneto_na_oligarhiite_e_kato_v_bylgariq", "text": "Очевидно в олигархията стават некви сътресения. Предлагам да си припомним какво пише по този повод Аристотел. По-долу преведох (от английски, нямам в момента достъп до българския вариант) 10-те причини, изредени от Аристотел, за падането на олигархиите. Интересно - действието на коя/кои от тези причини виждаме в момента? ", "date": "2017.10.01", "title": "Евгений Дайнов: Коя причина за падането на олигархиите е като в България"}
{"url": "http://clubz.bg/58998-pet_partii_otteglete_nominaciqta_na_anton_todorov_zapazete_komisiqta_po_dosietata", "text": "Пет извънпарламентарни партии излязоха с   срещу закриването на Комисията по досиетата. Към това според тях се стремят и БСП, и ГЕРБ. „Не“ на Антон Тодоров за шеф на Комисията по досиетата  Според тях внесеният от БСП   представлява пореден опит за затваряне на досиетата като в него се предвиждат редица ограничения в правото на гражданите да бъдат осведомени за принадлежността на публични лица към органите на репресивния апарат на комунистическия режим. БСП \"затваря\" досиетата на ДС, спира задължителните проверки за политици Аргументите: \" Г-н Тодоров доказано не притежава моралните качества, необходими за заемането на този пост. Дългогодишното му публично поведение го е превърнало в емблема на грозни персонални атаки и разчистване на сметки. Негова запазена марка са използването на компромати и манипулативното боравене с документи и архивни материали с често нечистоплътни цели. Не на последно място – радикалните промени в неговите позиции говорят, че, за да натрупа кариерни и политически дивиденти, г-н Тодоров е готов на всякакви, дори и срамни, метаморфози.. Нещо повече – известно е, че кандидатурата му за работа в служби от сектор сигурност е била отхвърляна поради установена непригодност\", обясняват мотивите си петте политически сили. Защо не подкрепям Антон Тодоров за комисията по досиетата Според тях \"лансирането на лице с подобна репутация за председател на КомДос би ликвидирало моралния капитал на тази институция и доверието в интегритета на нейната работа\". Те смятат, че действията на ГЕРБ и БСП, насочени срещу Комисията по досиетата не са случайност, а поредното потвърждение за \"единосъщността на ГЕРБ и БСП\". Петте политически сили призоват: БСП \"затваря\" досиетата на ДС, спира задължителните проверки за политици Защо не подкрепям Антон Тодоров за комисията по досиетата", "date": "2017.10.01", "title": "Пет партии: Оттеглете номинацията на Антон Тодоров, запазете Комисията по досиетата"}
{"url": "http://clubz.bg/58996-lyubovite_na_prezidentshata_dejvid_kovyrdejl_havier_bardem_i_nikylys_kejdj", "text": "По думите й тя избрала за първата си изява радиото, за може хората да я чуят, вместо да я гледат и да коментират дали има чорапогащник. За прелюдия преди началото на разговора тя бе подбрала музикален поздрав - \"Judgement day\" (\"Денят на Страшния съд\") на Whitesnake. Освен че е любител на рок и класическата музика, Радева не се ограничавала и била \"всеядно животно\" по отношение на музиката и дори харесвала Азис в определени случаи. Съпругата на президента вече е стартирала собствено гражданско сдружение, което се казва \"Живата вода на България\". В най-общи линии то има за цел да запази традициите и фолклора и да се грижи за литературата, изкуството  и българския език,  Тя се оплака, че вчера й бил хакнат профилът във фейсбук и ще остане блокирана в социалната мрежа до полунощ. Радева се хвана на хорото в Малта (СНИМКИ) На въпроса защо е подарила романа \"Време разделно\" на съпругата на френския президент Бриджит Макрон по време на визитата им в България през лятото, президентшата отговори: Как Деси Радева \"пое Брижит\" Президентшата обясни, че от всички хейтърски определения най-много си харесва  Анализ: На Радева ѝ липсват само ролки в косата и огромна бяла панделка Вила „Калина“ в Бояна обаче пък й идвала прекалено самотна за градския човек. Тя си обяснява огромния интерес към нейната личност с това, че България е отвикнала да има съпруга до президента през последните пет години.  От сватбения ден с Румен Радев, който беше преди около година, Десислава си спомня радостта и искрящите погледи. А първата си годишнина президентското семейство е отбелязало на романтична вечеря  в присъствието на охраната от НСО. Как Деси Радева \"пое Брижит\" Анализ: На Радева ѝ липсват само ролки в косата и огромна бяла панделка", "date": "2017.10.01", "title": "Любовите на президентшата: Дейвид Ковърдейл, Хавиер Бардем и Никълъс Кейдж"}
{"url": "http://clubz.bg/58990-kamen_donev_podkrepi_ombudsmana_sreshtu_dvojniq_standart_pri_hranite", "text": "Петицията на омбудсмана Мая Манолова до Европейския парламент срещу двойния стандарт на храните в ЕС бе подкрепена от редица изтъкнати фигури, съобщиха от пресцентъра на националния обществен защитник.  Сред тях са актьорът и театрален режисьор Камен Донев, председателят на Българския лекарски съюз д-р Венцислав Грозев, председателят на Националния браншови съюз на хлебарите и сладкарите Мариана Кукушева, изпълнителният директор на Националната мрежа за децата Георги Богданов, председателят на Националното представителство на студентските съвети Яна Вангелова, заместник-омбудсманът Диана Ковачева и др. Официалното представяне на инициативата на омбудсмана ще бъде утре. И все пак ги има: разликите в храните Идеята на Мая Манолова е да се възползва от правото си като гражданин на ЕС, който индивидуално или чрез сдружаване с други лица и организации, може да отправи петиция до Европейския парламент по въпрос, който го засяга пряко и попада в сферата на дейност на ЕС. Второ сравнение на храните: 9 от 31 са по-скъпи у нас Предмет на петицията на омбудсмана са нарушените права на българските граждани в резултат на производство и разпространение на храни и напитки от едни и същи марки с по-ниско качество в България и държавите от Източна Европа и предложение за създаване на законодателство, което да забрани производството и разпространяването на продукти от една и съща марка с различно съдържание на съставките в рамките на общия европейски пазар. Второ сравнение на храните: 9 от 31 са по-скъпи у нас", "date": "2017.10.01", "title": "Камен Донев подкрепи омбудсмана срещу двойния стандарт при храните"}
{"url": "http://clubz.bg/58992-jeni_koito_promenqt_sveta", "text": "Жените, които променят света. Така е озаглавена класацията на списание Time на дамите, които правят пробив в своята област. Те са първите - политици, откриватели и творци. Целта на американското издание е да вдъхнови младите момичета да преследват целите си, пишат авторите. А ето от кого могат да вземат пример: Първата жена, номинирана от голяма партия за президент на САЩ.  спечели номинацията на Демократическата партия, побеждавайки Бърни Сандърс. А на изборите миналата година тя беше победена от Доналд Тръмп, защото той спечели повечето от гласовете на делегатите. Бившият държавен секретар и първа дама обаче получи малко повече от гласовете на американците - отчасти като съпротива срещу избирането на Тръмп, отчасти защото е спечелила доверието им. Кампанията й бе насочена и към спечелване на доверието на дамите, а туитът й след загубата стана един от най-харесваните в историята:  е първата жена, която притежава и продуцира собствено шоу. Тя е единствената афроамериканка милиардер, а \"Шоуто на Опра\" е обявено за най-успешното телевизионно предаване в историята. Опра има тежко детство, но успява да избяга от дома си и започва пътя си към успеха. Сега тя се занимава с благотворителност и помага за много каузи. Първата жена, спечелила 23 титли на сингъл от Големия Шлем.   има също 14 титли на двойки и 2 на смесени двойки. Тя е последният тенисист, държал и четирите титли на сингъл едновременно и петата жена, която някога е постигала това. В началото на септември тенисистката роди първото си дете от годеника си Алексис Оханян, съосновател на портала Reddit. Серина е била бременна във втория месец, когато спечели последния Australian Open. Тогава тя не загуби нито един сет по пътя към титлата в Мелбърн.  е първата дама, заела поста Държавен секретар на САЩ. Тя е номинирана от Бил Клинтън и встъпва в длъжност през 1996 г. Преди това Олбрайт е заемала длъжностите постоянен представител на САЩ към ООН, член на Кабинета на президента Бил Клинтън, член на Националния съвет за сигурност, президент на неправителствената организация Център за национална политика. Тя е остро критикувана за подкрепата си към санкциите срещу правителството на Ирак. Олбрайт посещава България през 1999 г., подготвяйки първата визита на действащ американски президент в историята на страната.  е първата жена, която режисира сама холивудски анимационен филм. Поредицата \"Кунг-Фу панда\" печели на американката с корейски произход световно признание. Сега тя се прехвърля към игралното кино и се заема с екранизацията на поредицата \"Мрачни умове\". Първата жена в залата на славата на рокенрола. Кралицата на соул музиката обяви, че се оттегля от голямата сцена, но преди това ще запише последен албум. Франклин има общо 88 сингъли, които намират място в класациите на Билборд, включително 77 постъпления в Хот 100, 22 от които оглавяват класацията, превръщайки се в най-успешната жена творец в историята на класацията.   е първата жена, създала 3 хитови сериала, всеки с по над 100 епизода. \"Анатомията на Грей\", \"Частна практика\" и \"Скандал\" са сред най-популярните американски драматични скандали през последните години. Последната поредица по сценарий на Раймс е \"Как да ни се размине за убийство\". Първата жена от сомалийски произход, избрана за народен представител в Конгреса, е  . Тя влиза в Камарата на представителите миналата година като кандидат на Демократическата партия. Тя е политически координатор на мрежата Жени организират жени.  е първата жена ръководител на космическа совалка. През 1999 г. тя командва мисията на космическия кораб \"Колумбия\", която извежда в орбита на космическата рентгенова лаборатория \"Чандра\". По-късно Колинс ръководи и мисия на \"Дискавъри\" - първата след катастрофата на \"Колумбия\" през 2003 г.  дарява над 40 милиона долара за благотворителност. Съпругата на основателя на Microsoft основава заедно с него фондация, която е най-голямата в световен мащаб. Тя осигуява финасиране за борбата с глада в Африка, образователни проекти като “Гейтс Кеймбридж тръст”, който финансира завършили студенти извън Великобритания да учат в университета.  ", "date": "2017.10.01", "title": "Жени, които променят света"}
{"url": "http://clubz.bg/58951-zemedelska_zemq_pod_naem_samo_ot_sobstvenik", "text": "Договор за наем на земеделска земя да може да се сключва само от собственик или упълномощено от него лице. Това предвиждат промени в Закона за собствеността и ползването на земеделските земи, внесени от депутати от ГЕРБ. В мотивите на промените се изтъква, че по-голямата част от земеделската земя - над 80% - се владее в съсобственост. През последните години обаче се наблюдава тенденция за сключване на договори за наем на земеделска земя на лица, които нямат съответните права. Има и много неуредени отношения между съсобственици, в резултат на което се сключват различни договори за наем от различни съсобственици.  Промените предвиждат още министърът на земеделието да утвърждава правила за регистриране на договорите за наем на земеделска земя в общинските служби по земеделие. Текстовете дават и допълнителни права на общинските служби при възникване на спорове между собствениците и ползвателите на земеделските земи. Целта е да се избегне увеличаването на площта на необратботваемите земеделски земи, защото времето, необходимо за решаване на споровечет води до спиране на обработката на земята за съответния период.", "date": "2017.10.01", "title": "Земеделска земя под наем? Само от собственик"}
{"url": "http://clubz.bg/59002-dve_jertvi_pri_ataka_s_noj_v_marsiliq", "text": "Мъж нападна хора и започна да ги ръга с нож на централната гара в Марсилия.  Полицията светкавично реагира и нападателят бе убит. Според местните медии явно става въпрос за атентат, защото мъжът крещял: \"Алах е велик\", размахвайки ножа. Поне две са жертвите според префекта на града Оливие дьо Мазиер.", "date": "2017.10.01", "title": "Две жертви при атака с нож в Марсилия"}
{"url": "http://clubz.bg/59000-ne_sa_samo_kataluncite", "text": "По време на диктатурата на Франко каталунският език е забранен. Междувременно областта са радва на широка културна и политическа автономия със свой собствен регионален парламент. За много граждани на Каталуния обаче това не е достатъчно. Те искат своя самостоятелна държава - главно по икономически причини. Каталунците смятат, че испанската държава ограбва богатата Каталуния. От началото на икономическата криза броят на привържениците на независимостта нарастна значително. Регионалното правителство в Барселона иска да проведе референдум през ноември. За разлика от британското правителство Мадрид не признава законността на референдума. Така конфронтацията изглежда неизбежна. При режима на Франко потискани се чувстват също и баските. Страната на баските обаче е значително по-слаба в икономическо отношение от Каталуния. Затова и само малцинство от баски националисти е войнствено настроено. Баската нелегална организиция ЕТА, която се бори за независимост, е убила над 800 души през последните 50 години. Преди три години ЕТА официално се отказа от насилието. Нито атентатите на групировката, нито политическите преговори доближиха баските до провеждането на референдум, да не говорим за независимост. Според испанския Конституционен съд, единствено централното испанско правителство може да организира всенародни допитвания, а то е категорично против, включително по отношение на Каталуния. На последните белгийски парламентарни избори партията \"Нов фламандски алианс\" на Барт де Вевер стана най-голямата политическа сила във Фландрия. Барт Де Вевер е убеден, че общата белгийска държава ще изчезне и иска да постигне независимост за Фландрия по пътя на преговорите. Фламандският сепаратизъм е особен случай. Белгия се състои от холандскоговорящата Фландрия, френскоговорящата Валония (включително немскоговорящата общност) и от официално двуезичния Брюксел. Ако Фландрия се отцепи, Белгия ще загуби над половината от населението си, както и значителен дял от икономиката си. Тоест от Белгия няма да остане много. Най-спорният въпрос е за статута на Брюксел, където са седалищата на ЕС и НАТО. Не е ясно и какво ще стане с Валония, за която съществуват идеи за сближаване с Франция, Люксембург и дори с Германия. Досега обаче белгийците винаги са успявали да останат едно цяло. Северноиталианското сепаратистко движение има чисто икономически мотиви. Северът - областите Ломбардия, Аоста, Пиемонт, Лигурия, Венето и Емилия Романа - създава със своята промишленост и банково дело една голяма част от италианския БВП. Много северноиталианци смятат, че Средна и Южна Италия пилеят трудно спечелените от Севера пари. През 90-те години партията Северна лига искаше пълно отцепване на Падания, позовавйки се на името \"pianura padana\" на долината на река По. Днес Северната лига е значително по-умерена и сега партията се бори за това, Падания да запазва за себе си една трета от приходите си, вместо първо да ги превежда на Рим. В Южен Тирол се съчетават политико-икономически и обществено-културни фактори. До края на Първата световна война Южен Тирол е в състава на Австро-Унгария, след това е отстъпен на Италия. След фаза на италианизиране по времето на Мусолини, Южен Тирол постепенно получава повече политическа и езикова автономия след Втората световна война. Благосъстоятелният регион дори има право да задържа голяма част от държавните приходи за себе си. Дълго време южнотиролците изглеждаха доволни, но дълговата криза отново разпали сепаратизма. Италия е втората най-задлъжняла страна от еврозоната след Гърция. Икономиката ѝ стагнира, а южнотиролците не искат да имат нищо общо с проблемите на цяла Италия. Все по-често се надигат гласове, които настояват за отцепване от Рим. Френската държава дълго се опитваше да изтласка корсиканския език от обществения живот и училищата. Франция се бореше срещу стремежите за автономия на областта. Военнизирани групировки като FLNC години наред се опитваха с насилие да откъснат областта от Франция, като извършваха нападения срещу представители или символи на френската държава. Едва това лято групировката официално се отказа от насилието. Конфликтният потенциал обаче остана. Предпазливите предложения на социалистическото правителство на Лионел Жоспен през 2000 година за повече автономия изкараха консервативната опозиция на барикадите. Консерваторите се опасяваха, че и други региони като Бретан или Елзас ще настояват за повече независимост. Само една малка част от баварците сериозно мислят за собствена държава. Но и днес федералната провинция Бавария официално се нарича \"Свободна държава Бавария\". При всички положения тя би могла да просъществува самостоятелно: Бавария е най-голямата по територия германска провинция, има повече жители от Швеция или Португалия - близо 13 милиона, представлява най-силната икономика от всички германски провинции. Желанието за повече баварска независимост всъщност идва от финансовото изравняване между отделните федерални провинции, което компенсира донякъде разликите между богатите и бедни провинции - Бавария иска да внася по-малко в общата каса. Но и тук има сепартисти. Политикът от ХСС Вилфрид Шарнагел пледира в издадената си през 2012 година книга \"Бавария може и сама\" за отцепване на провинцията от федерацията. Засега от този призив обаче не се е зародило някакво по-сериозно сепаратистко движение.", "date": "2017.10.01", "title": "Не са само каталунците"}
{"url": "http://clubz.bg/59004-sled_ostavkata_vsichki_obichat_delqn_dobrev", "text": "Декларации в подкрепа на депутата и областен координатор на ГЕРБ в Хасково Делян Добрев буквално \"заваляха\", след като той самият обяви, че подава оставки от всички постове заради скандалите в общината, започнали със сваленото доверие от местната партийна структура от кмета на града Добри Беливанов.  Добрев обяви, че напуска парламента и позициите си в ГЕРБ тази сутрин и вече е говорил с премиера и лидер на управляващите Бойко Борисов. Делян Добрев подаде оставка от всички постове, оставките вече са приети Резултатът - масови призиви към Изпълнителната комисия на ГЕРБ и Борисов да не приемат оставките на депутата от Хасково. Повечето - разпространени от пресцентъра на партията. Зад Добрев застана структурата на ГЕРБ в София. Декларацията започва с цитат: , пише още в призива, гарниран с лично обръщение съм избраника да размисли и да остане.  Декларация дойде и от ГЕРБ-Жени:  Оттам пък използват цитат от Бертран Ръсел, обвиняват БСП и Добри Беливанов за случилото се  и зоват ръководството на партията да не приема оставката на Делян Добрев.  Последва и подкрепа за депутата от Хасково от структурата и колегите му от Разград, също разпространена от централата на ГЕРБ, както и от народни представители, след които Тома Биков и председателя на парламента Димитър Главчев. След това дойдоха още декларации от партийни структури - от младежите в ГЕРБ, от Кърджали и ГЕРБ-Ловеч. В тези реакции се съдържа и призив не само оставката на Добрев да не бъде приемана, а и кметът Беливанов да подаде своята. Делян Добрев получи подкрепа още от ГЕРБ в Бургас, в Перник, Велико Търново, София област, Варна, Русе, Пазарджик и др. Във фейсбук се роди и специална група \"Заставам зад Делян Добрев и не приемам неговата оставка!!!\" Тома Биков: Добрев е почтен и компетентен човек В социалната мрежа реагираха и \"стари\" кадри на ГЕРБ като бившия вицепремиер Симеон Дянков, който написа: Реагира и бившият здравен министър от Реформаторския блок Петър Москов, който си позволи дори намек за критика към Бойко Борисов по случая \"Добрев\" и в духа на декларациите, дошли от ГЕРБ, обвини БСП за случващото се: Москов заявява още, че на \"менторите на госпожицата\" (вероятно визирайки депутатката от БСП Елена Йончева, която обвини Добрев в шуробаджанащина - б.р.\") проблемът им е,  Преди ден кметът на Хасково Добри Беливанов обяви, че не се дистанцира от ГЕРБ, които го издигнаха за кмет на града, а лично от Делян Добрев. Днес от ГЕРБ-Хасково не само застанаха зад Добрев, но и настояха вече за оставката на кмета.  Пред \"Дарик\" обаче той заяви, че няма намерение да се оттегля от поста, на който са го избрали гражданите на Хасково, обясни, че вече е отговорил на критиките на партията за начина на работа в общината и обяви случващото се за \"вътрешнопартийни проблеми\", припомняйки, че още е част от ГЕРБ. Кметът на Хасково: Не се дистанцирам от ГЕРБ, а от Делян Добрев (ПИСМО) Тома Биков: Добрев е почтен и компетентен човек Кметът на Хасково: Не се дистанцирам от ГЕРБ, а от Делян Добрев (ПИСМО)", "date": "2017.10.01", "title": "След оставката - \"всички обичат Делян Добрев\""}
{"url": "http://clubz.bg/58999-toma_bikov_dobrev_e_pochten_i_kompetenten_chovek", "text": "Оставката на Делян Добрев, лично според мен, е загуба за българската политика. Това е един почтен и изключително компетентен човек, който обаче явно е доста по-чувствителен от тези, които застанаха срещу него, коментира по „Хоризонт“ Тома Биков от ГЕРБ, който отчете, че оставките по места са плод на вътрешни реформи в партията, а не на външен натиск. Въпросът не е само в Хасково. Преди месец имаше и в Добрич подобни неща, но има няколко неща, които се повтарят. Първо, всички тези неща тръгват от ГЕРБ. Те не тръгват заради някакви разкрития на БСП, заради медийни разследвания. Това е процес на преструктуриране на ГЕРБ по места. Той започна веднага след президентските избори, които бяха загубени от партията. Ще ви припомня, че в настоящото Народно събрание половината от депутатите на ГЕРБ са първи мандат. Делян Добрев подаде оставка от всички постове, оставките вече са приети Това е промяна в ГЕРБ, която ще продължи и занапред. Тя не зависи от действията на БСП. БСП в Хасково например има трима общински съветници и тя изобщо не е фактор в града. Тя е третостепенен политически играч в този град, а госпожа Йончева е пощенска кутия на друг тип интереси. Оставката на Живко Мартинов, а днес и на Делян Добрев показва, че ГЕРБ има една много по-висока чувствителност към подобни скандали, които, повтарям, идват не вследствие на някакъв опозиционен натиск, а идват като част от едно поведение на местните структури, което просто повишава критериите за участие. За 2 години след победата на ГЕРБ в Хасково са привлечени повече инвестиции, отколкото за 20 преди това, изтъкна Биков. Той подчерта, че причината за свалянето на доверието от кмета Беливанов са „нерегламентирани контакти с местни олигарси, близки до БСП“.", "date": "2017.10.01", "title": "Тома Биков: Добрев е почтен и компетентен човек"}
{"url": "http://clubz.bg/59003-qvor_gyrdev_lenostta_v_obshtestvoto_sabotira_kulturata", "text": "Българската култура няма индивидуален палач, заяви пред БНТ режисьорът Явор Гърдев. Имаме склонност лесно да загърбваме собствената си история и да забравяме как колективно и в резултат на собственото си действие изпадаме в ентропия. \n\tРежисьорът даде пример със сградите при нас, които „в момента, в който бъдат построени, изглеждат вече за ремонт“. По думите му има една иманентна немарливост, но той не може да разбере каква е причината. Режисьорът коментира и въпрос на зрител дали сегашното младо поколение е изгубило духовността, жаждата за култура на предишното. По думите му всяка нова вълна млади творци има различен тип отношение към живота –  На въпрос дали е трудно да се създава изкуство по време на криза пък Гърдев отвърна, че чува този израз, откак се е родил, но не е съгласен с него: Явор Гърдев бе гост в студиото на БНТ по повод новия си спектакъл – „Пияните“ по Иван Вирипаев, в Малък градски театър „Зад канала“. Режисьорът обясни, че напоследък има дефицит на възможността за споделяне в съвременното общество.", "date": "2017.10.01", "title": "Явор Гърдев: Леността в обществото саботира културата "}
{"url": "http://clubz.bg/59001-ninova_gerb_se_razpada_otvytre_zaradi_preqjdane_s_vlast", "text": "Според нея последните скандали в ГЕРБ показват, че партията се разпада. Делян Добрев подаде оставка от всички постове, оставките вече са приети В БСП били налице по-скоро междуличностни конфликти, обясни лидерът на БСП. Георги Гергов: Нинова трябва да си ходи, пак ще участвам за лидер на БСП През ноември БСП ще внесе свой проект за държавен бюджет 2018. Другият приоритет до края на тази година ще бъде антикорупционното законодателство. Предстои разглеждането на проектозаконите на ГЕРБ и БСП, по темата ще се проведе и заседание на консултативния съвет при президента. Соцлидерката не пропусна да се произнесе по най-актуалната тема в държавата тези дни - назначението на депутата от ГЕРБ Антон Тодоров за председател на Комисията по досиетата.  Според нея най-добре архивът на комисията да се прехвърли в институт по историческата памет, до който да има достъп всеки български гражданин. Георги Гергов: Нинова трябва да си ходи, пак ще участвам за лидер на БСП", "date": "2017.10.01", "title": "Нинова: ГЕРБ се разпада отвътре заради преяждане с власт"}
{"url": "http://clubz.bg/59005-htc_gotvi_nov_flagman_vypreki_sdelkata_s_google", "text": "HTC се готви да пусне нов флагман - подобрена версия на модела U11, но с по-голям екран, съобщи DigiTimes.com. Новината не би била изненадваща, ако наскоро Google не закупи дивизията им за производство на смартфони за 1,1 млрд. долара. След сделката около 2000 от специалистите на тайванската компания ще работят по моделите Pixel. Очакванията бяха, че HTC излизат от бизнеса с телефони. Новият HTC U11 Plus обаче ще бъде факт - с 5,99-инчов дисплей, Qualcomm Snapdragon 835 процесор, 12 мегапиксела на основната камера и 8 на вътрешната. Очаква се да излезе до края на годината.  U11 Plus на практика ще бъде пряка конкуренция на очакваните в същия период модели на Google Pixel, които са с подобни размери и характеристики.", "date": "2017.10.01", "title": "HTC готви нов флагман, въпреки сделката с Google"}
{"url": "http://clubz.bg/59007-rubin_vie_reshavate_za_armiqta_no_oborudvaneto_trqbva_da_e_syvmestimo_s_tova_na_sasht_i_nato", "text": "\"Правителството, президентът и мнозинството в парламента имат единомислие по отношение на модернизирането на българската армия\". Това заяви по бТВ американският посланик Ерик Рубин. Той увери, че САЩ са готови да подпомогнат по всякакъв начин страната ни при модернизация на армията и нейното оборудване и изтъкна: Той обаче бе категоречен, че крайното решение как да бъдат похарчени толкова много пари е на България. По отношение на Северна Корея посланикът декларира, че САЩ искат . И допълни: Ерик Рубин коментира и връзките с Европа. Той обърна внимание и на чуждестранните инвестиции в страната ни. А за анексирането на Крим промяна в позицията очаквано няма:  ", "date": "2017.10.01", "title": "Рубин: Вие решавате за армията, но оборудването трябва да е съвместимо с това на САЩ и НАТО"}
{"url": "http://clubz.bg/59008-syn_nikol_i_grigor_sa_pred_razdqla", "text": "Григор Димитров и певицата Никол Шерцингер са пред раздяла, пише днес английският таблоид \"Сън\". Те се грижат и раздават много един за друг, но разстоянието между тях прави връзката им много трудна, добавя най-големият булеварден вестник на Острова. Докато Никол има безброй музикални участия и е ангажирана с новия сезон на „X Фактор Великобритания“, Димитров непрекъснато пътува за турнири. Те не говорят за официална раздяла, но споделят разочарованието си от факта, че комуникират основно по телефона. Информацията идва малко след като екзотичната изпълнителка сподели в телевизионно интервю, че ще се радва да има деца през следващите пет години. Тя каза и че би искала да се омъжи един ден. Храна за догадки за разлъка дава и една реплика на Никол към останалите от журито на \"Х Фактор\", че си търси съпруг. Никол също така заяви, че мечтае да съчетава работата със семейството и да бъде като Шаде, Дженифър Лопес и Бет Мидлър, които успяват успешно да комбинират ангажиментите си. Красавицата, която в момента е на 39 години, разкри, че подготвя нов музикален проект, за който много се вълнува.", "date": "2017.10.01", "title": "\"Сън\": Никол и Григор са пред раздяла"}
{"url": "http://clubz.bg/59010-izvadeni_li_sa_bylgarskite_shtangisti_za_edna_godina_ot_sporta", "text": "Българските щангисти са отстранени от всички състезания за една година заради неплатена глоба в размер на 500 000 долара, гръмна руската агенция ТАСС по-рано днес. Позоваването е на източник от изпълкома на Международната федерация, останал анонимен. Санкцията била заради случая с уличените за употребата на анаболния стероид станозолол 11 щангисти от националните отбори за жени и мъже през пролетта на 2015 г. Оттогава обаче родната федерация по вдигане на тежести спечели две дела в Арбитражния спортен съд (КАС) в Лозана за наложената глоба в размер на $500 000. А щангистите ни не участваха на олимпиадата в Рио де Жанейро и изтърпяха наказанието си. България успя да докаже в Швейцария, че използваната хранителна добавка е била замърсена с въпросния препарат. Според адвокатът Радослав Василев, който води защитата на БФ по щанги, информацията на ТАСС е измислица.  Ето какво написа той във фейсбук, публикуваме го без редакторска намеса:", "date": "2017.10.01", "title": "Извадени ли са българските щангисти за една година от спорта?"}
