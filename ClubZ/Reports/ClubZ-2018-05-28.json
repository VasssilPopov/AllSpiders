{"url": "http://clubz.bg/68404-siriq_oglavi_konfederaciqta_na_oon_po_razoryjavaneto", "text": "Сирия пое ротационното председателство на Конференцията на ООН по разоръжаването, договорила световна забрана за химическите оръжия, съобщи БТА, цитирайки ДПА. Западни правителства протестираха срещу новото ръководство, което встъпи в длъжност днес. На всеки четири седмици конференцията се оглавява от държава член на ООН. Председателите се сменят по азбучен ред. Макрон към Путин: Удари ли Асад с химическо оръжие, незабавно ще отговорим Говорителят на германското външно министерство заяви в Берлин, че сирийското правителство неколкократно е използвало химически оръжия и затова няма как да изпълнява по съществен и адекватен начин председателските функции. Според източници в Женева западните страни ще протестират срещу временната роля на Сирия, като изпращат само младши дипломати на срещите.  Режимът на Башар Асад в Сирия е заподозрян в не едно нападения с химическо оръжие на територията на собствената си страна по време на продължаваща с години вече гражданска война там. Последното разследване бе за употреба на такова оръжие в Дума край Дамаск. Заради това нападение в средата на април САЩ, Франция и Великобритания извършиха въздушни удари срещу цели в Сирия.  ОЗХО: През февруари в Сирия е използван хлор ОЗХО: През февруари в Сирия е използван хлор", "date": "2018.05.28", "title": "Сирия оглави Конфедерацията на ООН по разоръжаването"}
{"url": "http://clubz.bg/68380-zakonotvorchestvo_v_rycete_na_symnitelni_tipove", "text": "Да не се лъжем: законодателството в България е дейност, която временно е отдадена на франчайз. Я на прости или неуки, я на нечистоплътно мотивирани и подчинени на явни или по-невидими зависимости лица. Отдадена е с гласовете на всички нас на избори. В креслото, в което трябва да е „цветът“ на юридическата мисъл, са седнали и съмнителни довчерашни юрисконсулти на общини  , бивши районни кметици и въобще хора, завършили доста екзотични специалности в доста екзотични представители на над 50-те родни университета. Последен пример е т. нар. „неизбежна отбрана“, която под натиск на антициганските първобитни настроения стигна до стенограмите на Министерския съвет. И до нареждането на Борисов да се „прецизира“ този институт в НК – на неизбежната отбрана. А Цецка Цачева размисли за \"неизбежната отбрана\" Отдавна се тръби, че това е една от тънките материи в правото и ако не от хилядолетия, то от векове наред се търси някакво - ако не златно, поне сребърно сечение. Което, разбира се, в нито едно законодателство не е намерено. Защо? Защото цивилизованите общества не са по лесните решения. Просто ли е нещо, мирише на диктатура. Но когато законотворчеството попадне в ръцете на съмнителни типове, водени от съмнителни цели, не може да се очаква нищо друго, освен караконджули като идеите на „патриотите“ -   дори да не е въоръжен или да няма изискуем осъществен взлом. Как иначе?! Някои хора са склонни да смятат, че 44-тият парламент е по-зависим от всеки друг предишен от главния прокурор Сотир Цацаров. Умопомрачителни комбинации от \"патриоти\", депесари, гербери и \"воли\" внасят, гласуват или под формата на други трикове - като например осъществяване на удобен кворум - реализират промени, удобни на прокуратурата. Някой беше сметнал, че в последната законодателна петилетка Наказателният кодекс е променян над 20 пъти. А къде са резултатите? И защо тогава не си татуираме ликовете на прокурори, а напротив: дори когато направят нещо срещу очевидно корумпирани лица - кмет или катаджия, ги гледаме с едно на ум? Просто е - защото не им вярваме. Цацаров, естествено, не е лош юрист – това е повече от очевидно. Дори е някъде   над средните и на светлинни години от лошите. Как ли тогава проспива такива очевидно „скандални“ промени като това да се позволи на прокуратурата да се намесва в гражданския стопански оборот, кръщавайки \"длъжностно лице\" и частните бизнесмени. Или като това да се овластява КПКОНПИ до нивото на класическа ЧК*, да се приеме в Наказателния кодекс в обхвата на конфискацията да попада нещо, наречено доста флексибилно  Или прокурор да може да опраскава съдия, само като му образува някакво нещо за нещо си...  Да му се чуди човек на Цацаров какви важни неща не забелязва, докато се сеща за цвета на пешеходните пътеки и за това – дали са окастрени храстите около знаците. Но едно е да си неук, друго е да си недобронамерен. А комбинацията от двете може да е смъртоносна за обществото. Макар и не съсредоточени непременно в едно и също едно лице.", "date": "2018.05.28", "title": "Законотворчество в ръцете на съмнителни типове"}
{"url": "http://clubz.bg/68402-dva_dni_sled_real_bojko_borisov_i_vitosha_sa_%E2%84%961_v_bylgariq", "text": "Воденият от Бойко Борисов тим на \"Витоша\" (Бистрица) стана шампион на България по футбол за ветерани. На финала на стадион \"Трейс арена\" в Стара Загора \"тигрите\" сразиха \"Нефтохимик\" с 6:3, а премиерът реализира хеттрик. Борисов, който блестеше и на полуфинала с \"Лудогорец\" миналата седмица, получи индивидуалното отличие за голмайстор на шампионата, а футболист №1 е Пламен Крумов от \"Нефтохимик\". ЦСКА и \"Левски\" не могат да спрат \"Лудогорец\". Бойко Борисов може Последните дни са щастливи във футболно отношение за Бойко Борисов. В петък \"Витоша\" драматично остана в Първа лига след победа с дузпи срещу \"Локомотив\" (София). На следващия ден министър-председателят видя на живо на стадиона в Киев как \"Реал\" (Мадрид) ликува с 13-ата шампионска купа на Европа. Снимка за спомен: Борисов с президента  на \"Реал\" в Киев Днес дойде ред и на титлата при ветераните. Бившият играч на ЦСКА Светослав Петров заби първите два гола в 25-ата и 28-ата минута. В началото на втората част преднината на \"Витоша\" стана класическа. В 50-ата минута Борисов беше безпощаден от дузпа - 4:0. Малко след това Пламен Крумов намали, но в 76-ата Георги Пеев, бивш национал, върна аванса на \"Витоша\" с добавка - топката срещна гредата при удар на Борисов. Веднага от центъра асът с №13 на фланелката оформия своя хеттрик след разбъркване пред вратата на \"шейховете\". В последните минути бургазлии направиха поражението си по-почетно. Бойко Борисов и \"тигрите\" бяха наградени от спортния министър Красен Кралев. На срещата присъстваха кметовете на Стара Загора и Бургас - Живко Тодоров и Димитър Николов, които са и в ръководството на ГЕРБ. На стадиона бе и местният актив на ГЕРБ. Снимка за спомен: Борисов с президента  на \"Реал\" в Киев", "date": "2018.05.28", "title": "Два дни след \"Реал\" - Бойко Борисов и \"Витоша\" са №1 в България"}
{"url": "http://clubz.bg/68399-pyrvanov_za_ruskiq_gaz_nqma_da_sa_63_mlrd_kub_m_no_i_15_pak_e_neshto", "text": "Президентът от 2002 до 2012 г. Георги Първанов коментира в Сливен отношенията между България и Русия и перспективата за възстановяването на АЕЦ \"Белене\" и възможността България да получава допълнително газ от Русия - било чрез възстановяване на \"Южен поток\", било чрез разклонение от \"Турски поток\" и т.н.  Последната реплика се отнася до думи на държавния глава Румен Радев, изречени по време на работното му посещение в Русия миналата седмица. Тогава той лансира версията \"Български поток\" и нуждата от директна газова тръба до България. Радев поиска „Български поток“ за руски газ през Черно море Той допълни, че очаква да се върне климатът на доверие между България и Русия. Относно рестарта АЕЦ \"Белене\" Георги Първанов посочи, че политиците трябва да създадат максимално добра конкуренция, за да се реализира българският интерес от гледна точка на силна инвестиция, повече работни места и перспективи за енергетиката и икономиката. По повод името на Македония Първанов изтъкна, че България не бива да остава безучастна в този спор. Според него вариантът, който се тиражира за преговорите между Гърция и Македония - \"Илинденска Македония\" - означава отказ от античните претенции на Скопие, но е пряко посегателство върху българската история. Първанов смята, че на подходящо е името \"Вардарска Македония\", като географско понятие или \"Нова Македония\". Македонците ще гласуват в референдум за \"Илинденска Македония\" Първанов е в Сливен за участие в граждански форум по проблемите на културата и образованието. Македонците ще гласуват в референдум за \"Илинденска Македония\"", "date": "2018.05.28", "title": "Първанов за руския газ: Няма да са 63 млрд. куб. м, но и 15 пак е нещо"}
{"url": "http://clubz.bg/68400-roman_abramovich_vzel_izraelski_pasport", "text": "Руският милиардер Роман Абрамович от днес е гражданин на Израел, където пристигна със самолет, съобщи израелската редакция на Нюз.Ру. Изданието се позовава на информирани източници. До този момент обаче нито от МВР, нито от Министерството на алията (репатрирането - б.р.) на Израел са коментирали съобщението. Няма коментар и от представители на Абрамович. Лондон не подновява визата на Абрамович На 24 май в. \"Исраел а-Йом\" съобщи, че олигархът ще пристигне в еврейската страна в качеството на нов репатриант. Изданието писа също, че той вероятно ще се засели в район в Тел Авив, където за него се строи огромна къща. Преди седмица стана ясно, че Абрамович, който притежава английския футболен клуб \"Челси\", трябва да докаже произхода на парите си, за да получи нова британска виза. Той е засегнат от ограниченията, наложени от Лондон върху приближени на Путин олигарси след инцидента със Сергей Скрипал. Обединеното кралство обвинява за отравянето му руските служби. Роман Абрамович много пъти е посещавал Израел и е инвестирал там много пари за създаването на стартъпи. Освен това той е евреин.", "date": "2018.05.28", "title": "Роман Абрамович взел израелски паспорт?"}
{"url": "http://clubz.bg/68401-vlastta_tai_nadejda_nqkoj_da_izvadi_17_miliarda_za_aec_belene", "text": "Стратегическият инвеститор, който би се съгласил да реализира проекта за АЕЦ \"Белене\", трябва \"да извади\" 17 милиарда лева срещу 3-те милиарда, с които ще участва българската държава като апортна вноска. И при условията на четири \"не\"-та: без държавни пари, без държавни гаранции, без дългосрочни договори за изкупуване на ток, без преференциални цени на тока. Вместо АЕЦ \"Белене\" по-добре да отворим Царичинската дупка Това се разбра от днешното участие на председателя на парламентарната енергийна комисия Делян Добрев в предаването \"Още от деня\" по БНТ.  Той отбеляза, че не става дума за рестартиране на проекта за втора атомна, който първият кабинет на Бойко Борисов спря, а решението бе потвърдено и от парламента в края на март 2012 г. Проектът не е рестартиране, това е проучване на възможността да се намери инвеститор, каза Делян Добрев. Решението, което се очаква от парламента, е да даде мандат на правителството да преговаря, добави той.  Според Добрев това е 7-8 пъти по-голяма инвестиция от направените в двете т.нар. американски централи в \"Марица Изток\", взети заедно. Доклад на властта за \"Белене\": Да строим. Има 5 варианта (ДОКУМЕНТ) Запитан как ще се справим с проблема с ядрените отпадъци, Добрев заяви, че \"коментарите са поляризирани - от осанна до разпни го\".  Брюксел напомни: Ядрените \"погребения\" - само на собствена територия \"Тия ядрени отпадъци трябва да се съхраняват 100 години. Някой знае ли какво ще стане след сто години?!\", запита той. България транспортира отработеното ядрено гориво в Русия, но ще трябва да си го прибере, както и да предвиди ново \"гробище\" за отпадъците от евентуалната втора атомна централа, тъй като Брюксел задължи страните членки на ЕС да не ги изнасят извън границите на Общността. Доклад на властта за \"Белене\": Да строим. Има 5 варианта (ДОКУМЕНТ) Брюксел напомни: Ядрените \"погребения\" - само на собствена територия", "date": "2018.05.28", "title": "Властта таи надежда някой да извади 17 милиарда за АЕЦ \"Белене\""}
{"url": "http://clubz.bg/68393-pyrvi_kadri_ot_starta_na_turneto_na_iron_maiden_video", "text": "Малко сбръчкани, но все такива ведри пичове... Така изглеждат Стив Харис, Брус Дикинсън и Нико Макбрейн на първите кадри от старта на европейското турне на Iron Maiden. Легендарната група започна европейската част от турнето The Legacy of the Beast в Талин, Естония, този уикенд. Бандата включи редки редки парчета в списъка с изпълнени песни, а сред тях Flight of the Icarus, The Clansman и Sign of the Cross. Видеото, разпространено за подгрявка на феновете, включва част от Aces High, а част от изпълнените песни можете да видите по-долу.   Турнето The Legacy of the Beast ще доведе легендарните Iron Maiden и в Пловдив. Шоуто им е допълнително събитие към фестивала Hills of Rock, а самият концерт ще се състои на двайсет и втори юли.      ", "date": "2018.05.28", "title": "Първи кадри от старта на турнето на Iron Maiden (ВИДЕО)"}
{"url": "http://clubz.bg/68395-demokratichna_bylgariq_sezira_vas_zaradi_belene", "text": "\"Демократична България\" подаде във Върховния административен съд (ВАС) жалба срещу решението на Министерския съвет от 16 май, с което правителството внесе в Народното събрание доклад с варианти за бъдещето на проекта за АЕЦ \"Белене\". Става дума за доклада на министър Теменужка Петкова, внесен и в Народното събрание по негово решение от март тази година, в който се разглеждат три варианта за съдбата на спрения през 2012 г. проект и предложението е той да бъде рестартиран като се търси инвеститор. Доклад на властта за \"Белене\": Да строим. Има 5 варианта (ДОКУМЕНТ) Въпросното решение на Министерския съвет все още не е пубрикувано в сайта на правителството, а за неговото приемане свидетелства прессъобщението за заседанието от 16 май. Подобен документ липсва и в сайта на Народното събрание, показа проверка на Клуб Z. Депутатите обаче получиха копия от документа на 18 май, както Клуб Z писа. От \"Демократична България\" смятат, че правителственото решение е взето в нарушение на закона и моли Върховния административен съд изрично да разпореди спиране на изпълнението му, включително внасянето му в Народното събрание, докато съдът не се произнесе по законността на документа. \"Белене\": лъжите от миналото, лъжите от бъдещето Сред аргументите на лидерите на ДСБ и \"Да, България\", съпредседателстващи обединението Атанас Атанасов и Христо Ивано фигурира това, че Министерският съвет не се е съобразил с дадени му през 2012 г. предписания от Народното събрание. А именно:  В жалбата се подчертава, че оспорваният акт на правителството  , какъвто е сеизмичният риск. Именно той бе сред аргументите за спиране на проекта \"Белене\" от първия кабинет \"Борисов\" пише в жалбата до съда. Борисов: Реакторите на \"Белене\" не са домати и краставици Извънпарламентарното обединение подчертава, че самото обжалване в съда спира изпълнението на правителственото решение, но въпреки това очаква от ВАС да разпореди специално спиране на всички дейности  Пълния текст на жалбата до ВАС можете да видиге \"Белене\": лъжите от миналото, лъжите от бъдещето Борисов: Реакторите на \"Белене\" не са домати и краставици", "date": "2018.05.28", "title": "\"Демократична България\" сезира ВАС заради \"Белене\""}
{"url": "http://clubz.bg/68398-ek_shte_zabranqva_slamki_klechki_za_ushi_i_pribori_ot_plastmasa", "text": "Европейската комисия предлага забрана в рамките на ЕС на различни пластмасови продукти за еднократна употреба. Например сламки, прибори за хранене, клечки за чистене на уши, пръчки за балони и т.н. Друга идея е повечето пластмасови бутилки да се събират до 2025 г., предаде БНР, цитирайки АФП. Мерките са представени като част от стремежа на ЕС да намали пластмасовите отпадъци, които вече започнаха да се появяват в хранителната верига. В предложената директива се настоява за забрана на различни изделия за еднократна употреба от пластмаса, но не посочва крайна дата. Пием пластмаса, без да знаем Тези продукти вече трябва да бъдат направени от устойчиви материали, настоява планът, който трябва да бъде одобрен от 28-те членки на Съюза, за да влезе в сила. Той предвижда още страните в ЕС да ограничат използването на пластмасови кутии за храна и чаши за питиета, като стимулират алтернативи за продажба или предприемат мерки да не са безплатни. Предложението предвижда още принос на производителите на пластмасови изделия към цената за управление на отпадъците и настоява за стимули при разработка на по-малко замърсяващи алтернативи. Предлага се, например, производителите на пластмасови риболовни принадлежности да покриват разходи за събиране на отпадъци в пристанища. Друга идея гласи, че страните членки на ЕС трябва да събират 90% от пластмасовите бутилки за питиета до 2025 г. чрез система за рефинансиране при предаване. Записани са и изисквания за по-ясни означения за продуктите от пластмаса, за да бъдат информирани потребителите колко боклук отделят. Призив от Джеръми Айрънс: Да спасим водата, която пием, от пластмасата! Предложенията, плюс едно направено през януари, което изисква всички пластмасови опаковки да се преработват до 2030 г., идва след решението на Китай да забрани вноса на отпадъчни продукти за рециклиране. ЕС изнася сега около половината от събраните и сортирани пластмаси, като 85% от тях отиват в Китай, припомня БНР. Призив от Джеръми Айрънс: Да спасим водата, която пием, от пластмасата!", "date": "2018.05.28", "title": "ЕК ще забранява сламки, клечки за уши и прибори от пластмаса"}
{"url": "http://clubz.bg/68396-do_2024_g_magistrala_hemus_shte_e_zavyrshena", "text": "До началото на 2024 година автомагистрала \"Хемус\" ще бъде завършена изцяло, каза във Велико Търново министърът на регионалното развитие и благоустройството Николай Нанков, съобщава БТА. По думите му този график не е оптимистичен, а реалистичен. В рамките на изминалата година е започнало строителството на деветкилометровата отсечка от Ябланица до разклона за Тетевен, очаква се тя да бъде приключена до година и половина, посочи Нанков.  Обещано: 25 км от магистрала \"Хемус\" до края на 2018 г. Приключва проектирането на 52 километра между пътен възел \"Боаза\" и разклона за Ловеч и Плевен. Според новите разчети тази част от трасето ще спести между 200 и 300 милиона лева от предвидения бюджет, а пускането в експлоатация на лота се очаква да стане през 2020 г.  През август тази година ще стартира тръжната процедура на 85-километровото трасе от разклона Ловеч-Плевен до разклона за пътя Русе-Велико Търново, за да може през 2021 г. да бъде реализиран и той, каза още министърът.  Той прогнозира, че около 160 км от магистралата ще бъдат завършени до края на 2021 г. В най-изостанала фаза е 90-километровият участък от разклона Велико Търново-Русе до пътен възел Буховци. Реалното изграждане на 16-километровото трасе между пътните възли Буховци и Белокопитово ще започне след около два месеца и половина, отбеляза Нанков.  Според него съкратените срокове няма да повлияят на качеството на строителството.  Министърът коментира, че обществената поръчка за строителство на пътя \"Велико Търново - Русе\" може да започне още в рамките на тази година, ако съдебното решение по обжалването за ОВОС бъде в полза на АПИ. Участъкът от 133 километра е разделен на три отсечки, той ще обхваща бъдещото трасе към втория мост на Дунав при Русе и пътния възел до град Дебелец. За финансирането на пътя ще са нужни малко над 1 милиард лева, а той трябва да бъде завършен в средата на 2022 г. До месец и половина ще приключи техническото проектиране на ремонтите за три тунела около Велико Търново, ако няма обжалване, през есента ще започнат ремонтите с бюджетни средства, смята той. ", "date": "2018.05.28", "title": "До 2024 г. магистрала \"Хемус\" ще е завършена"}
{"url": "http://clubz.bg/68397-shevici_ot_rozi_pred_ndk_snimki", "text": "Килим от рози се появи пространството пред НДК. В него са вплетени мотиви от българската шевица и логото на българското председателство на Съвета на ЕС. В заложената програма на европредседателството инсталацията беше описана като  , която ще представлява българска версия на \"цветния килим\" на Брюксел, интерпретираща едновременно логото на председателството и традиционни български мотиви. За килима от рози се предвиждаха 39 хил. лв. Розоберът в Иганово пред провал През април зад НДК беше подредена друга цветна мозайка с логото на европредседателството – от лалета. Килимът от рози залага на традиционен български продукт, розата е неизменна част от всяка туристическа реклама на България. (Без) една българска роза…  \"Мозайката\" се появи пред НДК на фона на продължаващи протести и недоволство на розопроизводителите, които не приемат ниските цени на розите, които някъде паднаха и под себестойността от около 2 лв. на кг. Стрелча отмени традиционния си празник на розата, който трябваше да се проведе на 26 май и го замени с протест. Това се случи и на други места.   (Без) една българска роза… ", "date": "2018.05.28", "title": "Шевици от рози пред НДК (СНИМКИ)"}
{"url": "http://clubz.bg/68381-umereni_buntovnici_ubili_ruskite_vojnici_v_siriq", "text": "Не е изключено умерени бунтовници, пристигнали от американска база, да са убили руските военнослужещи в Сирия през миналата седмица, пише в. \"Комерсант\". Това е една от версиите, по които работи Министерството на отбраната в Москва. При атаката, извършена в провинция Дейр аз Зур, загинаха четирима руски военнослужещи. Според някои източници загиналите руснаци са 9. Четирима руски военни убити в Сирия Нападението било стремително и много добре подготвено, твърди източник на \"Комерсант\". Нападателите обстрелвали руснаците от десетина джипа, на които били монтирани едрокалибрени оръдия. Битката траяла час. Два дни преди инцидента в Дейр аз Зур били прехвърлени бойци от умерената и подкрепяна от Запада Свободна сирийска армия (ССА). Те дошли от базата \"Ат Танф\" в провинция Хомс. Базата се командва от американци. Формалният повод за пристигането на бойците в Дейр аз Зур бил подпомагане на кюрдските сили. Руското министерство на отбраната не изключва и версията нападателите да са били от \"Ислямска държава\". Срещу тази групировка се бори и западната коалиция в Сирия.", "date": "2018.05.28", "title": "Умерени бунтовници убили руските войници в Сирия?"}
{"url": "http://clubz.bg/68382-belene_lyjite_ot_minaloto_lyjite_ot_bydeshteto", "text": "Всички искат да строят АЕЦ „Белене“, но никой не иска да го завърши. Искат да строят, защото неспирните опити за съживяване на проекта блазнят бизнесмени и разноцветни политици заради очакваните финансови и/или електорални ползи. Но не искат да го завършат, защото тогава ще лъсне цялата измама с обещаваното благополучие от десетки хиляди работни места, евтин ток и огромни печалби за държавата. Тази абсурдна история продължава вече 37 години, през които проектът е веднъж стартиран, веднъж прекратяван, после отново съживяван и отново прекратяван с мотива, че е „корупционната схема на века“. Защо тогава пак се занимаваме с тази тема? Ами защото има достатъчно силни икономически играчи, които са печелили от „Белене“ и се надяват отново да печелят. Защото има достатъчно безочливи политици, които продължават да лъжат избирателите си как един-единствен проект - пък бил той и ядрен - може да промени коренно живота им и да свали рая на земята. Защото има податливи управляващи, които се опитват не само да балансират между големите интереси вътре в България, но и да използват „Белене“ като карта в международното им балансиране, конкретно - отношенията с Русия. Всичко това обаче не е достатъчно, за да направи едно зомби жизнеспособно - този проект е невъзможен и никога няма да бъде реализиран. И те го знаят много добре. Най-забавното в тази история е, че лъжите, с които ни пробутваха „Белене“ през последните 15 години, днес отново са на въоръжение. Първо, пророкуваха как България има нужда от още и още електричество и как без нова ядрена централа ще има режим на тока. „Без „Белене“ сме на свещи“, гласеше преди седмица един от плакатите на манифестацията на АБВ в подкрепа на проекта. Нищо чудно този плакат да се пази отдавна. Вече 37 години новата АЕЦ си остава непостроена, а режим на тока, както виждаме, няма. Второ, непрекъснато повтарят как това е „безспорно печеливш проект“. Първо щяха да са германци, после останаха само руснаци, след това разхождаха из София някакви индийци, водиха преговори с иранци, сега имало китайци. Ако действително става дума за толкова голяма изгода, досега всичко да е готово. Както имаше изгода за инвеститорите от първата вълна на масово застрояване на Черноморието - интересът на парите често преодоляваше и регулации, и екологични изисквания, и дългосрочното планиране. Тоест, ако наистина е имало толкова голям инвеститорски интерес и ако проектът „Белене“ наистина е бил „безспорно печеливш“, досега да е реализиран няколко пъти. Трето, държавата нямало да плаща нищо. Дотук това „нищо“ струва на българските данъкоплатци около 3,5 милиарда лева по сметки на енергийната министърка. В близките месеци ще чуваме и няколко нови лъжи.  - ще дойдат едни добри хора, ще си построят една централа, ще си продават тока и ще печелят пари. Абсурден е изразът „изцяло частна“, когато става дума за ядрена централа, в чието управление не могат да не бъдат калкулирани вероятностите за екологичен или терористичен риск. А това е в полето на държавата. Атомна централа и хлебарница са две различни неща.  Това противоречи на заявката, че държавата иска да запази 34% от бъдещето дружество, което означава още поне 1 милиард евро разходи по сметките на един от основните лобисти. Бъдещата централа трябва да бъде свързана към електропреносната система, което е изцяло държавен ангажимент, съответно и разход. Съвсем не на последно място е и въпросът за ядрените отпадъци, които по силата на европейските правила трябва да остават в България - тоест данъкоплатците да построят необходимите съоръжения, а някоя община да се съгласи да приеме ядрения боклук на територията си. . И не се е появил инвеститор, който би участвал без гаранции от държавата - и за кредита за изграждане, и за цените за изкупуване на ток. Именно това обаче е основната клетва на управляващите: Без държавни гаранции! Сега, казват, имало инвеститор, който не държал на тези подробности. Ще видим. Така България отново се опитва да съживи зомбито. Първо парламентът поръча на изпълнителната власт да изготви доклад с възможните варианти. Докладът е готов. После Министерският съвет предложи на Народното събрание да отмени мораториума върху проекта. Очаква се и това да стане скоро. Аргументът: похарчихме няколко милиарда, не можем да изхвърлим на боклука закупените части за оборудване. На фона на досегашната история на АЕЦ „Белене“ това звучи така: Проиграхме едни милиарди в казиното, хайде да останем още малко, може и да си ги върнем.", "date": "2018.05.28", "title": "\"Белене\": лъжите от миналото, лъжите от бъдещето"}
{"url": "http://clubz.bg/68388-koncertyt_na_kojto_katq_popov_ne_moja_da_dojde_%E2%80%93_v_nejna_pamet", "text": "Концертът, с който Катя Попов мечтаеше да се завърне пред българската публика след дълги години по чуждите сцени, все пак ще се състои – в нейна памет. Цигуларката почина на 18 май в Лос Анджелис след тригодишна битка с рака. Независимо от здравословните си проблеми, Попов очаквала с нетърпение завръщането си в София, което щеше да бъде първата ѝ изява у нас след 28 години. Почина цигуларката Катя Попов  За концерта „Cinema Violino“ ще пристигне Скот Дън – оркестратор и диригент на „Hollywood Bowl Orchestra“, където българката бе концертмайстор. Заедно с оркестъра на „Класик ФМ радио“ той ще отдаде почит на цигуларката чрез музиката на Джон Уилямс и Енио Мориконе. Част от солата, които тя щеше да свири у нас, са написани специално за Катя от Скот Дън. Сега те ще бъдат изпълнени от Людмил Ненчев. Въпреки емоционалния шок, Дън не се отказва от събитието – той е сред близките колеги на цигуларката и до последно е бил в контакт с нея. В зала „България“ ще прозвучат теми от филмите „Хари Потър и философският камък“, „Карибски пирати“, „Междузвездни войни“, „Индиана Джоунс“ и др. Включени са и пиеси, които ще бъдат изпълнени за първи път у нас на концертна сцена – откъси от филмите „Четири сватби и едно погребение“ и „Убийство в Ориент експрес“  написани от английския композитор Ричард Родни Бенет. Публиката ще чуе още мелодии от „Списъкът на Шиндлер“ от Джон Уилямс и „Ново кино „Парадизо“ от Енио Мориконе. Събитието е от цикъла „Музиката на Америка“, представен от „Кантус Фирмус“ и Фондация „Америка за България“. Концертът гостува в програмата на Европейския музикален фестивал. Закупените билети важат без презаверка.    ", "date": "2018.05.28", "title": "Концертът, на който Катя Попов не можа да дойде – в нейна памет"}
{"url": "http://clubz.bg/68386-pishesh_na_kirilica_v_tuityr_narochvat_te_za_ruski_bot", "text": "Кирилицата е древна писменост, на повече от 1000 години като най-ранната ѝ форма се появява в България през 9 век, пише Би Би Си. Напомнянето се налага заради случващото се в туитър. Социалната мрежа закрива акаунти на българи, които пишат на кирилица, някои от съобщенията се скриват. И причината за тази неочаквана цензура е само една - писмеността. Те са приемани като руски ботове, тъй като руснаците, както е добре известно, също използват кирилицата. Половин милион ботове хвалят Путин в туитър Блогърът Илия Темелков реагира на случващото се: \"Хей, Туитър, кирилицата е азбуката на поне 12 държави, които не са Русия! Айде по-сериозно, а? Темелков посочва, че той не е бот и моли туитър да не скрива туитовете му (така че те да са видими за всички). Подобна е реакцията на друг потребител @sassyqueso, който пише: Влад Савов, журналист, който отразява историята за американския сайт за технологии  , също намира хора, които са били сбъркани с бот. На изслушването пред комисията на американския Сенат, която направи анкета за екстремисткото съдържание и руската дезинформация онлайн Шон Еджет, главният юрисконсулт на \"Туитър\", даде обяснение защо това може да се случи. През октомври 2017 г. той каза, че инструментите на туитър \"не се опитват да правят разлика между добри и лоши машини, когато търсят за свързани с Русия акаунти\". , обясни тогава Еджет. Така че ако част от потребителското ви име съдържа кирилски букви или туитвате на руски език - това може да накара алгоритъмът на туитър да реагира като на бот. Но от Би Би Би не са открили да има такива проблеми в Украйна или Беларус, две държави, които също използват кирилицата. Реакцията на \"Туитър\":", "date": "2018.05.28", "title": "Пишеш на кирилица в туитър, нарочват те за руски бот?"}
{"url": "http://clubz.bg/68389-ikonomisti_na_ban_da_preosmislim_za_ploskiq_danyk_i_dds_stavkite", "text": "Икономистите на БАН не очакват предсрочни парламентарни избори тази година. Това обяви днес доц. Виктор Йоцов, ръководител на екипа, подготвил   за състоянието на икономиката. Акцентът в него е върху навършването на десет години от началото на глобалната финансово-икономическа криза. Докладът констатира, че в рамките на този период от България в чужбина са изнесени 13 милиарда евро от български граждани, които реализират там минимална доходност от 1%, но не работят за българската икономика. Сред останалите прогнози на екипа са: покачване на темпа на усвояване на европейските средства; без промени на данъчната система и без завишена инфлация; растежът ще остане в рамките на 3-3.5% - добър, но недостатъчен, за да постигне България сближаване с европейските доходи.  Проф. д-р Гарабед Минасян посочи, че е необходимо, предвид почти десетилетното действие на плоския данък, да бъде преосмислен в полза на по-доброто функциониране на преразпределителните процеси. Икономистите от БАН призовават за дебат по цялата данъчна система, в т.ч. и относно необходимостта от различни ставки по ДДС. От екипа дадоха пример с Румъния, която от няколко години реформира данъчната си система, въвеждайки диференцирани ставки по ДДС за храни и селскостопански продукти и за м.г. е реализирала 7% растеж, докато в България е два пъти по-нисък.   Той отбеляза, че плоският данък съдейства за увеличаване на социално-икономическото неравенство -  коефициентът на Джини (Gini Coefficient) нараства в България, за да достигне екстремални стойности в рамките на ЕС в края на 10-годишния период. Данните показват, че относителните постъпления - спрямо БВП, в последната година с неплосък данък (2008 г.) все още остават непостигнати. За 2017 г. растежът на България е бил 3.6% - малко по-нисък от този през 2016 г. и въпреки че е над средния за Европа, има само две страни с по-нисък растеж от нас. Това е неприятно, защото забавя темповете на сближаване и конвергенция, което така искаме. Освен това се наблюдава изместване от външните фактори на растеж към вътрешните - т.е. растеж, основан на потреблението, който е по-устойчив, по-предвидим, но и по-слаб, констатираха учените от БАН. По думите на доц. Виктор Йоцов, като малка отворена икономика България е силно зависима от външната среда. Макар миналата година да е била благоприятна и е отбелязан растеж в глобален план, но рисковете остават високи - заради натрупания огромен дълг. Дълговото финансиране продължава да бъде основен начин, по който функционира глобалната икономика, заяви Йоцов. Проф. Минасян акцентира върху съзнателната рестриктивна политика, която води Министерството на финансите (МФ), като не изпълнява планираните разходни показатели в бюджета - главно капиталовите разходи. Криворазбраната финансова стабилност не е крайна икономическа цел, а средство, посочи Минасян. Той огласи данни, според които през 2016 г. е бил изнесен близо 3.4 милиарда евро български резидентен капитал, а през 2017 - 3.1 млрд. евро, около една трета от брутоинвестициите в България.", "date": "2018.05.28", "title": "Икономисти на БАН: Да преосмислим за плоския данък и ДДС ставките"}
{"url": "http://clubz.bg/68391-okonchatelno_nadstroqvaneto_na_marinela_ot_vetko_e_nezakonno", "text": "Върховният административен съд (ВАС) окончателно отмени разрешението за надстрояване на хотел „Маринела“ и построеното казино трябва да бъде съборено. Именно по протест на Софийската градска прокуратура след проверка по реда на надзора за законност, началникът на Регионалната дирекция „Национален строителен контрол“ – Югозападен район отмени като незаконно издаденото разрешение за строеж. Последваха съдебни дела и разрешението беше отменено, тъй като е подписано от главния архитект на район „Лозенец“   който не е компетентен да издава разрешения за строежи от категорията на изграденото казино, припомня news.lex.bg. Съдът обяви за нищожно надстрояването на хотел \"Маринела\" И Административният съд на София – град, и ВАС, постановиха, че разрешението за строеж е нищожно. „Липсата на материална компетентност на главния архитект на район „Лозенец“ да одобри строителни книжа за строеж от 2-ра категория обуславя тяхната нищожност“, реши АССГ. А ВАС подчертава в окончателното си решение по казуса: След намесата на СГП и контролните органи хотел „Маринела“ ще запази архитектурния си облик във вида, в който е проектиран от японския архитект  , обясниха от прокуратурата. Сградата е единствената творба на Курокава от този тип в Европа. Тя е строена между 1974 г. и 1979 г. и дълги години носи името „Витоша Ню Отани“. След 1994 г. хотелът става част от веригата „Кемпински“, от 2014 г. е собственост на бизнесмена Ветко Арабаджиев. Тогава хотелът смени името си на „Маринела“, както се казва и съпругата му. Бизнесменът, роден в Асеновград, и известен с това, че например поръчва стриптийз от полицайки на бала на сина си, се радваше на изключителна \"любов\" в София и когато изтръгна знаковите японски вишни и реши да засади палми пред \"Маринела\". Глобяват Ветко Арабаджиев за изкореняването на японските вишни Глобяват Ветко Арабаджиев за изкореняването на японските вишни", "date": "2018.05.28", "title": "Окончателно: надстрояването на \"Маринела\" от Ветко е незаконно"}
{"url": "http://clubz.bg/68390-bsp_cenko_chokov_e_zvynql_i_e_upravlqval_izborite_v_galiche_ot_zatvora", "text": "Бившият кмет на Галиче Ценко Чоков се е обаждал от затвора, за да упражнява натиск по време на вчерашния изборен ден. Това се разбра от думите на Кирил Добрев от БСП на днешната пресконференция на партията. БСП загуби балотажа в селото с 26 гласа. За кандидата на ГЕРБ Страхил Стоянов гласуваха 497 души, за БСП - 471. На първия тур преднината беше за Веселин Тушанов от БСП.  Кирил Добрев продиктува два номера на мобилни телефони, след което попита, явно реторично:  . При което продължи, че ако органите имат технически проблеми, от БСП могат да им помогнат със съвети. Кирил Добрев не вярвал, че един затворник ще има достъп до мобилен терефон, освен това в затвора имало камери, записите от които се пазели, можело да се проследи мобилната клетка и т. н. И повтори: Добрев напомни, че последният мандат Чоков е бил избран като кандидат на ДПС. Според него се е оформила коалиция ГЕРБ-ДПС (като имаше предвид и изборите в смолянското село Беден) и призова двете партии да я обяват официално, защото имали еднакви ценности. Кирил Добрев отчете и резултатите от подвижната секция. След първия тур от БСП реагираха и обвиниха ГЕРБ в опит за фалшификации на изборите. Още докато течеше гласуването на първия тур социалистите сигнализираха, че една от секционните избирателни комисии в Галиче е преброила бюлетините и е съставила протокол от гласуването много преди края на изборния ден по закон. По думите на Кирил Добрев протоколът бил готов около 17,30 ч., но в самия документ бил записан час 20.00 за приключване на изборния ден и 20,15 ч. за попълване на документа. В социалните мрежи социалистите разпространиха \"подранилия\" с няколко часа документ. Наследникът на Ценко Чоков в Галиче - от ГЕРБ По думите на Добрев ставало дума за подвижна изборна секция, каквато е била открита за кметския вот в Галиче, след като са били подадени поне 15 заявления за това. Председател на секционната комисия, позволила си да опише изборен протокол часове преди края на изборния ден - както твърдят от БСП, е бащата на депутата от ГЕРБ Красен Кръстев - Георги Кръстев Георгиев. Резултатите от гласуването за кмет на Галиче в посочената секция на първия тур - 52-ма гласували – 4 невалидни бюлетини, 44 за кандидата на ГЕРБ, един е гласът за кандидата на ВМРО и три - за този на БСП. Днес Кирил Добрев отчете, че предишната пресконференция преди седмица е имала ефект и 10 души са се осъзнали. Резултатът от втория тур от подвижната секция е 34 гласа за ГЕРБ и 12 за БСП. Напрежение и взаимни обвинения на балотажа в Галиче Галиче е държава в държавата, каза още Добрев. Той определи отминалите избори като връщане към началото на 90-те години. \"Бях забравил как изглеждат официалните анцузи, ланците и джиповете на по 15 години\", отчете Добрев. \"Галиче си прилича с държави като Сомалия по това, че кметът се посочва, не се избира\", отчете неуспелият кандидат на соцпартията Веселин Тушанов.  Той отбеляза с ирония, че Галиче, село в Северозападна България се радва на голям прираст. \"200 души са се регистрирали в нашето село - смешно, но това е реалността\", каза той. Регистрациите били на пусти адреси, необитаеми къщи, дори в сградата на бившето училище. От БСП отново повториха, че искат касирането на изборите в Галиче и Беден. Те ще бъдат атакувани в съда, обяви Крум Зарков. Той изброи и няколко души, за чието поведение за оказване на натиск по верме на изборите от соцпартията ще искат да се произнесат компетентни органи. Начело на списъка е Ценко Чоков, в него са Стефан Терзийски - общински председател на ГЕРБ и шеф на местна кабелна телевизия, Касъм Касъмов - общински председател на ДПС и т.н. \"БСП и Кирил Добрев не могат да бъдат стожери на морала\", реагира депутатът Тома Биков на контра пресконференция на управляващата партия. Като не пропусна да атакува персонално Кирил Добрев. \"Г-н Добрев така и не е дал обяснение какво е правил при Цветан Василев. За морал ли са си говорили?\", попита Биков. Според него бившият соцдепутат добре помнел 90-те години, защото бил част от тях, като спомена за арести и куфарчета. Все пак стана ясно, че от ГЕРБ призовават полицията и властите да проверят твърденията на БСП, че Ценко Чоков се е обаждал от затвора и е упражнявал натиск върху изборния процес. И да вземат нужните мерки. Според Биков от соцпартията били внимателни, защото точно в тяхната парламентарна група имало \"човек, обвинен в купуване на гласове\" (вероятно има предвид Манол Генов-б.р.) Като част от това било договорки и разговори със затворници. Според Цветомир Паунов не можело д се говори за дописване на хор в изборните списъци. Нямало дописване извън единични случаи на няколко души, които са били длъжностни лица на изборите. Не било ясно и защо от БСП реагират така бурно на изборната загуба в Галиче. На първи тур трети бил кандидатът на ВМРО и гласовете за него се били прелели към човека на ГЕРБ, обясни Паунов. Напрежение и взаимни обвинения на балотажа в Галиче", "date": "2018.05.28", "title": "БСП: Ценко Чоков е звънял и е управлявал изборите в Галиче от затвора"}
{"url": "http://clubz.bg/68394-boka_huniors_idva_s_titulqrite_za_macha_s_levski_na_19_avgust", "text": "Аржентинският гранд \"Бока Хуниорс\" ще пристигне в България с най-добрия си състав за мача с \"Левски\" в чест на 75-годишнината на Георги Аспарухов-Гунди, информира клубният сайт на \"сините\". Двубоят е на 19 август на стадион \"Васил Левски\" от 19:43 часа. А всъщност няма новина. Ясно е какво в случая цели \"Левски\" и то е много логично - да продаде възможно повече билети, независимо че срещата е в разгара на отпускарския сезон. Няма как \"Бока Хуниорс\" да не е с титулярите, тъй като дни по-рано ще гостува на \"Барселона\" в мач за трофея \"Жоан Гампер\". Тимът наскоро спечели за 33-ти път шампионската титла на страната си. Голямата звезда е Карлос Тевес. В състава личат известни футболисти като Агустин Роси, Франк Фабра, Вилмар Бариос, Леонардо Хара, Фернандо Гаго, Оскар Бенитес, Кристиан Павон, Рамон Абалия и т.н. Отборът на Диего Марадона за шести път ще играе срещу \"Барселона\" за \"Жоан Гампер\", като досега няма победа. За последен път това стана преди десет години. Гостуването на Бока в София се пада и между два от мачовете на тима за \"Копа Либертадорес\", турнирът аналог на Шампионската лига за Латинска Америка. Билетите вече са в продажба, цената е от от 9,57 до 194,30 лева.", "date": "2018.05.28", "title": "\"Бока Хуниорс\" идва с титулярите за мача с \"Левски\" на 19 август"}
{"url": "http://clubz.bg/68403-otide_si_bojidar_danev_predsedatel_na_bylgarskata_stopanska_kamara", "text": "Изпълнителният председател на Българската стопанска камара Божидар Данев е починал днес, съобщиха колегите му от работодателската организация: Икономистът бе на 78 години. Той е носител на множество научни награди, автор на над 100 научни публикации в наши и чуждестванни издания, както и на три монографии. Изнася лекции във ФРГ, Швейцария, Италия, САЩ, Великобритания и др. Освен председател на БСК, в професионалната и обществената му биография са и позициите Председател на Асоциацията на организациите на българските работодатели,  член на Съвета на президентите на UNICE, зам.-председател на Националния съвет за тристранно сътрудничество,.зам.-председател на Икономическия и социален съвет на България,  ръководител от българска страна на работната група по Лисабонската стратегия към Европейския икономически и социален комитет (EESC), зам.-председател на Икономическия и социален съвет на Р. България и т.н. Екипът на Клуб Z изразява своите съболезнования.", "date": "2018.05.28", "title": "Отиде си Божидар Данев - председател на Българската стопанска камара"}
{"url": "http://clubz.bg/68392-polsha_severen_potok_2_e_hibridno_oryjie", "text": "Полският премиер Матеуш Моравецки нарече   планирания руски газопровод \"Северен поток-2\", предаде АП. Според него Москва иска да го използва за подкопаване на НАТО и ЕС. В изказването си пред Парламентарната асамблея на НАТО във Варшава Моравецки обяви газопровода за  .  \"Северен поток-2\" ще удвои количеството природен газ, което Русия ще може да насочва пряко към нуждаещата се от енергоносители Германия от нови залежи в Сибир, като умишлено заобикаля Полша и Украйна. САЩ и страни от ЕС споделят възраженията на Полша срещу проекта и предупреждават, че той би дал на Москва по-големи лостове за влияние в Западна Европа. Шрьодер видя американска съпротива срещу „Северен поток-2“ Полският президент Анджей Дуда също предупреди за руските намерения спрямо Западна Европа. В изказването си на пленарно заседание на Асамблеята генералният секретар на НАТО Йенс Столтенберг заяви, че Северноатлантическият пакт трябва да продължава да се променя, като се приспособява към текущите предизвикателства и се учи да управлява взаимоотношенията си с Русия. Той допълни, че на срещата на високо равнище на алианса през юли държавните и правителствените ръководители трябва да подкрепят двоен подход към Русия, основан на възпиране и диалог.", "date": "2018.05.28", "title": "Полша: \"Северен поток-2\" е хибридно оръжие"}
{"url": "http://clubz.bg/68378-zashto_kitajcite_usileno_uchat_ispanski", "text": "От 2017 година напливът към курсовете на испанския езиков институт \"Сервантес\" в Китай е огромен. Причината за това развитие, според нея, е следната:  . Студентът Байчен Ксяо и неговата приятелка Юни Шао са пристигнали специално в Мадрид, да за усъвършенстват езика. Младата двойка се наслаждава на испанския начин на живот, на слънцето и на гостоприемството на местните хора. Младите китайци обаче са наясно и с това, че икономическото значение на страната нараства. Факт, който си проличава и от броя на китайските туристи и инвеститори. Испанците пък се радват на евтините китайски магазини, където човек може да намери всичко. Още през 2015 година китайските стоки съставляват десет процента от общия испански внос. Оттогава насам обемът на китайските стоки в страната е нараснал с 36 процента. Нараснал е и апетитът на китайските инвеститори към испанските фирми. Досега китайските инвеститори купуваха недвижими имоти, хотели, комплекси за голф. Междувременно обаче те започнаха да изкупуват и дялове в испански фирми във всички възможни сфери. Китайското участие в испански фирми междувременно се оценява на 4,65 милиарда евро. През 2015 година китайският милиардер Ван Цзянпин придоби 20 процента от акциите на футболния отбор Атлетико Мадрид. Затова и Байчен Ксяо бързо е получил стажантска позиция в клуба. Зиме и лято тълпи от китайски туристи атакуват Барселона, Мадрид, Валенсия и Севиля. Футболът, фламенкото, коридата и шопингът се харесват особено много на китайците. Това е огромен потенциал за испанското правителство, тъй като китайците стават все по-богати. По данни на Световната туристическа асоциация, само през миналата година те са похарчили осем милиарда евро повече за туризъм. Само в Испания през 2017 година са пристигнали 600 000 китайски туристи. Испанското министерство на туризма иска до 2020 година да увеличи броя на китайските туристи до един милион, тъй като приходите от китайците не са за пренебрегване. През 2017 година туристите от Китай са похарчили почти 800 милиона евро в испанските магазини, ресторанти и музеи. С туристите обаче в Испания пристигна и китайската мафия. Някои китайци перат пари чрез внос и износ. Доскоро това не беше никак трудно. Сега обаче най-голямата испанска банка Caixabank трябва да доказва пред съда, че не е помагала на китайците в прането на пари. Става дума за около 100 милиона евро, които са влезли в страната през бившата спестовна каса за периода от 2011 до 2015 година. Всички заподозрени фирмени филиали се намират в мадридската икономическа зона Кобо Калеха, която е твърдо в китайски ръце. И китайската банка Industrial y Comercial de China стана обект на разследване. Тя е заподозряна в незаконни транзакции и пране на пари. В последно време бяха извършени безброй арести, издадени бяха и някои присъди, но бизнесът на китайците, които имат все по-голямо влияние в Испания - дори и в местната политика, продължава да процъфтява. Междувременно китайците празнуват в Испания и много от своите празници. В това число и китайската Нова година. А фактът, че човек не ги вижда нито на Майорка, нито в Марбея, а само в големите градове, се дължи на това, че дори богатите китайци в Испания предпочитат да живеят скромно. Седалищата на повечето китайски фирми се намират в Усера, едно сравнително бедно предградие на Мадрид. И китайските богаташи не се перчат със своите скъпи яхти и млади гаджета.", "date": "2018.05.28", "title": "Защо китайците усилено учат испански?"}
{"url": "http://clubz.bg/68387-izkustven_intelekt_shte_diagnosticira_schupvane_na_kitkata", "text": "Нов диагностичен инструмент за счупвания на китката бе одобрен от американската Федерална агенция за лекарствата, съобщи Engadget. OsteoDetect използва изкуствен интелект, с който проучва рентгенови снимки за фрактури на радиалната кост. Целта му не е да замести преценката на лекарите, а да ускори работата им и да подобри резултатите им. Така се намалява шансът от грешки и пациентите могат да получат лечение по-бързо. Изкуствен интелект ще предотвратява инфаркти и рак Напоследък американската агенция, която е основният регулатор на новите технологии в медицината там, одобрява с все по-голяма готовност подобни изобретения. Според тях този проект има \"нисък до умерен риск\". От агенцията неотдавна съобщиха, че работят с експерти за създаване на нова регулаторна рамка, която да ускори одобряването на нови технологии. Разбира се, ще мине известно време преди новият инструмент да стане достъпен дори в болниците в САЩ.", "date": "2018.05.28", "title": "Изкуствен интелект ще диагностицира счупване на китката"}
{"url": "http://clubz.bg/68383-samo_stro%CC%80ime_i_vse_ne_stiga_video", "text": "Малко след като беше в Рим при папата, в Киев за срещи с президента и премиера им и финала на Шампионската лига и малко преди да замине в Москва за среща с Владимир Путин премиерът Бойко Борисов намери време да обърне внимание на вътрешните дела на държавата. Той посвети няколко часа от днешния ден за едно любимите си занимания - инспекция на строежи, ремонти и др., като на височайшото внимание на премиера попаднаха Пловдив и околностите. Един от обектите, които Борисов инспектира, бе реконструкцията на пътя Пловдив-Асеновград. Министър-председателят намери повод да изтъкне, че този път се строи бавно заради промяна в законодателството, гласувана от БСП, според която се забранява предварителното отчуждаване. В един момент в процеса на разговора той констатира: Борисов специално изтъкна, че за тази реконструкция се говори от 1982 г. Борисов продължи с отчета, но и с разкриване на планове за бъдещето. Една от журналистките попита премиера за предстоящата му среща с Путин. Акцентът във въпроса й бе дали ще се поднови \"Южен поток\", като тя не успя да се сети за точното име на проекта. Каза само, че става дума за този проект, който е бил отменен преди т.нар. \"Турски поток\". И продължи: Накрая Борисов се обърна към шефа на фирмата, която е изпълнител на проекта, с думите да се яви при него \"с точно, не с около\" за това колко още средства са необходими. Преди това Борисов инспектира и Университетската болница \"Св. Георги\" в Пловдив. В тази болница по думите му \"асансьорите им бяха на по 30 години, ще се избият\". Във \"Фейсбук\" премиерът обясни: Борисов не пропусна да каже добър ден и да се ръкува с всички медицински работници, които срещна, докато обикаляше коридорите на болницата. И допълни: За пореден път Борисов изтъкна, че тази година държавата е отделила 4.7 млрд. лв. за здравеопазване. И допълни, че утре на извънредно заседание на правителството ще се приеме здравната карта. Така Борисов обясни защо заседанието е извънредно.     Борисов инспектира и ремонтът на магистрала \"Тракия\". След щателен оглед, включващ опипване на маркировката и след кратък разговор със строителите той им заяви.    ", "date": "2018.05.28", "title": "\"Само стро̀име и все не стига\" (ВИДЕО)"}
{"url": "http://clubz.bg/68374-gazprom_podpisa_s_turciq_za_suhopytnata_chast_na_turski_potok", "text": "Руската държавна компания \"Газпром“ е подписала с Турция протокол за сухопътния участък на транзитната линия на газопровода „Турски поток“ за доставка на руски газ за Европа. Това съобщи БТА, позовавайки се на съобщение от компанията. Документите са били подписани в събота по време на икономическия форум в Санкт Петербург. В съобщението се посочва, че „Газпром“ и турската компания \"Боташ\" са сключили споразумение за основните условия и параметри на строителството на този участък. Не се споменава обаче маршрутът на сухопътния участък. Първоначалните планове на „Газпром“ бяха той да отива от Турция в Гърция, но от известно време не се споменава точна крайна дестинация, а се посочва „до границата на Турция със съседни страни“. Още през миналата година премиерът Бойко Борисов заговори за такава опция - \"Турски поток\", проектът, който замести спрения \"Южен поток\", да завие през България. През декември новината се появи в турската преса, а българският министър-председател я коментира от Брюксел.  \"Турски поток\" завива към България Подписването на документите между \"Газпром\" и \"Боташ\" позволява да се премине към практическо изпълнение на проекта. Строителството на сухопътния участък на газопровода ще се извършва от съвместната проектна компания TurkAkim Gaz Tasima A.S., която ще бъде създадена на паритетна база, посочват от „Газпром“. Компанията започна строителството на морския участък на газопровода „Турски поток“ през май 2017 г., като неотдавна бе съобщено, че е приключило изграждането на дълбоководната част в Черно море на първата тръба с капацитет 15,75 млрд. куб. м газ годишно. Тя е предназначена да доставя газ за турския пазар. Планираната втора тръба със същия капацитет е за пазарите в Южна и Югоизточна Европа, припомня БТА. Руската компания съобщи още, че между „Газпром“ и „Боташ“ са подписани документи за извънсъдебно споразумение по арбитражния спор, свързан с условията за доставка на руски газ в Турция. Турският президент Реджеп Ердоган съобщи в събота, че е договорена отстъпка от 10,25% за доставения газ през 2015-2016 г., която означавало, че на Турция трябва да бъдат върнати $1 млрд., платени за руски газ.  ", "date": "2018.05.28", "title": "\"Газпром\" подписа с Турция за сухопътната част на \"Турски поток\""}
{"url": "http://clubz.bg/68376-gerhard_rihter_prodava_tvorbi_za_nad_1_mln_za_kyshti_za_bezdomni", "text": "Голямо дарение от най-известния и най-скъп германски художник Герхард Рихтер ще помогне за изграждането на 100 постоянни жилища за бездомни в Северен Рейн-Вестфалия, регион, в който са Дюселдорф и Кьолн. Произведенията на Рихтер – специално издание на цветни отпечатъци от 2015 г., част от серията, наречена Cage f.ff – представляват три серии от шест копия, съобщава сайтът „Артнет“. Те се предлагат от FiftyFifty - галерия, която издава и списание за бездомните. Ръчно подписаните творби са на цена 420 000 евро  . Те могат да се купуват и поотделно чрез уебсайта на галерията. Очакванията са продажбата да донесе между 1 и 1,2 млн. евро за фондацията Housing First  , която се стреми да осигури постоянни жилища за бездомните хора. Дарението на Рихтер ще бъде допълнено с 424 хиляди евро   държавно финансиране, бе съобщено в сряда от местните власти. След като FiftyFifty стартира фондацията Housing First през 2014 г., тя започна да изкупува недвижима собственост в Дюселдорф и да я отдава на ниски наеми на бедни, като им помага и с обзавеждането. Организацията е предлагала и произведения на други художници като Андреас Гурски и Джеф Кунс. Рихтер вече е дарявал свои работи за инициативата през 2015-а. Рихтер живее в този регион на Германия от десетилетия и наскоро се премести в Кьолн, след като дълго живя в Дюселдорф. Той е учил в художествената академия в Дюседорф, а впоследствие е бил преподавател там до 1993 г. В града, който е един от най-скъпите в Германия, има около 2000 бездомници. През миналата година Рихтер беше включен в списъка на най-богатите хора в Германия — неговото състояние се оценява приблизително на около 700 милиона евро  . 86-годишният художник често прави дарения. През миналото лято Рихтер обяви, че ще предаде своите серии Birkenau на германския Райхстаг и дари фотоверсия на своята прочута картина Aunt Marianne   на мемориал в Саксония, посветен на жертвите на принудителната евтаназия по време на нацизма. През септември дари и свои произведения, свързани с града, на Мюнстер, Вестфалия.", "date": "2018.05.28", "title": "Герхард Рихтер продава творби за над $1 млн. за къщи за бездомни"}
{"url": "http://clubz.bg/68377-v_kolko_strani_se_pytuva_bez_viza_sreshtu_bylgarski_pasport", "text": "Българският паспорт отваря вратите на притежателите си до 169 държави в света, без да им се изисква специална виза. През миналата година броят на свободните за пътуване дестинации с български паспорт е бил 153.  Това показват новите данни от ежегодното проучване на    България се нарежда на 16-о място в класацията на страните, чиито лични документи са най-ценни. Това е с пет места по-високо място в сравнение с 2017 г.  Най-ценен се оказва японският паспорт. Гражданите на Страната на изгряващото слънце могат да прекосяват свободно и без нужда от допълнителни документи границите на 189 държави по света. На второ място по сила са паспортите на Германия и на Сингапур - за тях отворени за 188 страни, следвани от Южна Корея, Финландия, Франция, Италия, Испания и Швеция - 187. Индексът се основава на данни от Международната асоциация за въздушен транспорт (IATA) и през тази година в него са добавени осем нови територии. Проучени са 199 различни паспорта и 227 туристически дестинации, включително държави, територии и микродържави. На сайта може да се провери до кои държави конкретният паспорт осигурява безвизов достъп и до кои е нужен допълнителен документ. На дъното на класацията за тежест на личните им международни документи са държави като Афганистан, Ирак, Сирия, Пакистан, Сомалия и Йемен. Руската федерация е на 47-о място със 118 държави във \"свободния\" списък, Турция е на 49-о със 111. Страна като Израел е на 19-о място, а Китай - на 67-о например. Ето как изглежда топ 10 на най-силните паспорти:", "date": "2018.05.28", "title": "В колко страни се пътува без виза срещу български паспорт?"}
{"url": "http://clubz.bg/68379-osnovatelqt_na_amazon_iska_choveshka_koloniq_na_lunata", "text": "Създателят и главен изпълнителен директор на най-големия интернет ритейлър Amazon - Джеф Безос, смята да използва своя космически проект Blue Origin за разработване на роботизирани роувъри и търсене на места на Луната, които са годни за човешка колония. Безос е готов на това дори и проектите да не получат финансиране от американското правителство, съобщава публикация в The Wall Street Journal. Според Безос всички тези усилия са свързани с големия въпрос за оцеляването на човечеството.  , казва най-богатият според Forbes бизнесмен. Американското издание оценява състоянието му на $112 млрд. Безос е убеден, че колонизацията на Луната е единственият шанс човешката раса да оживее. Бизнесменът отбелязва, че иска да излезе в Космоса заедно с правителството на САЩ и ЕС, но е готов да измине този път и сам. По думите на основателя на Amazon, ако човечеството не се отправи в Космоса, ще му се наложи да спре своето развитие на Земята заради екологични и други фактори. Основателят на Amazon отдавна има мегапланове за превръщане на Луната в място, обитавано от човешки същества - той планира да построи база на единствения спътник на Земята. Неговият стартъп Blue Origin обещава да осъществи първите туристически полети в Космоса още през тази година. , отбелязва Безос.  Мъск ще тества кораб за полет до Марс през 2019 г. Според друг от визионерите милиардери - Илон Мъск, хората трябва да изведат като приоритет колонизацията на Марс, така че човешкият вид да може да бъде запазен в случай на трета световна война. Основателят на SpaceX и Tesla смята, че  в случай на война е", "date": "2018.05.28", "title": "Основателят на Amazon иска човешка колония на Луната"}
{"url": "http://clubz.bg/68366-maliec_stana_geroj_spasi_visqshto_ot_balkon_dete_v_parij_video", "text": "Кметицата на Париж Ан Идалго похвали героизма на имигрант от Мали, покатерил се по фасадата на четириетажна сграда във френската столица, за да спаси дете, висящо от тераса, предаде Ройтерс. Мамаду Гасама се превърна в национален герой, а френският президент го покани в Елисейския дворец, за да изрази личната си благодарност. Еманюел Макрон даде френско гражданство на героя. Идалго обеща, че градът ще подкрепи стремежа на малиеца да се засели във Франция. Видеозаписът, показващ как Гасама се изкатерва бързо, за да стигне до четиригодишното дете, доби огромна популярност в социалните мрежи, а 22-годишният малиец беше обявен от хората за истински \"човек паяк\". След това той успява да го предаде в ръцете на съсед, който го прибира от съседен балкон. Идалго разкри, че Гасама й казал, че пристигнал от Мали преди няколко месеца и искал да остане във Франция. В. \"Паризиен\" съобщи, че Гасама вървял в района, когато видял събрали се хора пред сградата, и се втурнал да се катери. Спасителите и пожарната с дълга стълба пристигнали след като Гасама вече държал детето в ръце. Бащата на детето го оставил само вкъщи, а майката била извън Париж.     ", "date": "2018.05.28", "title": "Малиец стана герой, спаси висящо от балкон дете в Париж (ВИДЕО)"}
{"url": "http://clubz.bg/68375-salah_naj_veroqtno_shte_e_vyzstanoven_za_svetovnoto", "text": "Прогнозите за това дали Мохамед Салах ще бъде възстановен за световното в Русия стават все по-оптимистични. Един от най-добрите футболисти в света в момента получи контузия в рамото в средата на първото полувреме на финала на Шампионската лига \"Реал\" (Мадрид) - \"Ливърпул\" (3:1) в Киев. Египет изтръпна, както и феновете на Салах по цял свят. Германски вратар поднесе 13-ата на \"Реал\" (Мадрид) (СНИМКИ) Към момента няма официални изявления от \"Ливърпул\" и футболната федерация на африканската страна. Но ако се съди по информации в световни агенции и медии, както от постове в социалните мрежи на хора, свързани с националния тим на Египет, шансовете на голмайстора за руския мондиал са високи. Едно е безспорно - рамото на Салах не е извадено. Той има навяхване и разтежение. Това е установено вчера при скенер след завръщането на \"червените\" от Украйна в града на \"Бийтълс\".  Главният лекар на националния тим на \"фараоните\" д-р Мохамед Абу Ала веднага е получил информация от колегите си в \"Ливърпул\". Ала е оптимист, че Мо ще бъде на линия за първия мач на тима на световното на 15 юни срещу Уругвай. Фиестата на \"Реал\" (Мадрид) (СНИМКИ) Лечението на такава травма отнема между десет дни и три седмици, а всички се надяват, че при Салах ще е долната граница. Звездата ще почива до края на седмицата, а след това се очаква да се присъедини към селекцията на Египет. Междувременно до снощи повече от 223 000 души бяха участвали в петиция, с която се настоява ФИФА и УЕФА да накажат капитана на \"Реал\" Серхио Рамос, който контузи футболист № 1 на Англия за миналия сезон. Фиестата на \"Реал\" (Мадрид) (СНИМКИ)", "date": "2018.05.28", "title": "Салах най-вероятно ще е възстановен за Световното"}
{"url": "http://clubz.bg/68368-naslednikyt_na_cenko_chokov_v_galiche_ot_gerb", "text": "Новият кмет на Галиче ще е от ГЕРБ, съобщи бТВ. Наследникът на Ценко Чоков в общината се казва  . Номинираният от управяващата партия кандидат спечели балогажа на частичния кметски вот в неделя с 27 гласа срещу кандидата на БСП Веселин Тушинов, въпреки че вторият имаше преднина от няколко гласа след първия тур. Според неофициалните резултати от изборния ден от общо 1500 души в право на глас в Галиче 497 са пуснали бюлетина за Стоянов, а 470 - за Тушинов.  Напрежение и взаимни обвинения на балотажа в Галиче Избирателната активност е по-висока, отколкото на първия тур. Изборният ден беше белязан от напрежение и сигнали за нарушения и от двата щаба, съобщи още бТВ. След приключване на броенето победителят беше посрещнат с ръкопляскания от своите симпатизанти. Не на същото мнение са от БСП. Социалистите ще искат касиране на изборния резултат заради множество нарушения, съобщиха от партията. Още в началото на гласуването в неделя червеният кандидат Тушинов качи клипове в социалните мрежи с избиратели, които по думите му не са от Галиче, но гласуват. От Общинската избирателна комисия обаче отхвърлиха жалбата на социалистите за гласували лица без право като неоснователна.  ”, заяви Цветелина Андровска, председател на ОИК – Бяла Слатина. БСП обвини ГЕРБ във фалшификации на вота в Галиче Сигнали за нарушения имаше и на първия тур, когато от БСП откриха и публикуваха протокол от гласуването тогава, попълнен часове преди края на изборния ден, но със записан в него час 20,20 ч. Това нарушение бе констатирано от ОИК, но според комисията то нямало влияние върху крайния резултат от вота.  До частични кметски избори в Галиче се стигна след ареста на бившия вече дългогодишен кмет Ценко Чоков. Той вече получи присъда на първа инстанция за отвличане, побой и палеж на кола. БСП обвини ГЕРБ във фалшификации на вота в Галиче", "date": "2018.05.28", "title": "Наследникът на Ценко Чоков в Галиче - от ГЕРБ"}
{"url": "http://clubz.bg/68367-evroparlamentyt_pak_zove_da_ni_vzemat_v_shengen", "text": "Европейският парламент ще обсъди на сесията си в Страсбург утре доклад за състоянието на Шенгенското пространство, в който за пореден път се призовава за приемането на България и Румъния в зоната без гранични проверки. Отбелязва се, че това е свързано със сигурността на Шенген. Докладът разглежда въпроса с възстановените граници между държави в Шенген от 2014 г. насам. В документа се посочва, че тези действия са били предприети \"по-скоро с усещането\" за заплахи за обществения ред и вътрешната сигурност покрай движението на хора и с тероризма, с броя на търсещите убежище и на незаконните мигранти, \"а не със сериозни данни за действителното наличие на сериозна заплаха или с действителния брой на пристигащите\".  Според доклада възстановяването на граничните проверки подронва доверието в европейските институции и носи катастрофални последици за икономиките на държавите в ЕС. Цитирани са оценки за разходите - до 20 милиарда евро еднократно и 2 милиарда евро годишно за поддръжката на възобновените проверки. Отбелязва се, че европейските държави са изградили над 1200 километра стени на стойност поне половин милиард евро. Шенгенското пространство е на кръстопът, отчита ЕП и осъжда продължаващото повторно въвеждане на гранични проверки, както и изграждането на физически прегради между държавите в пространството. Какво спира България по пътя за Шенген и еврото? Също утре ЕП ще обсъди доклад за предложените промени в правилата за командироването на работници. Пред март бе постигнато първоначално споразумение сроковете за командироване да бъдат намалени наполовина, а след изтичането им изпратените в чужбина служители да получават заплащане, равно с това на местните работещи в дадената област, като внасят и същите данъци и осигуровки в приемащата държава. Според доклада минималните ставки на заплащане засега показват значителни различия за командированите и местните работници в приемащите държави - от 10 до 50 процента, като така се нарушават еднаквите условия на съревнование между дружествата. Отбелязва се, че 14 парламента в ЕС вече възразиха срещу подобни промени. ЕП отчита, че \"свободата на предоставяне на услуги е един от основните принципи на правото на ЕС, (но) тя не е неограничена\". Тази вечер ЕП ще се запознае с доклад от наблюденията на Европейската комисия в областта на правосъдието. Отчита се, че националните съдилища са съдилища на ЕС и производствата в тях трябва да осигуряват безпристрастност, справедливост и ефикасност. В доклада се отбелязва, че подобряването на съдебната ефикасност може да доведе до по-бърз растеж на икономиката, а усещането на дружествата за независимостта на съдебната власт може да доведе до повишен растеж на производителността. Когато съдебните системи осигуряват ефективно упражняване на правата, има по-голяма вероятност кредиторите да отпускат заеми, намаляват се разходите по сделките, пише в документа, съобщава БТА. Отчита се, че пазарът на употребявани автомобили в ЕС е два до три пъти по-голям от пазара на нови превозни средства, като същевременно е на последно място по потребителско доверие. ЕП дава за пример Холандия и Белгия, въвели национални бази данни за пробега на автомобилите. Двете държави събират данни от показанията на километражите при всяко представяне на автомобила в гараж за поддръжка, ремонт или технически преглед. Това доведе и в двете държави до почти пълно и бързо премахване на измамите, отбелязва ЕП. Подправянето на данните за пробега е забранено в 26 държави от ЕС, но само в 10 страни съществуват възможности за проверка, а едва шест признават промяната в тези данни за престъпление. ЕП очаква ЕК да вземе мерки, включително с налагането на нови защити за новопроизведените автомобили, до лятото на идната година.", "date": "2018.05.28", "title": "Европарламентът пак зове да ни вземат в Шенген "}
{"url": "http://clubz.bg/68369-g_n_nojica_shte_pravi_novoto_italiansko_pravitelstvo", "text": "Италианският президент Серджо Матарела възложи на Карло Котарели да сформира новото италианско правителство, предаде Би Би Си. Карло Котарели е бивш служител на МВФ и е известен в Италия с прозвището \"Господин Ножица\", защото навремето бе орязъл много социални придобивки и помощи за населението. Най-вероятно технократско правителство ще е преходно до произвеждането на нови парламентарни избори.  Политическата и правителствената криза се задълбочи след като Матарела отказа да утвърди предложения от популистите Министерски съевт. Италианският президент Серджо Матарела би трябвало да бъде подложен на импийчмънт за предателство към държавата заради това, че отхвърли евроскептичен кандидат за министър на икономиката, коментира лидерът на движение \"Пет звезди\" Луиджи ди Майо, цитиран от Ройтерс. В интервю за италианско радио водачът на крайнодясната партия Лига Матео Салвини изрази съмнения, че бъдещо техническо правителство ще бъде подкрепено в парламента, предаде Асошиейтед прес. Президентът Матарела не даде шанс на десноцентристите да съставят правителство, тъй като нямахме нужните гласове, а сега Котарели ще получи тази възможност без каквото и да било гласуване. Това е злоупотреба, заяви Салвини. Пред радио \"Капитал\" лидерът на Лигата предупреди бившия премиер Силвио Берлускони да не гласува за правителство на Котарели. В неделя вечерта Берлускони, който три пъти беше премиер на Италия, се изказа много умерено за провала на експеримента на Движение \"Пет звезди\" и Лигата и отказа да критикува президента Серджо Матарела, който отхвърли назначаването на икономист с антиевропейски позиции за министър на финансите. На изборите коалицията на Лигата с формацията на Берлускони \"Форца Италия\" и една по-малка партия спечели 37 процента от гласовете, докато Движение \"Пет звезди\" получи 32 процента. Салвини предупреди Берлускони, че коалицията ще се разпадне, ако \"Форца Италия\" гласува в подкрепа на Котарели. Върховният представител на Европейски съюз за външната политика и сигурността Федерика Могерини заяви, че има пълно доверие на италианския президент. Могерини изрази убеденост, че слагайки край на предложеното от Движение \"Пет звезди\" и Лигата правителство, италианският президент служи на народа си и на ЕС, и е гарант на италианската конституция. Член 90 от конституцията предвижда парламентът да гласува срещу президента за държавна измяна или накърняване на конституцията. Ако това бъде подкрепено от обикновено мнозинство, Конституционният съд ще трябва да реши дали да има импийчмънт или не. По информация на агенция АНСА движението \"Пет звезди\" и партията \"Италиански братя\" обмислят възможност за импийчмънт на Матарела, посочва ТАСС. Италия няма да има ново правителство, задават се избори Според лидера на \"Италиански братя\" Джорджа Мелони това, че президентът е отхвърлил кандидатурата на Паоло Савона за министър на икономиката, означава, че \"Матарела се намира под влиянието на чуждестранни интереси и възпрепятства съставянето на ново правителство\". Според \"Италиански братя\" \"това изисква от парламента да разгледа (възможността) президентът да бъде обвинен в държавна измяна\", съобщава БТА. Повечето партии обявиха, че няма да подкрепят технократско правителство и ще настояват за предсрочни избори през есента, ако не бъде съставено коалиционно правителство. Новономинираният за премиер Карло Котарели каза днес, че много бързо ще състави правителство, което ще управлява страната до нови предсрочни избори, предаде Ройтерс. Според него те ще се състоят наесен или в началото на 2019 г. Той обеща неговото правителство да бъде политически неутрално.", "date": "2018.05.28", "title": "Г-н Ножица ще прави новото италианско правителство"}
{"url": "http://clubz.bg/68371-hilqdi_evakuirani_v_sasht_i_kuba_zaradi_uragana_alberto", "text": "Хиляди жители на американския щат Флорида се евакуираха заради субтропическата буря Алберто, предаде Ройтерс. Стихията се придвижва на север през Мексиканския залив. Метеоролозите предупредиха, че тя може да предизвика опасни за живота наводнения в южните крайбрежни щати на САЩ. Очаква се бурята да достигне сушата днес в северозападната част на Флорида, заяви Националният център по ураганите на САЩ. 60 000 американци отблъскват урагана \"Ирма\" с вентилатори Алберто е първата наименувана атлантическа буря за 2018 г., която започна преди официалното начало на сезона на ураганите. Според прогнозите тя ще бъде съпътствана от ветрове с максимална скорост около 85 километра в час и ще донесе дъждове от близо 30 сантиметра на кв. м,обхващайки район, простиращ се от Мисисипи до западната част на Джорджия. След това ще премине през долината на река Тенеси. Над 5000 души бяха евакуирани и в Куба, предаде ТАСС. Бурята донесе проливни дъждове, особено в западната и централната част на острова. Тя предизвика рязко покачване на нивото на реките и водохранилищата и наводни ниски райони в няколко провинции. Няма данни за жертви и разрушения. Нанесени са обаче сериозни щети на селскостопанските култури.", "date": "2018.05.28", "title": "Хиляди евакуирани в САЩ и Куба заради урагана Алберто"}
{"url": "http://clubz.bg/68373-na_starta_na_sezona_86_plaja_bez_koncesiq_i_ohrana", "text": "Общо 86 плажа по Черноморието са неохраняеми на старта на летния туристически сезон. За тях не са се намерили концесионери. Най-много са неохраняемите плажове в община Царево - 19 на брой, съобщи Нова тв. Неохраняем плаж има и в курортното село Лозенец - а причината била, че никой не искал плаж без заведение и атракциони, защото няма как да си покрива концесионната такса, ако поеме грижата за плажа, стана ясно от репортажа.  Кметът на Царево Георги Лапчев (ГЕРБ) не откри нищо смущаващо, че най-много неохраняеми плажове има на територията на неговата община. И отдаде явлението на това, че Царево има цели 65 км плажна ивица. Градоначалникът натърти, че сумата, която се отпуска за плажа „Корал” - който е обявен за екоплаж, е около 1200 лв. \"Корал\" постоянно е под прожектори заради случки, свързани с желание за строеж, с глоби за разпънати палатки, а от тези дни и заради огради около имот, който е обявен за частен. Как един частник си огради държавните дюни (СНИМКИ) Със 17 по-малко са неохраняемите плажни ивици през тази година в сравнение с летния сезон на 2017 г. От 86 неохраняеми плажове 50 на територията на област Бургас, а 23 на територията на област Варна и 13 – в област Добрич.", "date": "2018.05.28", "title": "На старта на сезона: 86 плажа без концесия и охрана"}
{"url": "http://clubz.bg/68370-polsha_dava_2_mlrd_za_baza_na_sasht_sreshtu_agresiqta_ot_rusiq", "text": "Полша е готова да плати 2 милиарда долара за създаването на своя територия на постоянна военна база на САЩ, става ясно от документ на Министерството на отбраната, пише изданието Onet. , подчертава Министерството на отбраната. Публикацията е била потвърдена от полското военно ведомство.  Освен стоителството на военни обекти е предвидено и изграждането на болници, училища, спортни зали и жилища за служащите и техните семейства. Полша купува ракети \"Пейтриът\" за 4,75 млрд. долара Предложението на Полша е изпратено до Белия дом, Конгреса на САЩ, редица правителствени структури, както и до Атлантическия съвет. Във Варшава изтъкват, че \" Освен предоставянето на пари за разполагането на бронетанкова дивизия на САЩ може да бъде предадена на американците и част от инфраструктурата на Министерството на отбраната на Полша, се казва в предложението. Русия е готова да реагира на разширяването на инфраструктурата на НАТО към границите си във връзка с плановете на Полша за база на алианса на нейна територия. Това заяви днес говорителят на Кремъл Дмитрий Песков, предаде Ройтерс. И предупреди, че  .", "date": "2018.05.28", "title": "Полша дава $2 млрд. за база на САЩ срещу агресията от Русия"}
{"url": "http://clubz.bg/68372-rojters_ima_opasnost_sasht_da_izpadnat_v_recesiq", "text": "Има голяма вероятност икономиката на САЩ да изпадне в рецесия в близките две години, сочи допитване на Ройтерс сред икономисти, които виждат причини за безпокойство в продължителността на сегашния икономически цикъл, покачването на лихвите и протекционизма. Според анкетираните 110 икономисти тази вероятност е 31 на сто. Те прогнозират икономическият растеж на САЩ да достигне средно 2,8 на сто през 2018 година, което ще бъде най-бързият темп от три години, подкрепян от най-голямата фискална реформа от 80-те години. Както и в предишните допитвания, икономистите все пак са на мнение, че ефектът от тази реформа ще бъде краткотраен. Затова се очаква растежът да се забави до средно 2,5 на сто през 2019 година и да спадне до 1,8 на сто през 2020 година. Средната вероятност за рецесия през следващите 12 месеца е 15 на сто според оценките на над 70 икономисти, отговорили на този въпрос. Съотношението е същото, както и през последните години. За следващите две години обаче тази вероятност достига 31 процента. Според него по това време ще се върне тенденцията за потенциален растеж, който е под 2 процента, а ако икономиката понесе негативен шок - заради петрола или заради долара, - тогава растежът ще отслабне или ще стане отрицателен. Икономистите съзират признаци, сочещи скорошно приключване на сегашния цикъл на експанзия. В сравнение с предишните допитвания сега е по-голям броят на анализаторите, които очакват Управлението за Федерален резерв (УФР) да започне да понижава лихвите си през 2020 година. Засега обаче повечето ръководители на УФР са на мнение, че най-вероятно \"скоро\" ще бъде необходимо да се увеличат лихвите в САЩ, ако перспективите за американската икономика не се влошат, сочат протоколите от последното им заседание по паричната политика.  Десетте най-големи заплахи пред световната икономика Всички анкетирани икономисти, с изключение на един, очакват увеличение на лихвите през юни, а мнозинството от тях прогнозират още две увеличения до края на годината до диапазон от 2,25-2,50 процента, или общо четири увеличения за 2018 година. В сегашните си прогнози ръководството на УФР споменава само за три покачвания на лихвите през тази година. Вече зрелият характер на сегашния цикъл на икономическа експанзия в САЩ може скоро да се окаже още по-изразен в сравнение с този цикъл в световната икономика, който също показва признаци на застаряване. Реална е и заплахата от засилващ се протекционизъм. Американският президент Доналд Тръмп нареди да започне разследване за вноса на автомобили, което може да доведе до въвеждане на мита като тези за стоманата и алуминия. Тръмп заяви също, че ще предложи нови данъчни съкращения през ноември. Както обаче вече изтъкнаха мнозина икономисти преди гласуваните в края на годината от Конгреса данъчни намаления, на този стадий от икономическия цикъл такива данъчни съкращения не са оправдани, тъй като в страната има почти пълна заетост. ", "date": "2018.05.28", "title": "Ройтерс: Има опасност САЩ да изпаднат в рецесия"}
{"url": "http://clubz.bg/68333-bez_edna_bylgarska_roza%E2%80%A6", "text": "Българските рози, които красят всяко видео, промотиращо страната ни, преди седмица влязоха в нова роля пред камерите. Вместо да бъдат нежно подхвърляни от красиви моми с носии на фона на необятната Казанлъшка долина, бяха безпомощно разсипани по асфалта на подбалканските пътища от протестиращи розопроизводители. Розоберачите излязоха на протест с искания за по-справедливи цени, защото в момента им се предлагат рекордно ниски цени за розовия цвят, който продават на розоварните. Министърът на земеделието Румен Порожанов лансира минимална субсидия след края на розобера, а омбудсманът Мая Манолова поиска неколкократно по-висока такава. Що за пазар е пазарът на маслодайни рози в България и от къде произлизат неволите на розопроизводителите? Като размер пазарът на рози е един много малък за българската икономика пазар, 30-60 млн. лв на година, над 90% от които са от износ на розово масло. Това е под 0,1% от 100 млрд. лв. БВП за 2017 г. Т.е. като част от икономиката на страната, розовият пазар е миниатюрен. Дори този отрасъл да го нямаше, не би имало някаква съществена разлика за икономиката на страната като цяло. Държавата ще раздаде малко пари на регистрираните розопроизводители Разбира се, хората от подбалканските и други райони, в които вирее българската Роза Дамасцена, се препитават от този отрасъл и за тях разликата е на живот и смърт. И въпреки че отрасълът е пренебрежима част от българската икономика като пазарна стойност, е известно, че той има допълнителна национална и емоционална стойност. Българската роза е символ. Тя е дори марка на България по света. Гордост. Чувство за национална идентичност. Една българска роза! И именно затова е важно, дори и малък, този отрасъл да продължи да процъфтява в страната ни. В момента пазарът на рози в България е поставен в нещо като менгеме. Най-наболелият проблем, който породи и протестите от тази седмица, е, че цената на розовия цвят, който се бере и продава на розоварни, варира силно през годините, а и по време на 25-дневния сезон на розобера. През 2015 г. например цената достига своеобразен пик – розоберачите са получавали до 6-7 лв за килограм розов цвят. В момента обаче цената е ударила дъното – между 1,60 и 2 лв за килограм, или до 4 пъти по-ниска. Проблемът е, че себестойността на набрания розов цвят е малко над 2 лв на кг, около 2,30, т.е. в момента розоберачите са принудени да продават на загуба – затова и излязоха на протест. Това няма как да е устойчиво и трябва да се промени, за да просъществува пазарът. Какво означава рекордното неравенство в България Другият източник на несигурност е световният пазар на розово масло. Там розоварите, които дестилират цвета, продават продукцията си на цени от около €10 000 на кг концентрат. Но и там вариациите са големи, от €6 000 на кг през 2013 г. до €12 000 на кг през 2016 г. В момента цената е €8 000 на кг, което е и причината розоварите да понижат изкупната цена на розовия цвят. Резонно ли е обаче розоварите да предлагат на розопроизводителите цени под 2 лв на кг? Исторически погледнато отговорът е не, тъй като през 2013-2014 г. световните цени на розовото масло са били по-ниски от сегашните и въпреки това на розопроизводителите им е било заплащано над себестойността на розобера. От технологична гледна точка отговорът също най-вероятно е не. За да бъдат на печалба, розоварите трябва да не допускат разходи, по-големи от €8 000 или 16 000 лв на кг розово масло. За дестилирането на 1 кг розово масло се изискват не повече от 4 тона розов цвят, което при цена от 2 лв на кг се равнява на 8 000 лв; при цена от 3 лв на кг се равнява на 12 000 лв. Дори да плащат 3 лв на кг розов цвят, розоварите пак остават с 4 000 лв на кг, част от които разбира се отиват за други разходи – електричество, бутилиране и пакетиране, заплащане на персонал. Розоварните имат и още разходи – инвестиции в оборудване, поддръжка, контакти с купувачи на розово масло в чужбина, реклама и други, но те не са на кг розово масло, а са еднократни за сезона и могат да се разделят на цялото количество произведен концентрат. Тези разходи едва ли надвишават 4 000 лв на кг масло, при положение, че средната розоварна в България произвежда по 50 кг масло на сезон, което би означавало, че трябва да има над 200 000 лв разходи на сезон. На пазара на рози в България има и много други фактори, които се отразяват на цените и производството – климатичните условия, недостига на берачи, трудовите договори, осигуровките. И все пак трябва да си зададем въпроса: защо розоварите могат да „извиват ръцете“ на розоберачите и да им налагат цени, по-ниски от себестойността на производството им? И то при положение, че световните цени на розовото масло не са спаднали до рекордно ниски нива, при които това би било неизбежно. Фактът, че розоварите са малко на брой (десетина компании държат всичките 30 розоварни в България) и че розоберачите нямат на кого другиго да продадат продукцията си, е притеснителен, защото дава огромна пазарна мощ на розоварите. Това, че средният марж на разоварните е двуцифрен, около 10-20% в зависимост от сезона, също е сигнал за потенциална липса на конкуренция. Най-доброто решение би било розоварите и розоберачите да сключват сезонни договори, в които цената на кг розов цвят да е над себестойността на продукцията. Тези договори е добре да се сключват около 9-10 месеца преди пика на розобера през май и юни, за да не бъдат повлияни от световните цени на розовото масло през следващата година. За да може да се случи това, обаче, трябва да се гарантира, че розоварите не упражняват пазарна мощ върху розопроизводителите. Затова и предложението на Мая Манолова да сезира КЗК за картел при розоварите е добра идея – дори и да се окаже, че такъв картел няма. Трябва и да се уточни, че в момента около 50% от обработваемите площи с маслодайни рози се стопанисват от розовари, които директно карат собствения си цвят в собствените си деситлерии. Това е добра практика, защото тези интегрирани компании могат по-добре да поемат шоковете от промените в цените на световния пазар. Би било добре за розопроизводителите, които в момента не са част от дестилерии, да обмислят интегрирането на своя бизнес с този на определени розоварни. Така бизнесът ще стане по-устойчив и бъдещето на българската роза ще е по-розово. ---- „Генерация Z“ – с подкрепата на „Америка за България“ Какво означава рекордното неравенство в България „Генерация Z“ – с подкрепата на „Америка за България“", "date": "2018.05.28", "title": "(Без) една българска роза… "}
