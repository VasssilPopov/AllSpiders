{"url": "https://clubz.bg/84890-levski_padna_tejko_ot_germanski_otbor_s_turski_koreni", "text": "\"Левски\" понесе унизителна загуба с 0:4 от четвъртодивизионния германски отбор \"Тюркгюджу-Атаспор\" (Мюнхен) по време на лагера в Австрия. Баварският тим е създаден от турски емигранти, такива са е негови собственици. Важно уточнение - през миналия сезон той се подвизаваше в петото ниво на футбола в Германия и спечели промоция за по-високото. В 47-ата минута \"сините\" останаха с човек по-малко заради директен червен картон за грубо нарушение на Янис Каргас - един от новите в отбора. В този момент съперникът вече водеше с 1:0. Головете за \"Тюркгюджу-Атаспор\" реализираха Рахибич в 26-ата от дузпа, Лапе - 57-ата и 74-ата, и Дзорба в 60-ата. Загубата на българския тим можеше да е и по-тежка. Петър Хубчев заложи предимно на млади футболисти в стартовия си състав, но се видя, че те не са готови за международен футбол - дори срещу нискоразреден германски отбор. След почивката поиграха и основни състезатели. Треньорът ги пазеше за утрешната проверка с швейцарския \"Йънг Бойс\" - последната преди мачовете от Лига Европа. Това е третата поредна загуба на \"Левски\" в контролите. ", "date": "2019.07.01", "title": "\"Левски\" падна тежко от германски отбор с турски корени"}
{"url": "https://clubz.bg/84882-kitaj_syzdava_grupa_ot_192_spytnika_s_izkustven_intelekt", "text": "Китай планира да изведе в околоземна орбита група от спътници с изкуствен интелект за наблюдение на земната повърхност, предаде ТАСС, цитирана от БТА. Както оповести централната телевизия на Китай, тя ще включва 192 космически апарата.  Групировката от спътници ще е с название \"Лео\" в чест на съзвездието Лъв. Инсталираните на космическите апарати блокове за управление ще имитират до голяма степен човешкия мозък - изкуственият интелект самостоятелно ще анализира снимки на земната повърхност, ще открива дефекти или деформации, които може да са следствие от висока температура или да са се появили в резултат на други фактори. По този начин системата ще отхвърли нискокачествените снимки и ще предава на Земята единствено онези изображения, които представляват най-голям интерес за поръчителите им. Системата Лео ще се използва за екологичен мониторинг и наблюдение на земната повърхност, за предупреждение за стихийни бедствия, както и за контрол на транспортните потоци. Китайската централна телевизия отбеляза, че системата Лео ще е съставена от спътници \"Яоган\". Освен това групировката от спътници ще управлява в автоматичен режим движението на космическите апарати и при необходимост ще го коригира. ", "date": "2019.07.01", "title": "Китай създава група от 192 спътника с изкуствен интелект"}
{"url": "https://clubz.bg/84874-cvetna_dekoraciq_pred_sedmochislenici_nov_dizajn_na_plochkite_snimki", "text": "Градинката пред столичния храм „Свети Седмочисленици“ бавно се сдобива с декорация от цветя. Служители на „Зелени системи“ започнаха преди седмица изпълнението на сложна композиция с различни растения, но идеята им все още не е завършена. А деца са се заели да „коригират“ с тебешир дизайна на спорните плочки в градината. HUBAVOE. Или как гълъб софиянец умря от мъка при вида на ремонта в София    ", "date": "2019.07.01", "title": "Цветна декорация пред \"Седмочисленици\", нов дизайн на плочките (СНИМКИ)"}
{"url": "https://clubz.bg/84886-zashto_borisov_ne_iska_bylgarka_da_byde_diplomat_%E2%84%961_na_evropa", "text": "Министър-председателят Бойко Борисов днес каза пред журналисти в Брюксел, че сам се отказал от възможността българка да бъде номинирана за върховна представителка на Европейския съюз по външната политика и сигурността. По думите му недостатък на този пост е, че може да скара България с Косово, Северна Македония и Албания, които “много вероятно няма да бъдат поканени” (неясно къде). Всяка от тези страни участва в процеса на разширяване на ЕС и е на различен етап от него. Борисов отказал българка да стане дипломат № 1 на ЕС. \"Тази тема не ми е интересна\" (ВИДЕО) Здравият разум отказва да приеме всичко това сериозно. България винаги ще има комисар, поне докато местата в Колегиума на комисарите отговарят на броя на държавите членки. Но страна като нашата ще има  има веднъж на десетилетия шанса да получи един от четирите най-високи поста в Европейския съюз. Да го откажеш, защото “не е интересен” звучи влудяващо. Не бива обаче да съдим Борисов прибързано, без да познаваме точния контекст на предложението както и шансовете то да мине в един драматично разделен Европейски съвет и Европейски парламент без ясно мнозинство. Самите Кристалина Георгиева и Мария Габриел не са казали публично дали искат постовете, за които по думите на премиера са били предлагани. В интерес на истината трябва да кажем и че, за разлика от Георгиева, Габриел, при най-дълбоко уважение към кариерата и постиженията й досега, все още няма опита и международния авторитет, който постът на върховен представител предполага. Но самият факт, че името й се лансира, говори само добро за нея. От значение е и кой предлага българките. Пак по думите на Борисов, това са несистемните правителства в Европа – на Италия и на поне две от страните във Вишеградската четворка. Те, на свой ред, са сред противниците на евентуална номинация на холандския социалдемократ Франс Тимерманс за председател на Комисията. Не бива да изключваме предложенията им да са били тактически – за да породят съпротива и през тях да бъде провален целият пакет, част от който е Тимерманс. А може и българският премиер да не иска един ден да бъде длъжен за подкрепата на точно тези правителства, които са в остър конфликт с Брюксел. Възможно е министър-председателят да има и по-високи амбиции от това България да получи позицията на върховен представител. Теоретически е възможно той да вижда шанс страната ни да получи най-високия пост в Комисията,  като за него бъде номинирана Кристалина Георгиева. Това са само предположения в търсене на разумно обяснение на решението на Борисов. Самият той не даде такова обяснение. Опасението постът да скара България със суперсилите от Западните Балкани едва ли може да мине дори и в банкянския хоремаг. Карл Билд за Мария Габриел: Външната политика на ЕС не е за аматьори Върховният представител има повече от “реален” ресор. Той е международното лице на Европа. На негово подчинение е 3500-членната й Служба за външно действие. Той или тя председателства съветите на външните министри и посредничи между правителствата за изработването на общи външнополитически позиции. Това е политикът, който заедно със службата си чертае външнополитическия дневен ред на Европа. Върховният представител участва от името на ЕС в международни преговори като например за иранската ядрена програма, за кризата в Украйна, за кризата в Либия, по проблемите за миграцията. Този пост би издигнал международната тежест и престиж на България до ниво, които те досега не познават –  много повече от който и да е друг в Колегиума на комисарите, с изключение на председателя на Комисията. Върховният представител е по право един от нейните заместник-председатели. Не напразно този пост е един от четирите в подялбата на властта върха на ЕС. Ако не беше ценен, нямаше да има толкова трудни преговори коя държава и кое политическо семейство да го получи. Много трудно е човек да допусне, че след толкова опит в ЕС, Борисов не разбира всичко това. Ако наистина не го разбира, Отечеството е в опасност. Без майтап. По-вероятно обаче е друго. (В отсъствието на достоверно обяснение от министър-председателя човек е принуден да работи с хипотези). Една от тях е, че Борисов просто се страхува българин или българка да заеме този пост. Защото българският премиер ще изгуби всякакъв контрол над него. За разлика от комисаря, който се номинира от българското правителство, върховният представител е номинация на Европейския съвет, т.е. – на всички или на квалифицирано мнозинство от държавите-членки. Това властово го поставя в съвсем различно положение спрямо българския премиер. Едно е да имаш еврокомисар, който ти е пожизнено задължен, че си го номинирал и да очаква да направиш за него същото в следващия мандат. Друго е да имаш върховен представител, за чието назначение ти просто си подкрепил чуждо предложение, което е можело да мине и без тебе. Не съм сигурен, че на сегашната си длъжност в Световната банка и след опита си с Европа Кристалина Георгиева намира която и да е от тези перспективи за привлекателна. Не съм сигурен, че и Борисов иска да има в Брюксел човек, който може да си позволи да не го слуша. Дори понякога да оказва натиск върху българското правителство. Борисов към Тимерманс: Очертава се компромис – ти на Комисията (ВИДЕО) От времето на трагикомичния провал на кандидатурата на Румяна Желева за българска еврокомисарка през 2010 г. Борисов не е престанал да разглежда комисарите, които той номинира, като свои министри. Макар договорът на ЕС ясно да посочва, че нямат право да приемат инструкции или да се влияят от държави членки, включително от тези, които ги изпращат в Брюксел. Борисов обаче продължава да разбира българския комисар като свой емисар в Брюксел, който трябва да осигурява благоприятно третиране на България и еврофондове. Вероятно това има предвид под “реален” ресор. Колкото повече пари има в ресора (земеделие, регионална политика, бюджет) толкова по-“реален” изглежда той. Заслужава внимание първото лице, единствено число, в които Борисов говори за българската номинация -  не \"губим\", не \"България губи\". Думите са плътта на мислите и затова ги издават. Борисов мисли за българина в Брюксел като за нещо свое. Върховният представител е международно конфликтен пост и при него гневът на Западните Балкани е най-малката грижа.  Той предлага международните санкции, включително срещу Русия. Той трябва да се разправя с Доналд Тръмп. Негови са трънливите ресори на Близкия изток, Украйна, Източното партньорство, Турция. Той говори от името на Европа и на нейните външни министри и не е задължително тези позиции непременно да съвпадат с реалната политика на властта в София. Напълно допустимо е устата Борисови да не искат такава голяма лъжица. Тя не е само голяма, но и задължаваща. И съкращава полето за маневри. Лошото на Европейските съвети е, че понякога са много дълги. Хубавото им е, че “текат”. Все някога някой ще разкаже какво е ставало по време на маратонските заседания на 30 юни, 1, 2 и още не знаем кой юли 2019 година. Тогава ще бъдем освободени от бремето да работим с хипотези и ще имаме в опита си твърди факти. Но хода на събитията няма да можем да върнем назад. Карл Билд за Мария Габриел: Външната политика на ЕС не е за аматьори Борисов към Тимерманс: Очертава се компромис – ти на Комисията (ВИДЕО)", "date": "2019.07.01", "title": "Защо Борисов не иска българка да бъде дипломат №1 на Европа"}
{"url": "https://clubz.bg/84889-motorist_zagina_v_katastrofa_s_kmeta_na_kostinbrod", "text": "Моторист е загинал в катастрофа, в която е участвал кметът на Костинброд Трайко Младенов, съобщава БНТ. Колата, която Младенов е шофирал, се е сблъскала с мотор, управляван от 34-годишен мъж. По неофициална информация мотористът е бил без книжка. Образувано е досъдебно производство, като прокуратурата все още преценява дали да повдигне обвинение на Младенов. Катастрофата е станала на нерегулирано кръстовище на входа на Костинброд. Пристигналите на място полицаи са взели проби за наркотици и алкохол от шофьора на автомобила. Те са отрицателни. Според очевидци Младенов и загиналият моторист са шофирали успоредно в лентата в посока София. Кметът разказа, че в момента на катастрофата е шофирал в рамките на ограничението в участъка - 50 километра в час. Той не си спомня дали е бил засечен от моториста. След удара мотористът загинал на място.  Според местните кръстовището е изключително опасно, шофьори го ползват за гонки. Кметът Младенов твърди, че има проект за изграждане на кръгово кръстовище на мястото на трагичния инцидент, който обаче не e стартирал.", "date": "2019.07.01", "title": "Моторист загина в катастрофа с кмета на Костинброд"}
{"url": "https://clubz.bg/84866-karl_bild_za_mariq_gabriel_vynshnata_politika_na_es_ne_e_za_amatori", "text": "Бившият шведски премиер и външен министър Карл Билд не скри днес, че е шокиран от факта, че българската еврокомисарка Мария Габриел е спрягана за върховен представител на ЕС по външната политика и сигурността.", "date": "2019.07.01", "title": "Карл Билд за Мария Габриел: Външната политика на ЕС не е за аматьори"}
{"url": "https://clubz.bg/84868-borisov_otkazal_bylgarka_da_stane_diplomat_%E2%84%96_1_na_es_tazi_tema_ne_mi_e_interesna_video", "text": "Държавните и правителствените ръководители на ЕС не стигнаха днес до съгласие по номинациите за висшите постове в съюза. Проектосделката, за която съобщиха медии и дипломати, в която Кристалина Георгиева би станала председателка на Европейския съвет, пропадна, съобщи министър-председателят Бойко Борисов. Кристалина Георгиева - председател на Европейския съвет?", "date": "2019.07.01", "title": "Борисов отказал българка да стане дипломат № 1 на ЕС. \"Тази тема не ми е интересна\" (ВИДЕО)"}
{"url": "https://clubz.bg/84878-shemite_v_saniraneto_nov_gejt_v_bylgariq", "text": "Някои новини не са това, на което приличат. Когато тези дни Комисията за защита на конкуренцията (КЗК) съобщи, че е установила картел от 33 фирми, възползвали се от програмата за саниране, мнозина възкликнаха: “Знаехме си!”. Но какво по-точно? Че от санирането, което е запазена марка на ГЕРБ, се облагодетелстват определени фирми и политици? Че при обществените поръчки по програмата за 2 милиарда лева има нередности? Че КЗК си върши работата? Първо, картелът е установен при дейности, за които не отива лъвският пай от Националната програма за енергийна ефективност, чийто старт бе даден през 2015 година - става дума за обследване на сгради и изготвяне на енергийни и технически паспорти. Големите разходи са за външната топлоизолация. И тъй като санирането и строителството на магистрали са визитките на управлението на ГЕРБ, техните “лаврови венци”, управляващите няма да допуснат и листо да падне от тях. КЗК подозира над 30 фирми в картел за саниране  Второ, един и същ кмет на два пъти сигнализира КЗК за картели на фирми, облагодетелствали се от програмата за саниране. Това е д-р Дарин Димитров, първи мандат кмет на Търговище, избран от листата на ГЕРБ, който би желал и втори. Кметът е подател на сигнала, по който е актуалното решение за картел. Но има и друг от март 2016 - анонимка, за която Димитров твърди, че нямало как да не препрати на КЗК. А самата КЗК се произнася чак след две години, през декември 2018 - също със заключение за картел, този път от 13 фирми. И в двата сигнала става дума за едно и също - фирми се договаряли как да си разпределят обектите и какви цени да предлагат. Освен проявената на два пъти кметска бдителност, впечатление правят и други съвпадения - въпросните картели изпълняват обществени поръчки в общините Пловдив и Гоце Делчев. (Но са работили и на територията на община Търговище.) От което следва, че ще бъдат проверявани кметовете на двете общини - Иван Тотев, чиито несходства с премиера и лидер на ГЕРБ Бойко Борисов са публично известни, и Владимир Москов, който кара шести пореден мандат като кмет на Гоце Делчев, от листата на БСП. Три фирми се набиват на очи в съобщенията на КЗК за картели по Националната програма за енергийна ефективност - ВМЛ-Консулт, Архкон Проект и Евиданс инженеринг. Те (заедно с други) фигурират в три решения на КЗК - в двете по сигналите на кмета на Търговище и в още едно от декември 2018, където отново се визира сговаряне за същата дейност в картел от 11 фирми, действали в община Гоце Делчев. Но какъвто и да е резултатът от решенията, от там няма да тръгне разплитането на схемите в санирането. Досега всеки опит да се надникне в тях беше блокиран. Опитаха се да го направят от служебния кабинет, назначен от президента Радев през 2017 година. Тогава имаше сигнал до прокуратурата заради прекалено високи и необосновани цени на санирането, но прокуратурата не откри данни за престъпление. Според говорителката на главния прокурор Румяна Арнаудова, в сигнала било посочено, че навярно е възможно да има злоупотреби, както и че липсва контролен орган за разходване на средствата. Но нямало конкретно нарушение. От БСП пък, въпреки отделни критики, не показаха последователност по темата. Защо санирането стана двойно по-скъпо Така една от най-големите схеми за разходване на публични средства се оказва извън обсега на опозицията, макар че през 2017 Сметната палата констатира, че е нарушена бюджетната дисциплина, тъй като правителството е изляло 1 милиард в проект, за който не са били предвидени разходи в бюджета. А активността на КЗК по отделни случаи разфокусира вниманието от общини, обявени за първенци в санирането - и съответно получатели на най-много средства по националната програма. Половината от тези средства са от заеми, чието изплащане предстои в следващите години. Българската банка за развитие (ББР), през която минава финансирането на санирането, изтегли два кредита - от Банката за развитие към Съвета на Европа и от германската KfW, за общо 500 милиона лева, които трябва да се върнат през 2022 и 2023 година. Освен това има и друг финансов ангажимент за още половин милиард лева. По-рано от падежите обаче изтича 5-годишната гаранция на първите санирани сгради. В случай на дефекти сдруженията на собствениците, регистрирани заради изискванията на програмата, трудно ще си търсят правата по съдебен ред. Защото под договора за целево финансиране стои подписът на съответния кмет, упълномощен от сдружението да го подпише. Дончев: Програмата за саниране не може да продължи по същия начин (ВИДЕО) Други новини за санирането няма. И пари няма. Управляващите периодично съобщават, че над 2 000 жилищни сгради имат договори за целево финансиране с ББР, но това е факт от януари 2016, когато е преустановено сключването на нови договори. По данни на Министерството на регионалното развитие, санираните сгради са 1669, за други имало обявени обществени поръчки за техническо обследване или за строително-монтажни работи, а по трети нищо не е започнато. Тази пролет властта обяви, че програмата спира. При едно пътуване до Пазарджик с джипа на министър-председателя, вицепремиерът Томислав Дончев обясни, че програмата за държавно саниране спирала, защото не било справедливо с данъците на всички да се ремонтират жилищата на малцина. Това през 2015 г. не го ли знаехте, г-н Дончев? Защо санирането стана двойно по-скъпо Дончев: Програмата за саниране не може да продължи по същия начин (ВИДЕО)", "date": "2019.07.01", "title": "Схемите в санирането: нов гейт в България?"}
{"url": "https://clubz.bg/84888-rusiq_predlaga_na_sasht_razmqna_na_zatvornici", "text": "Русия призова САЩ днес да освободят руския пилот Константин Ярошенко и предложи размяна на затворници с Вашингтон, изявявайки готовност да освободи в замяна всеки американски гражданин, задържан в Русия, предаде агенция Интерфакс, цитирана от Ройтерс.  Ярошенко е пилот, който излежава 20-годишна присъда в САЩ за заговор за внасяне на кокаин в страната. Той бе арестуван от американски спецчасти в Либерия през 2010 г. Той не спомена някой конкретен американски гражданин, който е под арест в Русия. Изказването на Рябков породи спекулации, че Москва търси да размени Пол Уилан - бивш американски морски пехотинец, задържан в Русия по обвинения в шпионаж, които той отрича и сравнява задържането си с политическо отвличане. Таяни: Сенцов е символ на борбата за свобода на политзатворниците Уилан има американско, британско, канадско и ирландско гражданство. Той бе задържан в хотела си в Москва на 28 декември. При появата си в съда миналия месец той призова президента на САЩ Доналд Тръмп да се намеси в негова защита, като заяви, че \"ние не можем да наричаме Америка велика, ако не защитаваме агресивно\" американските граждани, където и да се намират те.  \n\tКато една от първите възможни стъпки към подобряване на двустранните отношения, Рябков призова също САЩ да върнат конфискуваните руски дипломатически имоти в САЩ. ", "date": "2019.07.01", "title": "Русия предлага на САЩ размяна на затворници"}
{"url": "https://clubz.bg/84883-do_2030_g_klimatichnoto_zatoplqne_shte_izqde_80_miliona_rabotni_mesta", "text": "Затоплянето на климата ще засили топлинния стрес в земеделието и в някои промишлени сектори и ще се изрази в загуба на продуктивността, равняваща се на 80 милиона работни места до 2030 година. За това предупреди в нов доклад Международната организация на труда на ООН, цитирана от Франс прес. Организацията очаква, че до 2030 година 2,2 процента от общия брой работни часове в света могат да бъдат загубени заради високите температури, сочи докладът. Прогнозата се основава на очаквано повишаване на температурата в световен мащаб с 1,5 градуса по Целзий до края на века. Климатичните промени. Истината, която започнахме да приемаме... Най-силно ще е влиянието на тези промени в Южна Азия и Западна Африка, където около 5 процента от работните часове могат да бъдат загубени до 2030 година. Това твърдят авторите на доклада, озаглавен \"Да работиш на по-гореща планета: влияние на термичния стрес върху продуктивността на работа и достойния труд\" Общо икономическите загуби в световен мащаб до 2030 година ще бъдат 2,4 трилиона долара. НАСА потвърди настъпващата климатична катастрофа Топлинният стрес се отнася до топлина, която е по-голяма от това, което тялото може да понесе, без да има физиологични последствия, уточнява Международната организация на труда на ООН, добавяйки, че това се случва обикновено при температури над 35 градуса и висока влажност. Двата най-засегнати сектора са земеделието, в което работят 940 милиона души в света и ще включва 60 процента от загубените работни часове до 2030 година, и строителството с 19 процента от загубата на продуктивност. НАСА потвърди настъпващата климатична катастрофа", "date": "2019.07.01", "title": "До 2030 г.: климатичното затопляне ще изяде 80 милиона работни места"}
{"url": "https://clubz.bg/84885-za_jenite_e_po_dobre_da_trupat_maznini_na_krakata_ne_na_korema", "text": "\"Крушовидно\" тяло е по-здравословен вариант за жените в менопауза от натрупване на мазнини около кръста и корема, установи изследване на European Heart Journal, съобщава Ню Йорк Таймс. Изследователите са следили 2683 жени с нормално телесно тегло в продължение на средно 18 години. От тази извадка 291 са имали някакво сърдечно заболяване. Ракът, диабетът и сърдечните болести са убийци номер едно След анализ спрямо различни фактори, те са открили, че нито количеството мазнини, нито процента им като част от тялото е свързано пряко с риск за подобен тип заболявания. Но тези, които имат най-много мазнини, натрупани около кръста, имат 91% по-висок рист от сърдечни проблеми или инфаркт от другите. А тези с натрупани мазнини на краката и бедрата са с 32% по-нисък риск. Т.е. жените с повече коремни мазнини са с 3 пъти по-голям шанс за проблеми от тези с повече мазнини в долната част на тялото. Изследване на Харвард: Как може да стопите мазнините около талията си Изследване на Харвард: Как може да стопите мазнините около талията си", "date": "2019.07.01", "title": "За жените е по-добре да трупат мазнини на краката, не на корема"}
{"url": "https://clubz.bg/84887-iran_nadvishi_limita_na_zapasi_ot_uran_po_sdelkata", "text": "Иран призна в понеделник, че е надвишил наложения лимит от запаси на нискообогатен уран чрез споразумението от 2015 г., като така е направена първата голяма крачка в посока развалянето на сделката, година след като САЩ едностранно я напусна, предаде Асошиейтед прес. САЩ струпват войски около Иран Техеран заплаши, че ще увеличи обогатяването на уран до ниво, в което ще може да се произвеждат оръжия до 7 юли. Отношенията между Иран и САЩ се влошиха през последните седмици - Вашингтон обвини ислямската република за мистериозните атаки срещу два петролни танкера, а след това американски безпилотен дрон бе свален от Иран над Ормузкия проток. САЩ са били на крачка от удар по Иран (ВИДЕО) Държавната информационна агенция \"ИРНА\" цитира външния министър Мохамед Джавад Зариф, който оповести новината за обогатяването на урана. Зариф не е уточнил с колко обогатен уран разполага държавата. Международната агенция за атомна енергия обяви по-рано, че Иран е нарушил лимита. Според експерти така страната ще може да събере необходимите средства за атомна бомба до една година. Но ако продължи с високо обогатяване, срокът може да падне драматично. Според клаузите на сделката Иран се съгласява да поддържа по-малко от 300 килограма обогатен уран до 3,67 процента. Преди това страната разполагаше с 10 000 килограма високообогатен уран (до 20 на сто), което е на крачка от необходимото ниво за производството на ядрено оръжие.  Европа: Съжаляваме, Иран изпълнява ангажиментите си При сключването на сделката през 2015 г. експертите вярваха, че Иран е между няколко седмици или три месеца от това да получи необходимите суровини за направата на бомба. САЩ са били на крачка от удар по Иран (ВИДЕО) Европа: Съжаляваме, Иран изпълнява ангажиментите си", "date": "2019.07.01", "title": "Иран надвиши лимита на запаси от уран по сделката"}
{"url": "https://clubz.bg/84884-bylgarski_boing_se_prizemi_avarijno_v_tel_aviv", "text": "Спряха полетите на летище \"Бен Гурион\", изтребители огледаха машината във въздуха Пътнически самолет със 152 души на борда на българската чартърна авиокомпания \"Електра Еър\" се приземи аварийно след технически проблем по време на полет от Кьолн за Тел Авив, съобщава  , цитирана от  .  Една от гумите на самолета \"Боинг 737-400\" се е взривила още при излитането и е имало сериозни опасения, че няма да може да се приземи нормално. Български Боинг 737-300 попадна в турбуленция - пострадаха 10 души (ВИДЕО) Веднага след излитането, на пистата са намерени останки от гумите.  Летище \"Бен Гурион\" беше вдигнато по тревога, като на място бяха изпратени 100 линейки и пожарни автомобили. С военни самолети пък беше проверено състоянието на колесника още във въздуха. В крайна сметка, малко след 16:20 ч., самолетът се приземи успешно. Премиерът Бенямин Нетаняху поздрави израелските власти за бързата реакция и добрата работа.", "date": "2019.07.01", "title": "Български Боинг се приземи аварийно в Тел Авив"}
{"url": "https://clubz.bg/84869-shvejcarski_syd_e_otkazal_zapor_na_imushtestvo_na_cvetan_vasilev", "text": "22 510 лв. е платила КПКОНПИ за принтиране и за преводи в производството по конфискация срещу бившия банкер Цветан Василев на негови имоти в Швейцария. Това съобщава  като цитира данни, станали ясни чак, след като медията е спечелила дело срещу антникорупционната комисия за достъп до информация. При това тези немалки разноски не са били подплатени с удовлетворяващо комисията решение на съда. От отговорите на КПКОНПИ се разбира, че  Свидетел си спомни само един политик, гравитирал около КТБ - Иван Костов Разноските по съдебното производство в Швейцария са 12 800 франка, което е 22 510 лв., изчисляват от комисията. Няма други държави, в които комисията с председател Пламен Георгиев, да води дела за блокиране на имущество на бившия собственик на фалиралата КТБ. През 2015 г. бяха наложени запори и възбрани върху имущество на банкера и семейството му - дружествени дялове в 11 фирми; акции в други 7, пари по 20 банкови сметки, 4 коли, 288 картини, 16 имота в София, 5 имота в Банско, два в Созопол и по един във Варна и Царево. От комисията тогава се похвалиха, че за първи път е наложен и запор на имот в Швейцария, както и на четири сметки в швейцарски банки. След това обаче скриха, че втората инстанция в Швейцария е отменила запорите, напомня \"Сега\". Интерпол спря да търси с червена бюлетина дъщерята и жената на Цветан Василев Само принтирането на документите е струвало на данъкоплатците 13 500 лв., сочи разбивката. За преводите от гръцки, английски, френски и руски са платени 6516 лв. Разходите за пратки до Швейцария и Гърция са 2241 лв. Процесът за конфискация срещу Василев, съпругата му, дъщеря му и 24 свързани с него фирми, част от тях офшорни, беше образуван в Софийския градски съд през март 2016 г. Искът срещу тях е за 2, 2 млрд. лв. 2 години делото не можеше да тръгне, защото по него се разменяха книжа. След това в началото на 2018 г. съдът го спря, за да поиска тълкуване по казуса от Съда на ЕС в Люксембург. Отговор все още няма. Интерпол спря да търси с червена бюлетина дъщерята и жената на Цветан Василев", "date": "2019.07.01", "title": "Швейцарски съд е отказал запор на имущество на Цветан Василев"}
{"url": "https://clubz.bg/84872-bylgariq_vse_oshte_e_bqlo_petno_na_kartata_na_kitajskite_investicii", "text": "България все още е \"бяло петно\" на картата на китайските инвестиции и това трябва да се промени решително, коментира пред журналисти президентът Румен Радев, който по-рано днес се срещна с китайския премиер Ли Къцян в Далян.  Имам много ясни цели за това посещение - да се задълбочат контактите на високо политическо ниво и да се създадат много по-добри условия за работа на българското правителство, на българския бизнес, науката и образованието, на гражданите в обмена с Китай, така че да имаме много по-добри резултати, посочи държавният глава за визитата си.  Имаме ясно разработени подходи как да постигнем тези цели. Първият и най-важен е да издигнем на ново ниво политическите отношения между Китай и България, каза Радев и изрази надежда, че и с личните контакти с държавния глава Си Цзинпин и с премиера Ли Къцян това ще бъде факт в близките дни. По думите му, ако това стане, ще се открият много по-добри възможности - и за работата на правителството, и за бизнеса - в разгръщането на различни проекти. Радев: Промяната на климата - най-голямото предизвикателство Президентът посочи, че българската страна е разработила и предложила на срещата с премиера Ли Къцян основни насоки за развитие на двустранните отношения в редица важни области. Радев открои три важни, по думите му, проекти, защото, ако бъдат реализирани, ще доведат до ускорено развитие на отношенията между двете държави и до много по-добри условия за реализация на всички останали проекти във всички области. Румен Радев акцентира върху необходимостта от редовна авиолиния Пекин - София, която определи като важно условие за засилване на двустранните отношения, както и върху разкриване на клон на китайска банка в България, за да има облекчение на инвестиционния и на търговския обмен. Като много важно държавният глава определи също изграждане в София на българо-китайски център за научни изследвания и иновации. Във времената, в които науката се превърна в решаващ фактор за силата и конкурентоспособността на една икономика, такива изследвания и иновации вече са залог да имаме конкурентоспособна икономика и тя да се развива в областта на високите технологии и производствата с добавена стойност, аргументира се Радев. Македония иска да строи \"Белене\" заедно с нас В отговор на въпрос президентът потвърди, че . Той коментира, че като проблем на страната ни остава липсата на достатъчно проектна готовност. Да, имаме геостратегическо положение, неотменима част сме от инициативата \"Един пояс, един път\", от формата \"17 плюс едно\", през България трябва да минат важни транспортни коридори, но ние трябва да подготвим много добре нашите проекти. Така че, когато се идва тук, независимо дали на ниво президент или правителство и министри, да има подготвени изрядни проекти, с пълни разчети така, както правят други държави, каза Румен Радев. Той добави, че досега нямаме реализирани крупни китайски инвестиции в България, както и транспортни проекти. Македония иска да строи \"Белене\" заедно с нас", "date": "2019.07.01", "title": "\"България все още е \"бяло петно\" на картата на китайските инвестиции\""}
{"url": "https://clubz.bg/84867-cacarov_poiska_vtori_pyt_imuniteta_na_edin_i_syshti_deputat", "text": "Главният прокурор Сотир Цацаров поиска повторно от 44-ото Народно събрание имунитета на депутата от БСП Георги Михайлов. Цацаров поиска да разследва шестима депутати През ноември 2018 г. главният прокурор внесе искане за снемане имунитета на Михайлов за безстопанственост и сключване на неизгодни сделки в качеството му на бивш изпълнителен директор на Специализирана болница за активно лечение на хематологични заболявания. На 9 ноември Михайлов сам даде даде съгласието си за възбуждане на наказателно преследване срещу него по споменатите два члена от НК - за умишлена безстопанственост и съзнателно сключване на неизгодна сделка. От прокуратурата изчисляват, че щетите за хематологичната болница от неговата дейност са за 24 млн. лв. Нинова за депутатите без имунитет: Стоим зад тях като един! В хода на започналото разследване, стартирало след позволението на Михайлов, обаче било поискано от съда разкриване на информация, представляваща   Така прокурорите открили, че на дружеството \"Биес Глобафарма\" народният избраник през 2013 г. отпуснал заем от 200 000 евро и досега си получава отчисленията и лихвите. Според прокуратурата това се разминава с имотното състояние, което Михайлов декларира като задължено публично лице в годишните си декларации пред Сметната палата, и съответно вече - пред КПКОНПИ. Обвинителите съобщават, че открили там или занижавания или направо депутатът е \"пропускал\" да декларира приходите си от дивидент от въпросния заем. Така срещу него било образувано ново досъдебно производство по чл. 255 за укриване на данъци. С думи прости обаче - повдигане на обвинение по новия текст на НК би било процесуално недопустимо, защото той е дал съгласие да го разследват само по другите два члена - за източване на болницата. Нинова за депутатите без имунитет: Стоим зад тях като един!", "date": "2019.07.01", "title": "Цацаров поиска втори път имунитета на един и същи депутат"}
{"url": "https://clubz.bg/84873-megasdelka_v_basketbola_dyurant_preminava_v_bruklin_za_164_miliona", "text": "\"Бруклин Нетс\" нанесе удар с привличането на три големи звезди на Националната баскетболна асоциация (НБА), предават световните агенции. Най-голямата от тях е Кевин Дюрант, който се е споразумял да подпише 4-годишен договор на стойност 164 милиона долара. Любопитно е, че асът ще липсва може би през целия следващ сезон, тъй като скъса ахилес във финалите наскоро. Договорът на Дюрант с \"Голдън Стейт Уориърс\" изтече и той отказа да го поднови. Бяха му предложени 221 млн. за пет сезона. Тимът на \"мрежите\", мажоритарен собственик на който е руският милиардер Михаил Прохоров, взема още двама свободни играчи от най-висок калибър - Кайри Ървинг от \"Бостън Селтикс\" и центърът Деандре Джордън от градския съперник \"Ню Йорк Никс\". Договорът на Джордън също е за 4 г., но за 40 милиона.  Според телевизия ESPN контрактът на гарда Ървинг е за максимум $141 млн. за същия период. Не се цитира все още твърдата сума, която звездата ще придобие. Така \"Бруклин Нетс\" се сдобива с трио, което го прави фаворит дори за титлата, ако не през 2020 г., то за 2021 г., стига Дюрант да е здрав. Той стана шампион в две поредни години (2017-2018) с \"Голдън Стейт\", като и в двата случая беше избиран за най-полезен играч на финалите. Досега сделка №1 беше между \"Лос Анджелис Лейкърс\" и \"Ню Орлиънс Пеликанс\" за центъра Антъни Дейвис. В замяна \"езерняците\" дадоха трима играчи и цели четири избора в драфта за новобранци.", "date": "2019.07.01", "title": "Мегасделка в баскетбола - Дюрант преминава в \"Бруклин\" за $164 милиона"}
{"url": "https://clubz.bg/84864-rabotnikyt_i_kolhoznichkata_trqbvalo_da_bydat_goli", "text": "Сто и тридесет години от рождението на най-прочутия съветски скулптор Вера Мухина   се навършват на 1 юли. Световна известност ѝ носи 24-метровата статуя „Работник и колхозничка” –  , призната за  . Но независимо от славата, премиите и ордена, Мухина никога не получава поръчки за скулптури на Ленин или Сталин. „Работник и колхозничка” представлява скулптурна група от две фигури, мъжка и женска, изобразени в движение напред, със сърп и чук във вдигнатите си ръце. Монументът бил предназначен за павилиона на СССР на световното изложение в Париж през 1937 г. Паметникът е проектиран и сглобен в Москва, след това е разделен на 65 части и превозен с влак във Франция, където е събран отново. Френската преса го оценява като  , а Пабло Пикасо пише: През 1939 г. фигурите са монтирани върху десетметров постамент край Северния   вход на новопостроения комплекс ВДНХ  . През 1947 г. „Работник и колхозничка” по лично разпореждане на Сталин става емблема на най-голямото съветско киностудио „Мосфилм”. През 1938-а и 1939 г. В. И. Мухина работи над скулптурни фигури за украсата на Големия Москворецки мост: „Химнът на Интернационала”, „Пламъкът на революцията”, „Море”, „Земя”, „Плодородие”, „Хляб”. Последната е единствената изпълнена от Мухина, а останалите са пресъздадени по нейни скици след смъртта ѝ. Но освен много талантлив творец, Вера Мухина е и дъщеря на милионер, преди революцията учи във Франция, сестра ѝ е живее в чужбина, а мъжът ѝ, лекарят Алексей Замков, през 1919 г. е арестуван от Петроградската ЧК по обвинение в участие в белогвардейски заговор. Освобождава го лично Менжински  , благодарение на старо познанство. В началото на 30-те години Мухина е изселена от Москва, а след парижкото изложение повече не ѝ позволявано да пътува зад граница. Бащата на Вера бил търговец и притежавал жилища в Рига, разказва руската редакция на Би Би Си. Родителите ѝ почиват рано и Вера и сестра ѝ са отгледани от братята на баща ѝ. Те подкрепяли страстта на племенницата си към изкуството и не пестели пари за обучението ѝ, но не се съгласяват да я пуснат да учи в „покварения“ Париж без надзор. Но когато щастието не може, и нещастието помага: при пързаляне с шейна момичето си счупва носа и отива в Париж за операция. А там тръгва на уроци при скулптора Антоан Бурдел, ученик на Роден. Първата любов на Вера Мухина е политическият емигрант Александър Вертепов. В началото на Първата световна война той се записва доброволец във френската армия и загива на фронта, а Мухина се завръща в Русия, завършва курсове за медицинска сестра и работи в болница. С Алексей Замков, бъдещ професор по медицина, тя се среща през 1918 г., докато той лежи болен от тиф. Бракът им се оказа щастлив. На общия паметник над гроба им в Новодевическото гробище под портрета на съпруга ѝ пише:  , а под нейния  . Първата известна работа на Мухина е бронзова „Селянка”. Мускулестите ръце, скръстени на гърдите, Мухина прави по образец от трицепсите на мъжа си. Скулптурата, изваяна по повод 10-годишнината от революцията, е изпратена на изложба във Венеция и откупена от Ватикана. През 1930 г. Замков е уволнен, а на Мухина престават да дават поръчки. Съпрузите решават да бягат в Латвия. Но са задържани, разпитани и изселени във Воронеж. За връщането им към нормалния живот помага Максим Горки. При това той се притеснявал не за Мухина, а за мъжа ѝ, който го лекувал с изобретен от него хормонален препарат. По-късно Мухина прави паметници на Горки в Нижни Новгород и в Москва. Идеята за изграждане на монументална статуя на покрива на съветския павилион в Париж е на архитекта Борис Иофан. Обявен е конкурс с условие композицията да изобразява мъж и жена и да включва сърп и чук. Проектът на Мухина печели и е реализиран с една-единствена промяна: Политбюро иска телата, които Мухина смята да изобрази голи, да бъдат „облечени”. Височината на „Работник и колхозничка” е 24 метра, тежината – 75 тона. Скулптурата е направена от неръждаема стомана с електрозаваряване. Единственият аналог в света по онова време е Статуята на свободата, но при нея са използвани нитове. Една нощ да огледа вече поставената в Москва скулптура пристига Сталин. Обикаля я от всички страни и без да каже нищо, се връща в автомобила си. Впоследствие става ясно: директорът на завода, в който заваряват стоманените листове, написал донос, че в гънките на полата на колхозничката може да се види профилът на Троцки. Организаторите на изложбата разполагат един срещу друг павилионите на СССР и Германия, като разчитат на контраста. Вместо това се получава илюстрация на идентичните художествени вкусове на двата режима: неокласицизъм, бруталност, помпозност. Германецът Йозеф Торак, автор на скулптурната композиция „Другарство“, изпълнява поръчката за мощна енергия, увереност и оптимизъм. Критиците отбелязват, че Мухина поставя в основата на образите си движението, а голите и държащи се за ръце мъже на Торак изглеждат статични. Голямата награда за най-добър павилион е разделена между СССР и Германия. Съветските експонати получават 270 различни награди на изложението. Французите предлагат да купят „Работник и колхозничка”, но съветските власти не се съгласяват. В Москва скулптурата е поставена на по-нисък пиедестал, въпреки протестите на Мухина, която го нарича ​„дънер”. Усещането за полет изчезнало. По време на възстановяването на монумента през 2003 – 2009 г. е издигнат 34,5-метров пиедестал, точно съответстващ на височината на този в парижкия павилион. Вера Мухина не се занимава само с монументална скулптура. Нейна модна колекция е представена през 1925 г. в Париж. Приписват ѝ също дизайна на прочутия съветски „граненый стакан“  , халба за бира и ученическа униформа за момичета.", "date": "2019.07.01", "title": "\"Работникът и колхозничката\" трябвало да бъдат голи"}
{"url": "https://clubz.bg/84870-shoforite_v_gradskiq_transport_da_poluchavat_10_poveche_vsqka_godina_predlaga_fandykova", "text": "Столичната кметица Йорданка Фандъкова предложи на синдикатите на шофьорите от градския транспорт по 10% увеличение на заплатите в следващите 3 години. Искат проверка на столичния транспорт, имало риск за живота на хората Шофьорите са недоволни от условията, в които работят и от извънредното работно време, което пък е поради недостиг на персонал. Според синдикатите в София не достигат 200 шофьори. И допълни, че има тенденция за привличане на нови хора - при напуснали 42-ма шофьори, идват 97 нови. Според синдикатите обаче положението не е розово, и въпреки безплатните курсове за шофьори, малко хора проявяват интерес да станат част от екипа на столичния градски транспорт. Една от причините е, че се налага и отделен изпит за нужната категория. Важно е да се отбележи, че тази година вече имаше две увеличения на заплатите на шофьорите - през февруари и април. В момента основната заплата в бранша е 1150 лв, а средната брутна - 1800 лв. Има и бонуси за добре свършена работа. Как си купих билет за градския транспорт за 255 лева Ако предложението на Фандъкова се приеме, това ще означава ново увеличение на заплатите догодина с между 120 и 200 лв.  През последната година бяха пуснати в движение 170 нови автобуса, а в края на лятото се очакват 13 нови трамвая и 15 електробуса. Не е ясно обаче ще има ли кой да ги кара. Как си купих билет за градския транспорт за 255 лева", "date": "2019.07.01", "title": "Шофьорите в градския транспорт да получават 10% повече всяка година, предлага Фандъкова"}
{"url": "https://clubz.bg/84863-protestirashti_v_honkong_proniknaha_sys_sila_v_parlamenta", "text": "Група протестиращи в Хонконг шурмуваха Законодателния съвет (местния парламент) и разбиха едната от стените му, като за тази цел използваха товарна количка за стенобойна машина и метални лостове. Те успяха да проникнат в сградата на законодателния орган след като счупиха стъклата на прозорци и разбиха металните заграждения, предаде Асошиейтед прес. Телевизионен канал в Хонконг излъчи кадри как демонстранти с каски преминават през контролно-пропусквателен пункт и продължават като разбиват метални врати, за да се опитат да достигнат по-навътре в сградата. Десетки маскирани протестиращи, повечето размахващи импровизирани щитове, проникнаха в Законодателния съвет, след като в продължение на часове го атакуваха, се видя от кадри на телевизия Кейбъл нюз, предаде Франс прес. Силите на реда в сградата, които преди това използваха лютив газ, за да ги отблъснат, очевидно са се изтеглили по-навътре в зданието, посочва АФП. Около 100 полицаи с шлемове и палки застанаха между натрошените прозорци и демонстрантите, но решиха да не се конфронтират. Те успяха да отнемат количката и издигнаха транспарант, с който предупредиха протестиращите да спрат с насилието, преди такова да бъде упражнено върху тях. Сблъсъците отложиха протестния марш, но той бе подет въпреки призивите на полицията да се смени маршрутът или да се отмени изцяло. Десетки хиляди граждани на Хонконг отново излязоха на улиците на 22-рата годишнина от завръщането на бившата британска колония към територията към Китай.  Хонконг: Докато обществото е против, няма да има закон за екстрадиция Протестите се дължат на законопроект, съгласно който местното правителство ще може да екстрадира политически дисиденти към Китай.  Китай подкрепял решението на Хонконг да спре екстрадицията Главната администраторка (лидерката на територията) Кери Лам обеща, че ще бъде по-бдителна относно настроението на обществото, въпреки че протестиращите неуморно настояват за оставката ѝ. Тя настоя, че правителството ѝ е имало добри намерения, но обяви:  Властите в Хонконг се извиниха на протестиращите Годишният марш започна следобед и се очакваше да бъде по-голям от обикновено, защото законопроектът е събудил масова загриженост за правата и свободите на гражданите на Хонконг. Особено ожесточени бяха протестите пред сградата на правителството - в средата на юни полицията използва сълзотворен газ и гумени куршуми, за да разпръсне демонстрантите. След смяната на тона на управляващите органите на реда също до голяма степен прекратиха насилието. Хонконг празнува, отмениха екстрадирането в Китай Тази сутрин протестиращи се опитваха да достигнат до зоната, където е мястото на официалната церемония за годишнината, но полицаите удържаха устрема им с пластмасови щитове и палки.  Китай подкрепял решението на Хонконг да спре екстрадицията Властите в Хонконг се извиниха на протестиращите Хонконг празнува, отмениха екстрадирането в Китай", "date": "2019.07.01", "title": "Протестиращи в Хонконг проникнаха със сила в парламента"}
{"url": "https://clubz.bg/84876-otlagat_tol_sistemata_do_1_mart_2020_g", "text": "Въвеждането на тол системата у нас ще се отложи най-късно до 1 март 2020 г. Това става с новите промени в Закона за пътищата, които ГЕРБ внесе днес. КРИБ поиска отлагане на тол системата - \"не е готова и няма да бъде готова\" Системата трябваше да стартира на 16 август тази година, но още през май управляващите обявиха, че това лято ще започне само технически тест. Първоначално те предвиждаха търговската експлоатация на системата да започне през ноември. Транспортният бранш се възпротиви както на предложените от държавата цени на тол таксите, така и на неясния обхват на системата - за кои пътища ще се плаща и къде ще има т.нар. нулева ставка. Те предупредиха, че новите цени ще окажат влияние и на инфлационните процеси и ще доведат до поскъпване на стоките за крайния потребител. Според предложенията на регионалното министерство, за да се движат по магистрала или първокласен път, камионите до 12 тона ще трябва да плащат между 8 и 16 стотинки на километър. За по-тежките МПС тарифата започва от 23 ст. и достига до 94 стотинки в зависимост от екокатегорията им. Правителството отпусна 2.08 милиона за тол системата Тол системата засяга тежкотоварните превозни средства над 3,5 тона и има обхват върху около 6000 км от републиканските пътища. От 16 август все пак ще започне тестването ѝ, в което транспортният бранш ще се включи доброволно, като фирмите сами ще монтират бордови устройства на всичките си автомобили, за да се види реалното движение - изминатите километри и трафикът, както и колко е транзитът. На 3 юли ще се състои нова среща с превозвачите, на която ще бъдат отново обсъдени тарифите. Правителството отпусна 2.08 милиона за тол системата", "date": "2019.07.01", "title": "Отлагат тол системата до 1 март 2020 г."}
{"url": "https://clubz.bg/84875-zaradi_tapite_po_magistrala_trakiq_policiq_otbiva_tirovete_na_30_min", "text": "На всеки 30 минути на софийска територия по трасето на автомагистрала \"Тракия\" се спират товарните автомобили, съобщиха от пресцентъра на МВР. Причината за въведената временна организация е засиленият и в двете посоки трафик, както и ремонтните дейности в района на 12-и км на магистралата. От АПИ уточняват: Полицейските екипи са на място и подпомагат движението на леките автомобили. Обходният маршрут   и оттам по магистралата. От полицията препоръчват именно по този начин да излизаме от София. Не се посочва обаче дали тази мярка за регулация на движението ще е дългосрочна. Цял месец трудно преминаване през Кулата - Промахон бТВ предаде и за нови огромни опашки по ГКПП на излаз към Гърция. Според телевизията на \"Кулата-Промахон\" за един час се напредва едва 1 километър. Над 13 000 автомобила са минали през далеч по-малкия ГКПП-Маказа за 48 ч през почивните дни.", "date": "2019.07.01", "title": "Заради тапите по магистрала \"Тракия\": полиция отбива тировете на 30 мин."}
{"url": "https://clubz.bg/84881-a1_testva_bazova_stanciq_za_5g", "text": "Първа работеща базова станция за 5G демонстрира днес в България операторът А1. Компанията получи от Комисията за регулиране на съобщенията тестови честоти от 3440 и 3540 MHz и ги използва днес, за да демонстрира петото поколение мобилни мрежи в София. Започва ли 5G надпреварата у нас? Тези честоти са отворени за оператора през следващите шест месеца, в които по тях ще бъде тествана 5G. Това е пореден тест на родна земя, като преди както А1, така и другите български оператори са показвали някои възможности на светкавичната онлайн връзка, но с днешната демонстрация най-старият оператор у нас е с едни гърди пред конкуренцията. 5G има както потребителски приложения - VR и AR (виртуална и добавена реалност) в реално време, стрийминг на висококачествено видео и звук, както и в бизнеса и обществения сектор - например минималната латентност позволява употреба в медицината за дистанционна диагностика и интервенции, централно управление на автономни автомобили и на индустриални роботи. С 5G ще стане пълноценна и възможността за развиване на интернет на нещата, мрежа от различни смарт устройства, които обменят информация мигновено. 5G идва и в България - през 2020 година Това обаче не зависи само от операторите, а и от местните регулаторни органи. Цените, на които те ще дадат свободни честоти на операторите, ще определят дали и на каква цена ще се появи 5G в близките години у нас. Комисията за регулиране на съобщенията привества днешния тест. Оттам отбелязаха, че през март са приели по-облекчени условия за ползване на радиочестотния спектър. 5G идва и в България - през 2020 година", "date": "2019.07.01", "title": "А1 тества базова станция за 5G"}
{"url": "https://clubz.bg/84880-kasiqs_zapochna_trenirovki_dva_meseca_sled_infarkta", "text": "Икер Касияс започна лятна подготовка с \"Порто\" точно два месеца, след като получи инфаркт на миокарда по време на тренировка. Той бързо се стабилизира, но поне два пъти оттогава медии тиражираха, че се отказва от футбола и ще заеме пост в клуба на \"драконите\". Касияс след сърдечната операция: Всичко е под контрол 38-годишният Касияс два пъти опровергаваше това, а днес се яви в базата на тима заедно със съотборниците си. Все пак остава загадка дали вратарят, записал 725 мача за \"Реал\" (Мадрид) и станал световен и европейски шампион с Испания, реално ще продължи кариерата си на терена. Касияс остана в болница само пет дни след инфаркта. Целият футболен свят изрази съпричасност с величието и му пожела бързо възстановяване. На излизане от клиниката Икер отказа да се ангажира с прогнози за бъдещето си пред репортери. Според световни кардиолози - цитирани най-вече в испански и португалски медии, Икер Касияс няма как да продължи активно да играе футбол.", "date": "2019.07.01", "title": "Касияс започна тренировки два месеца след инфаркта"}
{"url": "https://clubz.bg/84861-33_dushi_zaginaha_sled_kato_avtobus_v_kashmir_propadna_v_prolom", "text": "Най-малко 33 души загинаха след като автобус пропадна в пролом в индийската част на Кашмир, съобщи източник на правителството, цитиран от Ройтерс. Това е вторият подобен инцидент за последната седмица. Кашмир – на едно „бум“ разстояние от Шангри-Ла Други 22 души бяха ранени, когато превозното средство излезе неконтролируемо от пътя, като според медийни източници то е било препълнено. Инциденти често се случват в планинския регион, тъй като пътищата са в отчайващо състояние, припомня Ройтерс. Управителят на Джаму и Кашмир Сатя Пал Майлк обяви, че много от шофьорите не са тренирани и добави, че е заповядал да се отменят лицензите им Миналата седмица 11 ученици загинаха, когато автобусът пропадна в дълбок пролом близо до региона Шопиан.", "date": "2019.07.01", "title": "33 души загинаха след като автобус в Кашмир пропадна в пролом"}
{"url": "https://clubz.bg/84862-na_4_punkta_v_sofiq_shte_se_razdava_mineralna_voda", "text": "На четири места в столицата днес ще се раздава минерална вода, съобщиха от общината. Това ще става след 13 ч. днес пред храма \"Св. Неделя\", пл. \"Орлов мост\" (при езерото \"Ариана\"), на пилоните на НДК и на площад \"Славейков\". 41,9 градуса - рекордна жега във Франция Инициативата е част от ежегодната кампания на общината в София в най-горещите летни месеци.  Водата ще се раздава до изчерпване на количествата, а това може да стане бързо, предвид максималната температура днес - 31 градуса по Целзия.  Утре пък термометърът може да удари 34°.", "date": "2019.07.01", "title": "На 4 пункта в София ще се раздава минерална вода"}
{"url": "https://clubz.bg/84859-trymp_i_kim_istorichesko_shou", "text": "С тези думи, с бавна стъпка и потупване по ръката на Ким Чен Ун президентът Доналд Тръмп стана вчера първият действащ американски лидер, стъпил в Северна Корея, коментират Зийк Милър и Джонатан Лемайър от Асошиейтед прес. Двамата написаха история в здраво укрепената демилитаризирана зона. Този специално създаден за телевизионно зрелище момент бе немислим само преди две години, когато двамата мъже си разменяха обиди и неумолими заплахи. Тръмп се отби за три часа в демилитаризираната зона, от които 80 минути прекара с Ким. Това бе проява на \"дипломация на ръкостискането\", чиято цел бе да влезе в учебниците по история, но също така и хаотичен спектакъл, отражение на взетото в последната минута решение на Тръмп да отправи покана към авторитарния лидер да се срещне с него на границата между двете Кореи.  Впоследствие остана неясно дали срещата беше повече шоу или повече съдържание. Като изключим безпрецедентните кадри и момента, достоен да заеме водещите заглавия, единственото постижение на Тръмп като че ли бе да договори споразумение за подновяване на ядрените преговори, които самият той напусна през февруари по време на последната му среща на върха с Ким във Виетнам. \n\tТръмп отдавна планираше да посети демилитаризираната зона. Трябваше да го направи през 2017 г., но пътуването бе отменено заради мъгла. Сътрудници на Белия дом казват, че публичната покана към Ким за среща там е била точно толкова спонтанна, колкото изглеждаше. В типичен за Тръмп стил всичко започна с туит. Тайнствеността, витаеща около несполучливия опит за посещение отпреди две години бе заменен с медиен шум, подстрекаван от самият президент. Тръмп каза, че Северна Корея бързо е отговорила и е изразила интерес към поканата. Американски и севернокорейски представители прекараха дълго време в събота вечерта и неделя сутринта в опит да преодолеят огромните препятствия в областта на логистиката и сигурността за уреждането на среща в такъв кратък срок.  Тръмп - първият US президент, посетил Северна Корея Дори Ким като че ли не можа да скрие изненадата си от срещата. Тръмп пръв подхвърли идеята да направи няколко крачки в Северна Корея. Ким направи жест с ръка на Тръмп отговаряйки с помощта на своя преводач: Щом направи първите си стъпки, бившата звезда от телевизионно риалити веднага се зае да режисира собственото си шоу. \"Хайде\", каза той на Ким, потупвайки го по лакътя и двамата извървяха редом 10 крачки на територията на Северна Корея. След малко се обърнаха с лице към журналистите, стоящи от страната на Юга. Тръмп съпроводи Ким обратно в Южна Корея и тогава се разрази схватка между репортери и севернокорейски телохранители, които избутаха представителите на пресата и опитаха да им попречат да заснемат момента. Блъсканицата се изостри когато лидерите отидоха в Дома на свободата от южната страна на Панминчжин, където дадоха кратки изявления пред репортери и след това се срещнаха за около 50 минути. Фотограф бе повален на земята, а един репортер бе видян облян в сълзи. В един момент новата прессекретарка на Белия дом Стефани Гришам се блъсна странично в севернокорейски телохранител, който препречваше пътя на репортерите към залата, докато други служители по сигурността френетично опитваха да отцепят зоната с жълто въже. Към разговора с Ким се присъединиха дъщерята на американския президент Иванка Тръмп и зет му Джаред Къшнър - и двамата високопоставени съветници в Белия дом. Наоколо кръжаха началникът на канцеларията Мик Мълвейни и други сътрудници. Съветникът по националната сигурност Джон Болтън, скептик по отношение на преговорите с Ким, бе по същото време на път за Улан Батор, за да участва в консултации с монголски представители по въпроси на регионалната сигурност. По едно време Иванка Тръмп и Къшнър се поспряха, за да влязат една от сините постройки, разположени на границата между двете Кореи. Запитана от репортер за пътуването й до Севера, тя отвърна \"Нереално\". Може би се готви продължение: Тръмп каза на репортерите, че е поканил Ким във Вашингтон. БТА.", "date": "2019.07.01", "title": "Тръмп и Ким - историческо шоу"}
{"url": "https://clubz.bg/84855-kato_nqma_opoziciq_populistite_se_draznqt_ot_nezavisimiq_syd_i_medii_rech", "text": "Лозан Панов посреща председателката на Върховния съд на Полша Заради явните опити за овладяване на съдебната система и рисковете за върховенството на закона Полша стана първата европейска страна, срещу която в ЕС бе задействана безпрецедентна наказателна процедура. Причините за действията на Европейската комисия се крият в започналата през 2015 г. съдебна реформа в страната, последвана от редица законодателни промени, с които полският министър на правосъдието (който в страната е и главен прокурор, б.р.) се сдоби с привилегията да уволнява и да назначава председателите на съдилищата, а в Конституционния съд и Съдебния съвет бяха назначени близки до управляващите съдии. През 2017 г. Полша промени и Закона за Върховния съд, за да намали възрастта на пенсиониране на магистратите в него. Това на практика засегна 1/3 от съдиите във ВС, включително неговия председател проф. Малгожата Герсдорф. Полският премиер към евродепутатите: Съдиите ни сега са много по-независими В същото време бе дадено право на полския президент да удължава активната служба на съдиите пенсионери след получаване на становище от Националния съдебен съвет (техния аналог на ВСС, б.р.). Което обаче не е обвързващо за държавния глава. Принудителното пенсиониране на съдиите от Върховния съд щеше да оваканти места, управляващите да назначат нови доверени им съдии. Европейската комисия започна наказателна процедура срещу Полша и заради новия дисциплинарен режим, въведен от правителството във Варшава за съдиите. Който бе удар по независимостта на съдебната система. Според една от законодателните промени в т. нар. съдебна реформа съдиите могат да станат обект на дисциплинарно разследване и санкции, ако властите сметнат, че техните решения са неподходящи. Този нов дисциплинарен режим подкопава независимостта на полските съдии, като не предлага достатъчно гаранции за тяхната защита от политически контрол, както казва Съдът на ЕС, се посочва в изявление на ЕК от април тази година. Полският дисциплинарен съвет е съставен единствено от съдии, подбрани от Националния съвет, чиито членове бяха наначени от мнозинството на управляващите в парламента. Европейската комисия започна процедура по член 7. Аргументите за това бяха, че с промените се политизира правосъдието и се нарушава разделението на властите. Само преди седмица Съдът на ЕС постанови, че с намаляването на пенсионната възраст на върховните съдии в страната и с предоставяне на президента на право да преценява дали да им разреши да работят след 65 г. нарушава тяхната несменяемост и независимост, което е неизпълнение на задълженията по договора с ЕС. Според комисията решението на президента не се основава на определени критерии, които подлежат на контрол, и по този начин налице е прекомерна свобода на преценката, позволяваща държавният глава да упражнява влияние върху съдиите във Върховния съд. Според други това може да породи основателни съмнения, по-специално на страните в производствата, относно неподатливостта на засегнатите съдии към външни фактори. Българският ВСС се \"сниши\" за ставащото в Полша За съжаление официалните представители на магистратската общност в България в лицето на ВСС не подкрепиха своите полски колеги. Искането за становище относно замразяването на членството на Полша в Европейската мрежа на съдебните съвети бе препратено от представляващия ВСС Боян Магдалинчев към българското външно министерство да даде становище дали подкрепата на ВСС за полските ми колеги ще навреди на националните ни интереси. На гласуването във ВСС едва 4-ма души подкрепиха полските магистрати. По тази причина България гласува с \"въздържал се\" по време на вота за временното прекратяване на полското членство. За щастие полските съдии получиха подкрепата на редица други европейски страни и в крайна сметка членството на Полша в ЕМСС бе замразено. В тези държави очевидно разделението на властите не е проформа. Затова те оцениха напълно адекватно опасността от нарастващия популизъм в Полша. Който за съжаление не е само полски феномен. Той съществува вече и в редица други европейски държави.  И по тази причина те предприеха решителна стъпка, за да се спре разпространението на заразата. В тази връзка един от най-известните анализатори на популизма - холандецът Кас Муде – професор в американския Юнивърсити ъф Джорджия, предупреждава, че популистите са най-силни там, където се сблъскват със слаба опозиция. Когато опзицията е слаба, популистите започват да се разочароват, че ги ограничават независимият съд и медиите. И започват да опитват да ги отслабват. В този смисъл България вече е на 111-о място по свобода на словото. А резутатите в борбата с корупцията достатъчно добре демонстрират как функционира съдебната власт. (Тук Панов напомня части от биографията на своята гостенка, научните й постижения, както и факта, че именно след въпросната реформа тя отказа да напусне поста си и магистратската общност я последва, въпреки сериозните заплахи срещу съдиите, б.р.) Пред германския федерален съд полската председателка на Върховния съд цитира една мисъл на Конрад Аденауер: За мен е огромна чест да ви представя една изключителна жена, която имаше силата и достойнството да застане открито и да се противопостави на популизма.\" Самата проф. Герсдорф разказа интересни неща за ситуацията със съдебната система в родината й. И с доста аналогии към нашата действителност. Тя даде примери как съдии са били окаляни вследствие на политическата машина, работеща в синхрон с определени медии. По неин личен адрес са изписани клевети и купчини лъжи, за които я било срам дори да ги споменава, каза още тя. И още... \"Всяка власт има тенденция за овладяване на съда - това се е случвало и в миналото. Напоследък този натиск е много силен, много остър и на практика това води до зависимост на съдиите и съда от министъра на правосъдието - включително и за това дали да се пусне или да не се пуска климатизацията в съда\", каза председателката. Тя подчерта, че никога не биха могли да успеят без подкрепата на обществото, браншовите организации и дори на... Бог - на когото се молела. Тя нарече „първостепенна ценност“ разделението на властите, залегнало в Конституцията както на Полша, така и в България. Проф. Герсдорф сподели, че магистратите ходели в църква и палели свещи в нейна подкрепа. \"Образовайте обществото\", призова на няколко пъти върховната съдийка. Полският премиер към евродепутатите: Съдиите ни сега са много по-независими Българският ВСС се \"сниши\" за ставащото в Полша", "date": "2019.07.01", "title": "Като няма опозиция, популистите се дразнят от независимия съд и медии (РЕЧ)"}
{"url": "https://clubz.bg/84849-rashidov_za_poleznostta_na_peevski_evtiniq_tok_na_dogan_i_pyrformansite_na_lukankite", "text": "Делян Пеевски и Ахмед Доган може и да са полезни. Партиите са като бизнеса - един човек е начело и той решава кого да отстрани - това не е дъвка за всеки. В капитала едно нещо струва толкова, колкото му вземеш. Пърформансите на луканките определят вече културния вкус на обществото. Това са част акцентите от днешното участие на бившия министър на културата, сега председател на ресорната парламентарна комисия Вежди Рашидов, в сутрешния блок на бТВ. Според анонса Рашидов, който е и един от най-изявените ни скулптори, трябваше да коментира основно скандала с фалшивите картини в галерия \"Структура\", но разговорът тръгна във всякакви посоки. Пеевски би инвестирал в ТЕЦ-а на Доган По думите на председателя на комисията по култура Пеевски и колегите му депутати от ДПС са направили \"няколко интересни законопроекта\" и даде пример с регулацията в медийното законодателство, каквато самият Рашидов отдавна приветства. Водената от него комисия се занимава и с медийни въпроси. А за една друга известна личност от ДПС - почетния председател Ахмед Доган, посочи: Последното бе по повод новото битие на Доган като собственик на ТЕЦ-Варна и пристанището към него, което е на път да изземе функциите на държавния порт. ДАНС и НАП ще се занимават с Доган заради ТЕЦ \"Варна\" (ВИДЕО) Рашидов бе помолен да коментира и отсъствието на бившия втори в ГЕРБ - разжалвания от Бойко Борисов заради \"Апартаментгейт\" Цветан Цветанов.  Борисов за Цветанов: Все едно да питаш БСП за Жан Виденов Той коментира и приключилата проверка на КПКОНПИ за конфликта на интереси от редица лица, в това число самият Рашидов, заради сигнали за придобиването на съмнително евтини имоти. Разбира се, въпросната проверка не уличи нито един властимащ в конфликт на интереси. Както и няколко депутати от опозицията. По думите му \"доста е мешана салата\" при тези, които критикуват. КПКОНПИ: Всички в \"Апартаментгейт\" са невинни А по собствения си апартаментен казус посочи: \"Моето ДДС забравят да го сложат. Не е 900 евро, а над 1000 (квадрата, б.р).\" Според него, за да уличиш някого в престъпление, трябва да го докажеш, което в случая не е било направено: Прокуратурата възложи проверка за фалшификатите в галерия \"Структура\" За Рашидов случаят с галерия \"Структура\" \"е за затвор\" и проблемът с пазара на изкуството у нас е голям. Според бившия министър трябва да има много строги наказания, които трябва да минат през промяна в законодателството. \"Този проблем навсякъде го има\", заяви още Рашидов и допълни, че законът у нас трябва да е по-строг и да се прилага. По думите му след дрогата на черния пазар следват антиките и изкуството по размер. , посочи той. Ексминистърът коментира и културата в България като цяло:  ДАНС и НАП ще се занимават с Доган заради ТЕЦ \"Варна\" (ВИДЕО) Борисов за Цветанов: Все едно да питаш БСП за Жан Виденов КПКОНПИ: Всички в \"Апартаментгейт\" са невинни Прокуратурата възложи проверка за фалшификатите в галерия \"Структура\"", "date": "2019.07.01", "title": "Рашидов за полезността на Пеевски, евтиния ток на Доган и пърформансите на луканките"}
{"url": "https://clubz.bg/84860-tok_parno_i_topla_voda_poskypvat_ot_dnes", "text": "От днес, 1 юни, Комисията за енергийно и водно регулиране ще обяви нови цени на тока, парното и топлата вода.  Средното увеличение електроенергията за страната ще е с 3,5%, колкото е и средното за абонатите на ЧЕЗ. При EVN и Енерго Про обаче ръстът е 3,6% и 3,4%, съответно.  Сделката с ЧЕЗ – трети дубъл Парното и топлата вода пък се вдигат сред с 4,5%. Но разликите там в различни части на страната са много по-големи - за София ръстът ще е 4,3%, около 7% - в Пловдив, Плевен, Бургас, Враца и Велико Търново, но за Габрово и Разград - 12% и над 17%. В Сливен пък ще има поевтиняване с 0,4%. По-скъпи ток и парно - обществено обсъждане в КЕВР Добрата новина за българските пенсионери е, че от днес има и ръст на пенсиите им - с около 5,7%. От днес: над 2 милиона пенсионери с малко увеличение на парите за старост Средната пенсия става 386 лв, а минималната - 219 лв. Вдига се и таванът - от 910 на 1200 лв. За това увеличение правителството отдели допълнителни 277 млн. лв.  По-скъпи ток и парно - обществено обсъждане в КЕВР От днес: над 2 милиона пенсионери с малко увеличение на парите за старост", "date": "2019.07.01", "title": "Ток, парно и топла вода поскъпват от днес"}
{"url": "https://clubz.bg/84850-ot_dnes_nad_2_miliona_pensioneri_s_malko_uvelichenie_na_parite_za_starost", "text": "Над 2 130 000 пенсионери ще получат увеличение с 5,7 на сто на пенсиите си от днес - 1 юли. Промяната е в изпълнение на предвиденото в Кодекса за социално осигуряване увеличение на всички пенсионни плащания, отпуснати с начална дата до 31 декември 2018 година. Това съобщи Националният осигурителен институт, цитиран от БТА. Увеличение със същия процент от днес ще има и при пенсиите, приравнени на минималния размер за съответния вид пенсия, включително и за отпуснатите през 2019 г. Така, независимо от датата на отпускането, минималната пенсия за осигурителен стаж и възраст ще нарасне от 207,60 на 219,43 лв., а социалната пенсия за старост ще се увеличи от 125,58 на 132,74 лева. Борисов за 2019 г.: Рекордно голям бюджет с ръст на БВП, пенсии и заплати Нови ще са и минималните размери на останалите пенсии за трудова дейност, както и несвързани с трудова дейност, които се определят в процент от посочените минимални размери.  За тези увеличения са заложени общо 277 милиона лева допълнителни разходи за пенсии спрямо Закона за бюджета на ДОО за миналата година. Вследствие на предвиденото повишаване на максималния размер на получаваните една или повече пенсии на 1200 лв. от 1 юли, около 43 000 пенсионери, чиито изплащани размери на пенсиите в момента са ограничени на 910 лв., ще започнат да получават техните действителни размери. Пенсиите на 26 000 пенсионери ще продължат да са ограничени на новия по-висок \"таван\". В резултат на увеличението се очаква средният размер на пенсията на един пенсионер у нас през 2019 г. да достигне 386,27 лева. Догодина: 5.7% ръст на пенсиите, 560 лева минимална работна заплата За новите размери на пенсиите няма да бъдат изпращани разпореждания на хората. Те ще могат да се информират за тях чрез електронната \"Справка за издадени пенсионни разпореждания по ЕГН и ПИК\" на интернет страницата на Националния осигурителен институт (НОИ) или като заявят безплатното получаване на екземпляр от разпореждането в съответното териториално поделение на института. Изплащането на пенсиите за юли 2019 г. от НОИ ще започне на 8 юли (понеделник) и ще приключи на 22 юли (понеделник). Изплащането на сумите чрез пощенските станции ще бъде извършено съобразно изготвен график, който ще бъде предварително обявен във всяка една от тях. Преводите на юлските пенсии по сметките на пенсионерите, които получават парите си по банков път, ще бъдат извършени на 8 юли 2019 година. Догодина: 5.7% ръст на пенсиите, 560 лева минимална работна заплата", "date": "2019.07.01", "title": "От днес: над 2 милиона пенсионери с малко увеличение на парите за старост"}
{"url": "https://clubz.bg/84848-nova_ideq_pametnikyt_na_syvetskata_armiq_da_byde_pogreban", "text": "Паметникът на Съветската армия да бъде погребан под хълм предлага Борислав Игнатов, председател на Камарата на архитектите в България. Това е втората идея на архитекта за трансформация на спорния монумент. Паметникът на Съветската армия предизвиква у мнозина у нас крайни реакции и призиви за демонтаж, тъй като е издигнат в чест на армия, с помощта на която през 1944 г. в България е извършен държавен преврат, последван от репресии над елита на нацията. Решение за премахването на паметника има – взето е през 90-те от Столичната община – но все още не е изпълнено. През годините монументът често е ставал обект на нападения –  поставяни са му надписи със спрей, а най-ярката проява бе през 2011-а, когато художниците от групата „Дистрактив криейшън“ оцветиха едно от скулптурните пана във вид на комикс. Руското посолство у нас реагира остро пред българското правителство след тези случаи, а в момента Руската федерация подготвя закон за наказателна отговорност за унищожаване и повреждане на символи на воинската слава на Русия – включително и в други държави. Рисуваш върху Съветската армия? Отиваш в ареста През юни тази година Борислав Игнатов сподели във фейсбук идея паметникът да бъде променен – вместо войниците с шмайзери на върха на постамента той предлага да бъде поставен гербът на България, а отпред да има надпис „България над всичко“. Въпреки че бе направено в наверечерието на местните избори, предложението изглеждаше като случаен каприз на въображението, поднесено в условно наклонение: „Ако бях кмет…“ Но идеята му предизвика широк обществен интерес, понрави се на мнозина патриотично настроени потребители на фейсбук и излезе от социалната мрежа, след като архитектът бе поканен да изложи мисълта си по телевизиите. Днес, половин месец след онова хрумване, Борислав Игнатов лансира втора идея за метаморфоза на паметника – да бъде затрупан с пръст, превърнат в стръмно възвишение и залесен. Направи го отново във фейсбук, като „надграждане на идеята“. Архитектът припомня основните критики към идеята му за герб върху постамент: Затова решава да доразвие концепцията си за промяна на монумента и предлага нов вариант, като подчертава, че идеята е негова инициатива и не е обвързана с други лица или организации:    ", "date": "2019.07.01", "title": "Нова идея: Паметникът на Съветската армия да бъде погребан"}
{"url": "https://clubz.bg/84851-princesa_daqna_shtqla_da_se_snima_v_bodigard", "text": "Британската принцеса Даяна е имала интерес да се снима в продължението на филма \"Бодигард\" (1992). Планът обаче не се е осъществил поради трагичната й смърт в автомобилна катастрофа в Париж през август 1997 г., предаде ТАСС, цитирана от БТА. Намерението на принцеса Даяна е разкрил за сп. \"Пийпъл\" актьорът Кевин Костнър, който изпълнява главната роля във филма заедно с певицата Уитни Хюстън.  Даяна – принцесата с много лица Костнър за първи път разказва, че бившата съпруга на принц Андрю, Сара Фъргюсън, е съдействала за преговорите с Даяна. Актьорът е получил сценария за \"Бодигард 2\" ден преди смъртта на принцесата.", "date": "2019.07.01", "title": "Принцеса Даяна щяла да се снима в \"Бодигард\""}
{"url": "https://clubz.bg/84857-ot_dnes_evtin_rouming_v_zapadnite_balkani", "text": "От днес гражданите и бизнесът в шестте балкански държави - , ще плащат в пъти по-малко, когато са в роуминг в региона на Западните Балкани, съобщиха от представителството на Европейската комисия в София. Потребителите ще ползват значително намаление на техните роуминг тарифи в региона, като  . За един смс ще се плаща с 58% по-малко. Най-драстично е намалението за пренос на данни – 78%. Така един мегабайт вече ще струва максимум 20 евроцента. Новото регионално споразумение е първата стъпка за постигане на “роуминг като у дома” в рамките на Западните Балкани, като допълнителни намаления на тарифите се очакват от 1 януари 2020. Постигнатото споразумение е част от Цифровата програма за Западните Балкани, инициирана от българския еврокомисар Мария Габриел по време на Българското председателство на Съвета на ЕС. Какви са заблудите при ползване на интернет в роуминг Трудният процес, по време на който тя беше авторитетен медиатор на преговорите между политическите лидери на шестте държави и мобилните оператори, се придвижи с бързи темпове напред и споразумението беше подписано на 4 април. Така само година по-късно, драстичното намаление на роуминг тарифите е факт благодарение на усилията на българския еврокомисар.", "date": "2019.07.01", "title": "От днес - евтин роуминг в Западните Балкани"}
{"url": "https://clubz.bg/84852-galyp_interneshynyl_30_ot_bylgarite_izobshto_ne_vqrvat_na_mediite_v_stranata", "text": "Какво е световното равнище на доверието в националните и международните медии и къде седи България в това отношение. Това показва ново изследване на асоциация \"Галъп интернешънъл\", проведено в 58 държави по целия свят и сред близо 60 000 респонденти, излъчено и по  . В България не се открояват крайни стойности, отчитат социолозите. Но все пак -  По отношение на доверието в националните медии 52% от световното население избира по-скоро уклончивия отговор \"Вярвам само до определена степен\", 22 на сто споделят, че по принцип вярват, а 21% категорично заявяват, че нямат доверие на националните медии в своята държава. Останалите 5% не могат да отговорят. България остава № 111 по свобода на медиите. С Етиопия... Сходна е картината и по отношение на международните медии – също 52% по света споделят,  че вярват, но само до определена степен, 18% имат доверие, а 23 на сто въобще не се доверяват на информацията от чуждестранните медии. Останалите се затрудняват да отговорят. В България не се открояват крайни стойности. По отношение на националните медии 48% избират опцията \"вярвам до определена степен\". 30 на сто от българите заявяват, че изобщо не им вярват, а 16% обикновено се доверяват. Останалите 6% се колебаят. Колебанието става по-сериозно, когато стане дума за международните медии - 16% е делът на тези, които не знаят как да отговорят. 45 на сто вярват до определена степен, 24% не се доверяват, а 15% - по-скоро се доверяват. 48% - До определена степен 16% - Обикновено да 30% - Изобщо 6% - Без отговор *** 52% - До определена степен 22% - Обикновено да 21% - Изобщо 5% - Без отговор", "date": "2019.07.01", "title": "\"Галъп интернешънъл\": 30% от българите изобщо не вярват на медиите в страната"}
{"url": "https://clubz.bg/84854-syvetnik_na_trymp_zagatna_za_amnistiq_za_huavej", "text": "Икономическият съветник на Белия дом Лари Къдлоу коментира снощи, че има значителни шансове американските компании да получат лицензи за продажба на продукти на китайския технологичен гигант \"Хуавей\" (Huawei), който е сред основните причини за напрежението в търговските отношения между Пекин и Вашингтон, предадоха световните агенции. Къдлоу направи това изявление след сключеното примирие в търговската война между двете най-големи икономики в света, след като Вашингтон се отказа да наложи нови мита за китайския внос, уточни АФП. САЩ смекчиха ограниченията на Хуавей В събота президентът на САЩ Доналд Тръмп вече спомена за възможността да бъдат смекчени американските ограничителни мерки срещу \"Хуавей\" и най-вече при продажбата на оборудване, което \"не представлява голям проблем за националната сигурност\". Има значителни шансове Министерството на търговията да отвори вратата и да предостави нови лицензи, посочи Къдлоу в ефира на Фокс нюз. ", "date": "2019.07.01", "title": "Съветник на Тръмп загатна за амнистия за \"Хуавей\""}
{"url": "https://clubz.bg/84853-34_ubiti_i_68_raneni_v_eksploziq_v_centyra_na_kabul", "text": "Най-малко 34 души са убити, а най-малко 68 са ранени при взрива, разтърсил тази сутрин центъра на афганистанската столица Кабул, предадоха агенциите Синхуа и ТАСС, цитирани от БТА. Взривът отекна в 8,55 ч. местно време (4,25 ч. по Гринуич) в квартала Пули Махмуд Хан, разказа говорителят на Министерството на вътрешните работи на Афганистан Насрат Рахими. Над града сега се издига стълб черен дим, а в зоната на взрива се чува стрелба. Франс прес уточнява, че взривът е станал в пиков час в гъстонаселен район близо до сградата, в която се намира телевизия \"Шамзад\", която дори спряла за кратко да излъчва, а после показала кадри от силно повредените си помещения. В района се намират и афганистанските федерации по футбол и по крикет, както и военни сгради, допълва Франс прес. Атентат на летището в Кабул при завръщането на вицепрезидент-изгнаник Асошиейтед прес припомня, че наблизо се намира и американското посолство. ТАСС припомня, че в зоната на взрива се намира и Министерството на отбраната на Афганистан. Експлозията е била причинена от кола бомба, предадоха Асошиейтед прес и ДПА, като се позоваха полицейски и здравни представители. Колата се взривила пред сградата на Министерството на отбраната. После въоръжени мъже нахлули в съседна висока сграда, разположена в оживен пазар, и започнали да стрелят по министерството оттам, допълва АП, като се позовава на полицейски източник. Районът вече е отцепен от полицията и от специалните сили. Взривът става в момент, в който в катарската столица Доха се води нов кръг от разговори между представители на талибаните и американски представители. Те започнаха в събота. Няколко часа по-късно талибаните поеха отговорност за екплозията.", "date": "2019.07.01", "title": "34 убити и 68 ранени в експлозия в центъра на Кабул"}
{"url": "https://clubz.bg/84858-kristalina_georgieva_predsedatel_na_evropejskiq_syvet", "text": "Кристалина Георгиева, и.д. президентка на Световната банка, може да стане председателка на Европейския съвет, твърдят дипломати в кулоарите на срещата на върха на ЕС в Брюксел. По непотвърдени официално данни номинацията й е част от компромис между лидерите, според който холандският социалдемократ Франс Тимерманс, сега първи зам.-председател на Европейската комисия, ще стане неин председател. Според Ройтерс пакетът от висши назначения включва белгийския либерал Шарл Мишел, сега служебен премиер на страната си, като върховен представител ЕС по външната политика и сигурността, германеца Манфред Вебер - за председател на Европейския парламент. Вебер беше водещият кандидат на десноцентристката Европейска народна партия (ЕНП) за председател на Европейската комисия. Въпреки че ЕНП спечели най-много места в новия Европейски парламент, Вебер не получи достатъчна подкрепа между държавните и правителствените ръководители на 28-те, които заседават в Европейския съвет. Председателят на Европейския съвет организира и ръководи срещите на върха на ЕС. Неговият мандат е от две години и половина и държавните и правителствените ръководители го избират с квалифицирано мнозинство. Европейският съвет определя стратегическите насоки на ЕС, докато Съветът на ЕС (известен още като Съвет на министрите) заедно с Европейския парламент приема законодателството за тяхното осъществяване по проекти, представени от Европейската комисия. Тя е единствената от европейските институции, която има законодателна инициатива. Ако Георгиева получи поста, тя ще наследи на него поляка Доналд Туск. И двамата представляват ЕНП. Европейският парламент се събира утре в Страсбург на първата си сесия след изборите от 23-26 май. На нея той трябва да избере своя председател. Това обаче е един от висшите постове в ЕС, за които Европейският съвет се споразумява в пакет. Затова лидерите са в маратонски заседания в Брюксел от снощи до сега. Според дипломати, запознати със ставащото в Европейския съвет, Италия и Полша, които са против Тимерманс, настояват номинациите да бъдат подложени на тайно гласуване с надеждата, че ще успеят да торпилират кандидатурата му. Председателят на Европейския съвет Доналд Туск обаче не е склонен да поиска такова гласуване днес, казват източниците, пожелали анонимност. Открито против кандидатурата на холандеца дотук се изказаха Австрия, Италия, Румъния и държавите от Вишеградската четворка (Полша, Унгария, Чехия и Словакия). В сегашния си мандат Тимерманс влезе в конфликт с Полша и Унгария, задвижвайки механизми за санкции заради политики, в които Брюксел вижда погазване на върховенството на закона. Комисията критикува румънското правителство за връщане назад в антикорупционното законодателство, докато евроскептичното и антиелитистко правителство в Рим е принцип против убеден проевропеец и представител на брюкселския елит, какъвто е Тимерманс. Пребен Ааман, говорител на Туск, написа в туитър, че след кратка пауза лидерите са подновили консултациите си, т.е., че така описаните номинации не се окончателни и още се обсъждат.     Според други източници сделката е по-сложна и включва повече имена: Франс Тимерманс - председател на Комисията, Кристалина Георгиева - председател на Европейския съвет, Шарл Мишел - върховен представител, Маргрете Вестагер (първи зам.-председател на Комисията или върховен представител), Манфред Вебер и Ги Верхофстад - последователно председатели на Европейския парламент за по 2 години и половина, колкото е мандатът на председателя. Верхофстадт - бивш министър-председател на Белгия, беше доскоро лидер на групата на либералите в Европейския парламент. Датската либералка Вестагер е в момента еврокомисарка по конкуренцията.", "date": "2019.07.01", "title": "Кристалина Георгиева - председател на Европейския съвет?"}
{"url": "https://clubz.bg/84764-di_velt_koj_igrae_po_svirkata_na_putin", "text": "Преди няколко дни руският президент Владимир Путин подписа указ, който е със силата на закон и нанася тежък удар върху икономиката на една чужда държава. За да защити национални интереси, стопанинът на Кремъл забрани полети на самолети на руски авиокомпании до Грузия. Така руски граждани вече не могат да летят до Грузия с преки полети. Причина за забраната бяха масови демонстрации срещу изказване на руски депутат в грузинския парламент. След войната в Грузия през 2008 г. Москва и Тбилиси скъсаха дипломатическите си отношения. По време на руската инвазия де факто Русия продължава да държи под окупация 20 на сто от грузинската територия. Москва призна непокорните провинции Абхазия и Южна Осетия като независими държави, чиято политика в действителност се прави в Москва. Малката държава Грузия с население от 3,7 милиона се стреми към сближаване с ЕС и НАТО, но същевременно желае стабилизиране на икономическите отношения с Русия. НАТО продължава подготовката за членство на Грузия В момента 60 на сто от грузинските марки вина се изнасят в Русия. Същеврменно страната се превърна в притегателен център за руски туристи. През 2018 г. Грузия беше посетена от 1,4 милиона руски туристи. Да припомним, че по съветски времена за гражданите на СССР Грузия беше нещо като Италия. Въпреки настоящото политическо напрежение между Москва и Тбилиси руснаците обичат страната на виното и слънцето. Грузия е атрактивна и поради факта, че в болшинството си местното население разбира руски. Този факт улеснява и туристи от други бивши съветски републики, като Украйна. Въпреки усилията на Тбилиси да привлече посетители и от други държави, европейците не намират Грузия за атрактивна туристическа дестинация. Техният брой възлиза на близо 360 000 годишно. Редом с руснаците туристи идват от Турция и съседните на Грузия държави Армения и Азербайджан. Указът на Путин ще е крайно болезнен за Тбилиси. Според експерти грузинската икономика ще губи между 100 и 250 милиона долара годишно или около 6 на сто от приходите на страната. Но в действителност цифрата може да се окаже и далеч по-голяма. Само през миналата година руските туристи са похарчили в Грузия сума, равняваща се на 632 милиона евро. Руските ракети идват в Турция до 10 дни С указа си Путин нанася удар върху управляващата в Грузия от 2012 г. партия “Грузинска мечта” на олигарха Иванишвили, който поддържаше бизки отношения с Русия. Противниците му го наричаха отявлен русофил. През изминалите години обаче Иванишвили попадаше под все по-голям натиск. При това вътрешната политика играеше по-голяма роля в сравнение с външната. Така поне смята експертът по Кавказ Томас де Уол. Противниците на Иванишвили го обвиняват, че монополизирал властта в цяла Грузия. В момента в страната няма нито един кмет от опозицията. Иванишвили въведе правна реформа, по силата на която упражнява контрол върху съдии и съдилища на всички нива. През 2018 г. икономическият ръст на Грузия възлезе на 4,8 на сто, но далеч по-малко в сранение с 2000 г. Отново се възвръща корупцията, преборена до голяма степен от тогавашния президент Михаил Саакашвили. Грузинците са бесни от корупционни скандали в общините. Според актуални социологически проучвания някогашната надежда Иванишвили сега е най-недолюбваният политик. Твърде вероятно е да загуби властта си на парламентарните избори догодина. Путин: Либерализмът се самоизяжда Защо точно сега Путин нанася удар срещу политик, който се застъпва за нормализиране на отношенията между двете държави? В действителност Путин не се интересува от стабилни отношения с Грузия. Дори прагматичното правителство на Иванишвили не иска да се подчини на Путин, като признае независимостта на Абхазия и Южна Осетия. В този смисъл нестабилността в страната е добра новина за Путин. Същевременно неговата демонстрация на сила е послание и към други бивши съветски републики. Единственото сигурно е кой ще играе по свирката на Путин. Всички останали по всяко време трябва да очакват лоши изненади. Руските ракети идват в Турция до 10 дни Путин: Либерализмът се самоизяжда", "date": "2019.07.01", "title": "\"Ди Велт\": Кой играе по свирката на Путин"}
{"url": "https://clubz.bg/84843-borisov_kym_timermans_ochertava_se_kompromis_%E2%80%93_ti_na_komisiqta_video", "text": "Това каза българският премиер Бойко Борисов около полунощ брюкселско време на Франс Тимерманс – кандидата на европейските социалисти да оглави Еврокомисията.     Бойко Борисов: ЕНП подкрепя Вебер Срещата се състоя в българското постоянно преставителство в ЕС. Борисов специално излезе от сградата на Европейския съвет, за да приеме холандеца в мисията на страната ни. Така Борисов отстъпи от изказаната няколко часа по-рано позиция, че Европейската народна партия (ЕНП), чийто член са и ГЕРБ, твърдо държи на своя водещ кандидат Манфред Вебер. Борисов и останалите премиери от ЕНП вдигнаха бунт срещу германската канцлерка Ангела Меркел. Причина бе, че тя отстъпи и се съгласи Еврокомсията да бъде оглавена не от Манфред Вебер, а от Тимерманс. Самата Меркел участва в изработването на „пакет“, разпределящ висшите постове в ЕС. Това се случи на срещата на Г-20 в Осака. Дипломати: Тимерманс е изборът за председател на Еврокомисията ЕНП на бунт срещу Меркел заради Вебер Бойко Борисов каза на Тимерманс, че са работили отлично заедно по въпроси като влизането на България в Шенген, Механизма за сътрудничество и проверка (МСП), реформите. Холандецът е първи зам.-предсдател на ЕК, отговарящ за спазването на върховенството на закона. Но допълни, че,  . Франс Тимерманс се съгласи с думите му. Междувременно в Туитър се появи следният шарж:  \n\t В кампанията си преди европейските избори Тимерманс остро критикува президента на САЩ Доналд Тръмп, включително за \"идиотски\" позиции по политиката за климата. Срещата между двамата се състоя след прекъсването на заседанието на Съвета, което обяви неговият председател Доналд Туск. Самият той започна двустранни срещи с няколко лидери. Очакваше се заседанието да бъде подновено след два часа. Европейският съвет започна при румънското председателство на ЕС и продължи при финландското. \"Смяната на караула\" стана в полунощ брюкселско време (1 часа сутринта българско). Хелзинки оглавява от днес съюза за 6 месеца. Дипломати: Тимерманс е изборът за председател на Еврокомисията ЕНП на бунт срещу Меркел заради Вебер", "date": "2019.07.01", "title": "Борисов към Тимерманс: Очертава се компромис – ти на Комисията (ВИДЕО)"}
{"url": "https://clubz.bg/84844-kurshumi_i_gaz_sreshtu_uchastnicite_v_prajda_v_istanbul", "text": "Силите за сигурност атакуваха с гумени куршуми участниците в Прайда, организиран от ЛГБТ общността в Турция. Полицията в Истанбул използва и сълзотворен газ, за да ги разпръсне. До късно през нощта продължиха сблъсъците на полицията с демонстрантите. Има много ранени и арестувани. Хиляди хора вчера се събраха край централния площад \"Таксим\", за да участват в традиционното шествие на активистите на ЛГБТ общността.  Валийството в Истанбул забрани провеждането на парада. Това става за шеста поредна година. Площад \"Таксим\" бе заграден с бариери. Полицаи и бронирани коли бяха блокирали улиците около площада. Въпреки забраната обаче хиляди хора със знамена и плакати се събраха в ранния следобед в централния район \"Бейоглу\" на мегаполиса и тръгнаха към \"Таксим\". Но полицията не ги допусна на площада. Тогава те се събраха в една от страничните улици на \"Бейоглу\". Тук от името на участниците бе прочетено обръщение до властите, в което те протестират срещу забраната на Парада на гордостта. В обръщението се изтъкваше, че властите пет поредни години дискриминират мирните прояви на ЛГБТ общността и служат си с антидемократични средства срещу нея. След като бе прочетено обръщението, полицията започна да разгонва тълпата със сила. Но хората не си тръгнаха. Тогава полицаите стреляха с гумени куршуми срещу множеството и използваха сълзотворен газ, за да го разпръснат. Последваха сблъсъци между демонстрантите и полицията. След това обаче демонстрантите продължиха протестите в страничните улици на града. Полицейските екипи отново атакуваха участниците. Сблъсъците продължиха часове наред. Има ранени, но не се съобщава броят им. Много участници са арестувани. Полицията е блокирала пл. \"Таксим\" и не допуска посетители, съобщава БТА.", "date": "2019.07.01", "title": "Куршуми и газ срещу участниците в Прайда в Истанбул"}
{"url": "https://clubz.bg/84846-phenqn_vyzhvalqva_sreshtata_na_kim_s_trymp", "text": "Северна Корея окачестви вчерашната среща между своя лидер Ким Чен Ун и американския президент Доналд Тръмп в демилитаризираната зона между двете Кореи като \"историческа\" и \"изключителна\", предаде Франс прес. \n\tДвамата лидери изразиха съгласие да \"възобновят и продължат ползотворните разговори за постигане на нов напредък в денуклеаризацията на Корейския полуостров\", съобщи севернокорейската държавна осведомителна агенция КЦТА.  \n\tС тази среща Тръмп стана първият действащ американски президент, стъпил в Северна Корея, отбелязва Ройтерс. Срещата, предложена от Тръмп в пост в Туитър, за която Ким каза, че го е изненадала, демонстрира разбирателството между двамата, но според анализатори Тръмп и Ким не са по-близо до стесняване на пропастта между позициите им, отколкото когато се разделиха след срещата си във Виетнам през февруари. Тръмп - първият US президент, посетил Северна Корея Ким заяви, че добрите му лични връзки с Тръмп са направили една такава драматична среща възможна при едва еднодневно предизвестие и че отношенията с Тръмп ще продължат да дават добри резултати, отбеляза севернокорейската агенция. \n\tСмелото решение, довело до историческата среща, създаде безпрецедентно доверие между двете страни, подчерта КЦТА. \n\tМалко преди да отпътува от Южна Корея, където беше заедно с президента Тръмп, държавният секретар на САЩ Майк Помпео каза пред репортери, че нов кръг преговори вероятно ще има през юли и преговарящи от севернокорейска страна ще са дипломати от външното министерство, отбелязва БТА.", "date": "2019.07.01", "title": "Пхенян възхвалява срещата на Ким с Тръмп"}
{"url": "https://clubz.bg/84845-ruskite_raketi_idvat_v_turciq_do_10_dni", "text": "Първата доставка на руски зенитно-ракетен комплекс С-400 в Турция ще се осъществи в рамките на 10 дни, заяви турският президент Реджеп Тайип Ердоган, цитиран от Ройтерс, ден след каза, че няма да има американски санкции заради сделката. \n\tСъюзници в НАТО, САЩ и Турция влязоха в конфронтация заради решението на Анкара да купи комплекси С-400, като Вашингтон предупреди, че ще наложи санкции, ако въоръжението бъде доставено, предаде БТА. \n\tТурция отхвърли предупрежденията и заяви, че няма да се откаже. \n\tСАЩ твърдят, че системите С-400 ще изложат на риск техните изтребители Ф-35, в чието производство Турция участва и каквито планира да купи. Вашингтон започна официално отстраняването на Турция от програмата Ф-35, прекратявайки обучението на турски пилоти в САЩ. \n\tСпоред изявление на Ердоган от събота обаче американският му колега Доналд Тръмп казал, че няма да има санкции заради руската сделка и че отношението към Турция по този въпрос е било несправедливо.  \n\tБелият дом каза, че Тръмп е изразил загриженост във връзка със сделката за С-400 и насърчил Турция да работи със САЩ по отбранителното сътрудничество за укрепването на НАТО. \n\tПред репортери след срещата на Г-20 в Япония, където имаше двустранни разговори с Тръмп, Ердоган изрази мнение, че спорът около С-400 ще бъде преодолян \"без проблем\". В телефонните ни разговори, на двустранната ни среща г-н Тръмп досега не е казвал \"Ще наложим санкции\". За С-400 той ми каза Пред журналисти в Осака Ердоган заяви, че страната му никога няма да приеме положително американския мирен план за Близкия изток на стойност от 50 милиарда долара, отбеляза телевизията. \n\tПрезидентът каза също, че \"някои хора\" плащат \"сериозни пари\" за погребването на темата за убийството на саудитския журналист Джамал Хашоги. \n\tОсвен това Ердоган съобщи, че през юли лидерите на Русия, Иран и Турция ще се срещнат, за да обсъдят ситуацията в Сирия, допълни НТВ.", "date": "2019.07.01", "title": "Руските ракети идват в Турция до 10 дни"}
{"url": "https://clubz.bg/84847-svilenski_za_jablqnov_ninova_ima_edno_pravo_da_izbere_ekipa_si", "text": "Така депутатът от левицата Георги Свиленски коментира по бТВ отстраняването на колегата му Валери Жаблянов от тясното ръководство на партията.  В неделя пленумът на БСП избра 7 нови членове на изпълнителното бюро - Манол Генов, Милка Христова, Стоян Мирчев, самият Георги Свиленски, Весела Лечева, Николай Бериевски и Асен Гагаузов. Гласуването на кандидатурите бе анблок и с две трети мнозинство. Предложенията бяха направени от Нинова.  Корнелия Нинова вкара 7 нови в ръководството на БСП По нейно предложение от Изпълнителното бюро бе отстранен Жаблянов. Сред мотивите за отстраняването му са нарушен екипен принцип, липса на активност в идейните дискусии, както и неучастието му в Парламентарната асамблея на Съвета на Европа. Жаблянов бе готов и да заеме поста на Нинова, след като тя хвърли оставка след провала на левицата на евровота, но това не бе коментирано като мотив за отстраняването му. До въпросната оставка обаче така и не се стигна, защото лидерката я оттегли по време на конгреса. По думите на Свиленски след голямата подкрепа от конгреса, вчера Нинова получила такава и от Националния съвет.  , посочи той. И отново изтъкна защо Жаблянов е бил остранен: \"липса на екипност, отсъствието от ПАСЕ и дейността му като председател на комисията по идейните въпроси по подготовката на конгресните документи.\" Валери Жаблянов - правилно отстранен от НС заради \"народния съд\" На коментара на самия Жаблянов след пленума, че се остраняват хора заради критично мислене, Свиленски посочи: На въпрос свързано ли е с прибързаната заявка на Жаблянов да седне в стола на Нинова, пък отговори: Освен Нинова след провала на вота самият Свиленски подаде оставка като шеф на предизборния щаб, но за разлика от лидерката не я оттегли. Затова бе попитан само той ли пое отговорност на финала. Депутатът и прясно избран член на ръководството коментира, че пряката отговорност и работа по предизборния щаб е била негова \"и е нормално председателят на щаба да подаде оставка за непостигнати резултати\". За него включването в Изпълнителното бюро не било повишение. БСП похарчила цялата си субсидия На пленума бяха отхвърлени всички спекулации относно финансите на партията - че били откраднати парите, че касата била празна, каза още Свиленски в коментар за партийните субсидии и харчове. Левицата трябва да върне над 4 милиона лева, които са били надвнесени от Министерство на финансите. Както е известно години наред партиите са получавали субсидия от над 13 лева на глас вместо 11 лева както е по закон. Левицата обаче използва голяма част от средствата си по кампанията за евровота и за разлика от ГЕРБ няма милиони на влог в банка. Поради тази причина ще връща парите на траншове. Валери Жаблянов - правилно отстранен от НС заради \"народния съд\" БСП похарчила цялата си субсидия", "date": "2019.07.01", "title": "Свиленски за Жаблянов: Нинова има едно право - да избере екипа си"}
