{"url": "http://clubz.bg/57464-big_ben_zatihna_predstoi_golqm_remont", "text": "Най-известният часовник в света - \"Биг Бен\" в Лондон, би днес за последен път за следващите 4 години. Кулата и часовника, които са на Уестминстърския дворец, ще претърпят сериозен ремонт. Символът на британската столица ще бъде дълго време обвит в скеле. Часовникът, който скоро ще стане на 160 години, ще бъде изцяло разглобен, частите му ще бъдат прегледани и обновени.  Покривът на кулата, която през 2012 г. бе прекръстена на кралица Елизабет по случай 60-годишнината от управлението й, ще бъде прегледан и вероятно реновиран напълно. Махалото на часовника пък ще бъде инспектирано за пръв път от построяването на кулата. А огромната камбана, която всъщност се казва \"Големият Бен\", ще бъде пребоядисана и огледана с рентген за пукнатини. Именно поради факта, че все още не е напълно ясно какво ще се нуждае от поправка и какво - не, властите в Лондон не са дали точна дата на завършване на ремонта. Той може да продължи от 3 до 4 години.", "date": "2017.08.21", "title": "\"Биг Бен\" затихна, предстои голям ремонт"}
{"url": "http://clubz.bg/57453-lud_vrqza_kolata_si_v_dve_spirki_v_marsiliq", "text": "Най-малко един човек загина тази сутрин, когато кола се вряза в две автобусни спирки във френския град Марсилия, предаде АФП. Един човек е ранен.     Шофьорът е задържан. По-рано силите на реда предупредиха в туитър шофьорите да избягват старото пристанище. \"Даеш\" пое отговорност за атентата в Барселона. Жертвите са 14 Колата марка \"Рено\" първо се врязала в спирка в 13-и район на Марсилия. Тежко бил ранен един човек. След това шофьорът атакувал с колата спирка в 11-и район, където убил една жена. Това станало между 8,30 и 9,30 часа местно време. Фактът, че колата се е врязала в две спирки, показва, че вероятно става дума за атентат. Задържаният е 35-годишен. Засега се знае, че той не е от Марсилия. Най-вероятно е от Лион. Инцидентите стават само 4 дни след кървавия атентат в Барселона в съседна Испания. Тогава кола се вряза в пешеходци в центъра на града и уби 14 души. Ранени бяха над 130.", "date": "2017.08.21", "title": "Луд вряза колата си в две спирки в Марсилия"}
{"url": "http://clubz.bg/57454-upravlqvashti_i_obvinqvashti_byuro_za_nasreshtni_uslugi", "text": "Някога учени, експерти, неправителствени организации, институти на БАН, български и европейски институции в продължение на месеци са проучвали, обсъждали и накрая приели очертанията на защитените зони около Калиакра, и по-специално на тъй наречените понто-сарматски степи. Сега обаче на българската прокуратура ѝ бе достатъчна една-единствена седмица, за да установи, че всички те са сбъркали и площта на тези зони трябва да е по-малка. Което ѝ дава основание да поиска отмяна на забраната за разораване, залесяване и засяване на въпросните съхранили се само на миниатюрни късчета земя по бреговете на Черно море степи. А те и без това са негодни за земеделие. За тежест лично главният прокурор се включи с коментара, че „ Цацаров: Да се вдига шум за природата и съдебната реформа е все доходно Какво става? Може би прокуратурата разполага с някакви свръхексперти? Или е получила просветление свише? Нищо подобно - просто за пореден път се произнася не толкова от гледна точка на закона, колкото на моментната политическа целесъобразност. (Спомнете си само как навремето главният прокурор препоръча на министъра на енергетиката да свали цените на тока.) Ключът към тази „загадка“ трябва да се търси във взаимоотношенията между прокуратурата и политическата власт и, по-специално между главния прокурор и премиера. Те преминаха през сложни перипетии и внезапни обрати. Началото (зимата на 2012-2013) обещаваше безоблачно бъдеще: за тогавашния (и днешен) премиер и партиен лидер бъдещият главен прокурор бе  , а за тогавашния вътрешен министър и заместник-лидер – „ . Тогава от премиера дори чухме, че не било лошо следващият главен обвинител да е съдия. Което впоследствие и стана, а след време тогавашният градски прокурор на София му го припомни: Само месец-два след избора обаче в разгара на „спонтанно“ организирани протести премиерът подаде оставка. Тогава новоизбраният главен прокурор светкавично хвана   и обърна посоката. За броени седмици върху главите на премиера, заместника му и някои от най-приближените им се стовари лавина от възобновени и новооткрити проверки, сигнали, разследвания, разпити и обвинения за какво ли не. Два дни преди предсрочните избори (май 2013-а) премиерът (по това време само партиен лидер) възкликна иронично, че не бил виждал толкова бърза прокуратура и в мечтите си и че всичко, което се случвало, било лично – лично от главния прокурор, лично от Делян Пеевски, разясни тогава заместникът му, набързо превърнал се в подсъдим по три дела. В деня за размисъл прокуратурата нахлу в печатницата в Костинброд, за да открие купища „фалшиви бюлетини“ и да предотврати „грандиозна фалшификация“ на изборите. С което наклони с малко, но достатъчно везните на властта. Лека-полека обаче кабинетът „Орешарски“ изпълни предназначението си и „изчерпи потенциала си“, пластовете се разместиха, КТБ бе срината (в началото пак бе прокурорско нахлуване), а активите ѝ – пуснати за разграбване. ДПС оттегли подкрепата си за правителството, на хоризонта се зададоха избори и между главния прокурор и (тогава) бившия премиер настъпи примирие - сключиха нещо като пакт за ненападение. Проверките и разследванията светкавично бяха прекратени, а заместникът бе оправдан по всички дела. Изборите рязко пак „обърнаха палачинката“. След което и прословутото тефтерче на Златанов с компрометиращите инициали внезапно изчезна. Единственият обвиняем около т.нар. фалшиви бюлетини бе окончателно оправдан и всичко бе забравено. Интересуващите ни взаимоотношения навлизаха в нов етап. В тях лека полека се възцари дух на взаимноизгодно сътрудничество. Негов венец по време на второто правителство на премиера бе   на съдебната реформа, така че да не засегне по никакъв начин прокуратурата, която, както вече смяташе премиерът,  . В замяна започнаха периодични „опрасквания“ по поръчка. Така една съдийка и „семейна приятелка“ се превърна в обвиняема. Сигнали, проверки и разследвания сполетяха издатели на критични медии, кандидат-кметове, пречкащи се в десноцентристкото пространство доскорошни коалиционни партньори. Но и това вече бледнее на фона на взаимодействието и взаимопомощта от последния месец. Радев, Борисов, Пеевски, Цацаров и проектът \"Решетников\" Под лозунга   светкавично приетите промени в НПК развързаха ръцете на прокуратурата за сметка на останалите страни в процеса: тя вече можеше да удължава всяко разследване, колкото си поиска; върнаха се „вечните обвиняеми“; затова пък за съда стана много трудно и дори невъзможно да връща дела заради пропуски и процесуални нарушения при разследването; делата за корупция по високите етажи се прехвърлиха от неподатливия на влияния Градски съд към удобния за прокуратурата Специализиран наказателен съд (който освен всичко друго е и крайно безкритичен при даването на разрешения за подслушване). Паралелно приетите промени в Закона за съдебната власт дадоха възможност на прокуратурата да отстранява неудобни магистрати, като им повдигне обвинение и го остави да „виси“, докато ѝ е удобно. Така постигнатият по-рано относителен напредък в съдебната реформа бе ликвидиран и върнат назад. Затова пък   ще си продължи както досега – което се гарантира с прехваления антикорупционен проектозакон, написан също по рецепта на главния прокурор. В замяна на насрещни услуги като мистериозния втори (7 години по-късно) сигнал (неясно за какво и срещу кого) за „Цанков камък“. От прокуратурата пак се очаква да се произнесе, този път по енергийна целесъобразност – дали проектът е нужен на обществото. И тя сигурно ще отговори. Коя е този път мишената за „опраскване“ засега не е ясно, но ще се разбере скоро. Така пак стигаме до случая „Калиакра“. Властта има един проблем: как хем да докаже, че се грижи за природата, хем да запази старите и да остави простор за нови строежи в защитената територия. И двама противници: външен - Европейската комисия, която може да наложи санкции за неизпълнение на решението на Съда на ЕС, и вътрешен – гражданското общество, което се пречка и вдига „излишен“ шум. И ето че прокуратурата се притича на помощ. Светкавичната ѝ „проверка“ и съпътстващият я коментар на главния прокурор дават възможност на властта да твърди, че проблемът не е в строежите, а в картите. И че виновни за нарушенията на закона са не други, а неправителствените организации. Разбира се, за пълнота на картината не бива да пропускаме, че отношенията между политическата власт и прокуратурата през цялото време са под мощното влияние на трета, стояща някъде встрани, отзад или над тях, сила – една партия, която все си е на власт, с един лидер, който „разпределя порциите“, или може би вече само един недосегаем депутат, чиято „порция“ постепенно стана прекалено голяма. Толкова голяма, че се превърна в непреодолимо силово поле. В черна дупка, в която изчезва всичко. Радев, Борисов, Пеевски, Цацаров и проектът \"Решетников\"", "date": "2017.08.21", "title": "Управляващи и обвиняващи - бюро за (насрещни) услуги?"}
{"url": "http://clubz.bg/57456-merkel_tova_koeto_pravi_shroder_e_nenormalno", "text": "По молба на най-тиражния в. “Билд” тя отговаря на живо на въпроси на граждани по телемост от канцлерството. Меркел нямала никакви намерения да приема каквито и да е постове в областта на икономиката, след като излезе от властта. Тя се кандидатира за четвърти пореден мандат на общите избори, насрочени за 24 септември т. г. Наскоро стана известно, че бившият германски канцлер (1998 – 2005 г.) е предложен от правителството на Москва да заеме поста независим директор в нефтения концерн “Роснефт”. Кандидатурата му ще бъде гласувана на общото събрание на акционерите на 29 септември т. г. в Санкт Петербург, резултатът от вота е предизвестен. По този повод в Германия се надигна вълна от недоволство. Шрьодер дори беше наречен “слуга на Путин” и “наемник на Кремъл”. Той обяви, че решението му било лично. Въпреки това при последните социологически проучвания неговата Германска социалдемократическа партия загуби доверие. Шрьодер окончателно се унижи до слуга на Путин Днешният телемост с Меркел е финал на акция на в. “Билд”.  Днес тя им отговори на живо. Наред с важни теми имаше и любопитни въпроси.   попита Меркел дали един политик става по-добър, ако управлява дълго.  засегна парещата тема – забраната за автомобили с дизелови двигатели, както и манипулациите при двигатели на коли с марката “Фолксваген”. Що се отнася до настоявания в Германия да се забранят автомобилите с дизелови двигатели, канцлерката успокои притежателите им: Немските автоконцерни не искат да спрат дизеловите коли На критики, че в една богата Германия много училища са в окаяно положение, Меркел обясни, че вече са заделени 3,5 милиарда евро от бюджета за саниране на училищните сгради и обзавеждане на кабинети с нова дигитална техника. Гражданите изразиха и страх от увеличаване на обирите в домовете им. На въпрос какво прави Меркел за вътрешната сигурност, тя отговори: Не беше отмината и темата за бежанската криза. Що се отнася до ислямисткия тероризъм, канцлерката очаквано категорично го осъди: Верен на принципите си за независима журналистика и баланс, в. “Билд” ще излъчи подобен телемост и с кандидата за канцлер на социалдемократите Мартин Шулц. Той ще отговаря на живо на въпроси на 1 септември т. г. от 9,30 ч от партийната централа в Берлин – дом “Вили Бранд”. Ще следват интервюта на живо и с лидерите на либералите, зелените, крайната леваца и на евроскептичната Алтернатива за Германия. Немските автоконцерни не искат да спрат дизеловите коли", "date": "2017.08.21", "title": "Меркел: Това, което прави Шрьодер, е ненормално"}
{"url": "http://clubz.bg/57458-poqvi_se_neizvestna_pesen_na_lemi_ot_motorhed_video", "text": "Появи се неиздавана досега песен с участието на Леми Килмистър, съобщава zrock.bg. Той е записал парчето Trying to Get to You с колегата си от Headcat Дани Б. Харви и Ани Мари Люис - племенница на Джери Лий Люис. Бившият фронтмен на Morbid Angel заменя Леми Килмистър За проекта на Леми Headcat вече сме ви разказвали. А във видеото има и снимки на големия фронтмен на \"Моторхед\" с легендата Джери Лий Люис. Песента е от албума Reckless Wild & Crazy на Харви и Люис и можете да я чуете тук:", "date": "2017.08.21", "title": "Появи се неизвестна песен на Леми от \"Моторхед\" (ВИДЕО)"}
{"url": "http://clubz.bg/57457-rusiq_likvidirala_200_bojci_na_daesh_v_siriq", "text": "Руската бойна авиация ликвидира над 200 бойци от \"Даеш\"  в района на сирийския град Дейр аз Зур, предаде БТА, като цитира руското Министерство на отбраната. Бомбардировачи и армейска авиация от Въздушно-космическите сили на Русия ликвидирали също над 20 коли с висока проходимост, въоръжени с едрокалибрени оръжия и миномети, както и танкове и друга бронирана техника. Русия и Турция бомбардират заедно \"Даеш\" в Сирия Ударът бил нанесен, докато джихадистите заедно с техниката се местели към Дейр аз Зур. Според Москва там те правят опит да се прегрупират и да оборудват последния си плацдарм в Сирия. Същевременно сирийски правителствени войски изтласкват бунтовниците от южните райони на провинция Ракка и от западните части на провинция Хомс. Разгромът на \"Даеш\" край Дейр аз Зур ще стане стратегическо поражение на международната терористична групировка в Сирия, изтъкват от Москва.", "date": "2017.08.21", "title": "Русия ликвидирала 200 бойци на \"Даеш\" в Сирия"}
{"url": "http://clubz.bg/57459-shpionski_skandal_oprazni_srybskoto_posolstvo_v_skopie", "text": "Така той аргументира опразването на сръбското посолство в Македония. Държавният глава обяви, че за момента Белград ще продължи да развива приятелски отношения с Македония. Преди него сръбският премиер Ана Бърнабич заяви, че връщането на дипломатическия персонал от Скопие  , предаде БГНЕС. Пред журналисти тя добави, че решението й за посолството в македонската столица е взето след консултации с президента Александър Вучич и външния министър Ивица Дачич. По нейните думи, скоро ще бъде разпространено изявление на сръбското Министерство на външните работи по случая. Вчера всички служители от сръбското посолство в Скопие бяха върнати за спешни консултации в Белград. От македонското министерство на външните работи съобщиха, че \" . Оттам уточняват, че  В отсъствието на дипломатите македонската полиция е била помолена за осигуряване на по-голяма сигурност на сградата. Сръбската посланичка в Скопие Душанка Дивяк-Томич заяви за агенция „Бета“, че не може да коментира случая. Министърът на външните работи на Сърбия Ивица Дачич увери, че държавата ще предприеме всички мерки за защита на сръбските интереси в Македония и същевременно ще преосмисли възможностите и капацитета си за извършване на работата при сегашните условия в Македония. Първият дипломат на Белград разясни, че в неделя Министерството на външните работи на Македония е било информирано за отзоваването на целия персонал на посолството за спешни консултации и повтори, че е установена разузнавателна дейност спрямо сръбското посолство и Република Сърбия като цяло, в която не липсва и чуждестранен фактор.  Между двете страни се стигна до огромно напрежение, след като сръбският представител на спецслужбите в посолството им в Скопие Горан Живайлевич нахлу в македонския парламент по време на \"Кървавия четвъртък\" на 27-ми април. Тогава бяха пребити над сто души. Сред тях бе и сегашният премиер Зоран Заев. Веднага след това Горан Живайлевич напусна Македония, а посланик Душанка Дивяк-Томич бе извикана в македонското външно министерство. По време на погрома в парламента Живайлевич си направи селфи. Миналият месец Ивица Дачич определи като  Изявлението бе направено по време на визитата му в Атина. В началото на месец юни бе разкрит секретен доклад на македонската Дирекция за сигурност и контраразузнаване /Отдел за анализ/, който е бил изпратен до директора на \"Дирекцията за сигурност и контраразузнаване\" Владимир Атанасовски. От него стана ясно, че през последните 9 години Македония е мишена на мощна подривна, пропагандна и разузнавателна дейност от страна на руското посолство в Скопие, руските разузнавателни служби, включително и чрез използването на акредитирани журналисти. Македония - новата пионка на руския геополитически апетит Русия иска да вкара Македония в сръбско-гръцки съюз, а енергийните проекти имат за цел тотално подчинение на Република Македония. В разкритите документи подробно се описва и дейността на сръбските агенти в Македония и по-специално на скандалния дипломат Горан Живайлевич, лидерът на сръбската партия в Македония Иван Стоилкович, както и на депутата от партията на сръбския президент Александър Вучич Мирослав Лазански.   ", "date": "2017.08.21", "title": "Шпионски скандал опразни сръбското посолство в Скопие"}
{"url": "http://clubz.bg/57460-chovek_ot_cherniq_spisyk_na_es_stana_ruski_poslanik_v_sasht", "text": "Руският президент Владимир Путин назначи с указ Анатолий Антонов за извънреден и пълномощен посланик в САЩ, предаде ТАСС. Антонов, който е в черния списък на ЕС заради руското нахлуване в Украйна, ще бъде и постоянен наблюдател на Руската федерация при Организацията на американските държави (ОАД) във Вашингтон. С друг указ той е освободен от длъжността зам.-министър на външните работи. Грубият нов руски посланик в САЩ ще се впише идеално при Тръмп 62-годишният Анатолий Иванович Антонов е един от най-яростните поддръжници на твърдата линия на Русия срещу Запада. Макар да е с дипломатическа кариера, той стана зам.-министър на външните работи едва през декември 2016 г. Преди това бе зам.-министър на отбраната. Антонов бе публичното лице на руската военна намеса в Сирия, започнала през есента на 2015 г. Той организира многобройни пресконференции по въпроса. Като военен зам.-министър Анатолий Антонов бе движещата сила на руското нахлуване в Украйна през 2014 г. По тази причина ЕС го вкара година по-късно в черния си списък. Новият посланик в САЩ изигра и водеща роля в словесната война между Москва и Анкара, след като турски самолети свалиха руски изтребител край границата със Сирия през ноември 2015 г. Чрез неговите уста Кремъл отправяше обвиненията, че турският президент Реджеп Ердоган е свързан с незаконната търговия с петрол, извършвана от \"Даеш\". Москва обаче се отказа от тези обвинения, когато се сдобри с Анкара месеци по-късно. Твърдолинеен дипломат и военен става руски посланик в САЩ Антонов има и дългогодишен опит във водене то на преговори с американски чиновници. Той бе главният руски представител на преговорите \"Нов СТАРТ\" през 2010 г. Според един от участниците той си спечелил уважението на американците благодарение на деловия си маниер за водене на бързи преговори. След срещата на НАТО в Лисабон през 2010 г. Антонов отново стана главен представител на Русия на преговорите със САЩ за сътрудничество в сферата на противоракетната отбрана (ПРО). През 2015 и 2016 г. Той бе начело на руските опити за започване на преговори с цивилни и военни представители на САЩ с цел постигане на договорка руските и американските самолети да спазват дистанция в небето над Сирия. На фона на скандала: Русия изтегли посланик Кисляк от Вашингтон Анатолий Антонов сменя Сергей Кисляк, който е освободен от длъжност с указ на Путин. Кисляк придоби скандална известност на фона на твърденията и разследванията на евентуална руска намеса на президентските избори в САЩ през 2016 г. Дипломатът имаше срещи с Джаред Къшнър - зетя на президента Доналд Тръмп, главния прокурор Джеф Сешънс и президентския съветник по националната сигурност Майкъл Флин. В крайна сметка Флин подаде оставка, защото скри за среща с руския посланик. Твърдолинеен дипломат и военен става руски посланик в САЩ На фона на скандала: Русия изтегли посланик Кисляк от Вашингтон", "date": "2017.08.21", "title": "Човек от черния списък на ЕС стана руски посланик в САЩ"}
{"url": "http://clubz.bg/57463-%E2%80%9Eselska_chest%E2%80%9C_na_hylma_carevec", "text": "Тенорът Зоран Тодорович гостува за първи път в България. Сръбският оперен певец ще излезе на откритата сцена на хълма Царевец във Велико Търново за ролята на Туриду в спектакъла „Селска чест“. Старозагорската опера представя на 26 август от 21 часа две свои постановки – освен операта на Маскани, още и балета „Делвата“ по музиката на Алфредо Казела. В „Селска чест“ Тодорович излиза заедно с Елена Баръмова (Сантуца), Ивайло Джуров (Алфио), Петя Петрова (Лола) и Евдокия Здравкова-Хорозова (Мамма Лучия). Участват хорът и оркестърът на Държавна опера-Стара Загора. Диригент е Ивайло Кринчев, режисьор Игнацио Окипинти (Италия). Автор на декора и на костюмите е италианският художник Салваторе Русо. Зоран Тодорович е гостувал многократно в театри като Баварската държавна опера, Дойче опер-Берлин, Кралския театър ла Монне в Брюксел, Виенската Щатс опера, Операта на Сан Франсиско, Операта на Лос Анжелис, Капитолния театър в Тулуза, Операта на Марсилия, Саксонската държавна опера, Кралската опера в Ковънт Гардън, както и на фестивала в Брегенц и Националния театър в Токио. \n\t Що се отнася до „Делвата“, едноактната танцова комедия е създадена от Алфредо Казела през 1924 г. Хореографията, която ще видят зрителите в Търново, е на Флавио Банети, а декорите и костюмите – отново на Салваторе Русо. Участват орекстър, солисти и балет на Старозагорската опера. В ролите влизат Кремена Костова, Даниел Тичков, Александър Желев и Петя Вънева. Владимир Бошкаков е диригент на спектакъла. Представлението на Царевец е част от Летния сезон на българските оперни театри „Сцена на вековете“ 2017.", "date": "2017.08.21", "title": "„Селска чест“ на хълма Царевец"}
{"url": "http://clubz.bg/57448-valeri_simeonov_veche_samo_odobrqva_akciite_vyv_fejsbuk", "text": "Под топлия поглед на Валери Симеонов във фейсбук вече се разбира, че той не е навестил лично заведенията, които нощес са се простили с децибелите си, а само благославя акцията. Постът на вицепремиера е над дописка в бургаския \"Флагман\", от която не остава съмнение кой е добър и кой лош: \"Безпрецедентно! Данъчни и полиция запечатаха петте най-оборотни заведения в Приморско в полунощ (СНИМКИ)\". Протест в Слънчев бряг: \"Г-н Симеонов, не ни гонете в Гърция\" (ВИДЕО) В познатия стил  вътре пише: От снимките се вижда, че екипът на \"Флагман\" е бил на място и e снимал от удобна позиция по време на \"невижданата\" акция.", "date": "2017.08.21", "title": "Валери Симеонов вече само одобрява акциите във фейсбук"}
{"url": "http://clubz.bg/57449-sasht_spirat_vizite_za_rusnaci", "text": "САЩ спират издаването на визи в цяла Русия, съобщи ТАСС, като се позова на документ, публикуван на сайта на американското посолство в Москва. Единствено няма да бъдат засегнати имиграционните визи. От 1 септември в Москва ще бъде подновено издаването на входни документи за САЩ. И се допълва: Както е известно, на 31 юли президентът Путин обяви, че от 1 септември от Русия ще бъдат изгонени 755 дипломати. Мярката е в отговор на наложените от Конгреса на САЩ нови икономически санкции срещу Русия. Наскоро президентът Тръмп съобщи, че Вашингтон ще отговори на съкращаването на дипломатите в Русия и точното решение ще стане известно на 1 септември. Първо ще проучим внимателно решението на САЩ да преустановят издаването на визи за руски граждани и чак след това ще отговорим на въведените ограничения, коментира министърът на външните работи на Русия Сергей Лавров, предаде ТАСС. И продължи с критиките. След това външният министър се усъмни, че ограниченията са следствие на съкращаването на дипломатическия персонал.", "date": "2017.08.21", "title": "САЩ спират визите за руснаци"}
{"url": "http://clubz.bg/57446-vnimanie_policiqta_v_evropa_i_u_nas_ot_dnes_nakazva_za_skorost", "text": "Стартира полицейска операция по линия на полицейското обединение TISPOL, насочена срещу бързаците на пътя, става ясно от съобщение на МВР. В рамките на седмица ще бъде извършен засилен контрол по спазване на разрешената максимална скорост за движение. По инициатива на  TISPOL - европейската мрежа на службите на Пътна полиция, за движение. Избиваме се най-много при \"самокатастрофиране\" Нарушенията, свързани с превишаване на разрешената скорост за движение, са често срещано явление във всички европейски държави и са признати като най-сериозната причина за причиняването на тежки пътнотранспортни произшествия и смърт по пътищата в Европа, отчитат от европейската мрежа.  По този показател данните за България са над средното ниво в сравнение с държавите членки на Европейския съюз. Именно затова осъществяването на засилен контрол по спазване на скоростните режими е от изключително значение за подобряването на пътната обстановка и намаляване на жертвите по пътищата, допълват от родното МВР. По време на проверките освен за превишаване на разрешената скорост за движение ще  се извършват проверки за валидна задължителна застраховка “Гражданска отговорност” на автомобилистите.", "date": "2017.08.21", "title": "Внимание: полицията в Европа и у нас от днес наказва за скорост"}
{"url": "http://clubz.bg/57447-yunes_abuqakub_e_teroristyt_ot_barselona", "text": "Джихадистът убиец от булевард \"Лас Рамблас\" в Барселона е разпознат от полицията, съобщиха каталунските власти. Името му обаче все още не се съобщава официално. Вътрешният министър на областта Жоаким Форн обаче заяви пред местното радио, че  . Атентаторът е издирван от няколко дни, но безуспешно. 22-годишният мароканец е на свобода и полицията не е сигурна дали той все още се намира в Испания. Има сведения, че радикалният ислямист може би се укрива във Франция. Жертвите от атентата в Барселона станаха 15, обяви още полицията Идентифициран бе испанецът Пау Перес, чийто труп бил намерен в колата му. Тя била открадната от Юнес Абуяакуб, който успял да избяга от микробуса след касапницата на \"Лас Рамблас\". Той заклал намиращия се в автомобила Перес и се отправил към градчето Сен Жуст Десверне. На излизане от Барселона мароканецът ранил трима полицаи. На 17 август микробус се вряза в множеството на туристическата улица „Лас Рамблас“ в Барселона и смачка 13 души. Повече от 130 бяха ранени, някои от които и днес в критично състояние. Отговорност за атаката пое терористичната групировка \"Даеш\". След това каталунската полиция успя да предотврати кървав атентат в курортното градче Камбрилс. Петима терористи, които се опитаха да извършат терористичен акт, подобен на този в Барселона, бяха застреляни на място. Четирима от тях бяха ликвидирани от един полицай. Вестник „Ел паис“ писа, че имамът от каталонския град Рипой, провинция Жирона, мароканецът Абделбаки ес Сати, е главният организатор на терористичните актове. Твърди се, че имамът е водач на терористична клетка и е отговорен за радикализирането на терористите и насърчаването им да извършат нападенията в Барселона и Камбрилс. Два дни преди атентата той казал на съседа си, че заминава при жена си в Мароко. Оттогава е изчезнал. Полицията откри в къща в Алканар, където очевидно е подготвян атентатът, 120 газови бутилки. Смята се, че с тях е трябвало да бъдат взривени десетки мишени, включително и прочутата катедрала в Барселона \"Саграда Фамилия\".", "date": "2017.08.21", "title": "Юнес Абуяакуб е терористът от Барселона"}
{"url": "http://clubz.bg/57451-alternativnoto_lechenie_pri_rak_uvelichava_dva_pyti_riska_ot_po_ranna_smyrt", "text": "Предпочитането на алтернативна медицина за борба с лечими форми на рак увеличава с повече от два пъти риска от преждевременна смърт в следващите пет години. Това показва ново проучване, според което отхвърлянето на конвенционалната медицина при лечение на рак може да доведе до необратими последствия, пише научното издание „Сайънс алърт“, цитирано от БГНЕС. Учени от Йейлския университет са стигнали до заключението след анализ на документация за период от десет години на американската Национална ракова база данни от 2004 до 2013 г. Те са открили случаи на 281 пациенти с начален стадий на рак на гърдата, на простатата, на белите дробове и на дебелото черво, които са избрали алтернативно лечение. Тези пациенти представляват малка част от всички раково болни пациенти в САЩ, но за мнозина решението да се отхвърли стандартната медицина може да коства живот. Когато изследователите сравнили броя на оцелелите с други 560 пациенти със сходни диагнози, които са лекувани с химиотерапия, операция или лъчетерапия, те са установили, че алтернативната медицина увеличава два пъти и половина риска за смърт в рамките на следващите пет години. В същото време при някои определени видове рак опасностите са дори още по-големи. При болни от рак на гърдата е 5,68 пъти по-вероятно пациентката да почине от рак до пет години, ако избере алтернативна медицина за лечението си. При рака на дебелото черво рискът е с 4,57 пъти по-голям. При рак на белите дробове рискът е 2,17 пъти. „Сега имаме доказателства, за да заключим, че използването на алтернативна медицина там, където има доказани ракови терапии, завършва с лоши прогнози за оцеляване\", обяснява ръководителят на изследването онкологът д-р Скайлър Джонсън. „Надяваме се, че тази информация ще бъде използвана от пациенти и лекари при обсъждането на последствията за оцеляването при избора на лечение на рак“, допълни той. Проучването не изследва конкретните алтернативни методи за лечение и не доказва или опровергава това, че всички подобни методи са еднакво ефикасни.", "date": "2017.08.21", "title": "Алтернативното лечение при рак увеличава два пъти риска от по-ранна смърт"}
{"url": "http://clubz.bg/57444-aleks_aleksiev_zapadna_evropa_e_po_zastrashena_v_iztochna_evropa_ima_mesten_islqm", "text": "Това заяви специалистът по сигурност Алекс Алексиев - председател на Центъра за балкански и черноморски изследвания, в коментар на новите терористични атаки в Европа. По думите на експерта Западна Европа, в която за 2 години има около 150 атентата или опити за терористично нападение, е по-уязвима от Източна Европа. Една от причините - Източна Европа е по-малка и има местен ислям, който не е радикализиран. Защо Испания е по-застрашена? По думите на специалиста идеята, че атентат като този в Барселона не може да се случи у нас, е   Той посочи, че не може да отговори дали службите в България са подготвени за евентуален риск от тероризъм, защото не е в тях. И отхвърли вариант България да стане „привлекателна“ за атентат покрай предстоящото председателство на Европейския съвет. Мотивът:  120 газови бутилки имали терористите от Барселона Алекс Алексиев заяви, че трудно може да се говори за предотвратяване на тероризма. В частност за случая в Испания той заяви, че разследването говори за джихадистка клетка от 12 души и може да се смята, че властите не са реагирали, както трябва – \" . Приемът на мигранти, голяма част от които не са бежанци, а икономически мотивирани бегълци, също е грешка на фона на това, че местните хора не одобряват тази политика, а новодошлите нямат понятие от европейските норми, обясни още Алексиев.  Къде да бъдат ударени терористите, за да ги заболи най-много Алексиев посочи, че няма и опити мигрантите да бъдат интегрирани – факт е, че нито във Франция, нито в Германия имаше сериозни опити да се интегрират гастарбайтерите, които дойдоха преди десетилетия, припомни той. 120 газови бутилки имали терористите от Барселона Къде да бъдат ударени терористите, за да ги заболи най-много", "date": "2017.08.21", "title": "Алекс Алексиев: Западна Европа е по-застрашена, в Източна Европа има местен ислям"}
{"url": "http://clubz.bg/57452-15_godishen_ubi_momichence_na_11_g_v_burgas", "text": "Трупът, намерен в бургаския кв. \"Меден рудник\", не е на млада жена - както бе съобщено, а на 11-годишно момиче. Пред \"Фокус\" говорителят на главния прокурор Румяна Арнаудова е потвърдила, че тялото на момичето е открито в асансьор в жилищна сграда в квартала. По непотвърдена информация става дума за блок 108 в комплекса. Първоначално информацията бе за убита млада жена. Малко по-късно от прокуратурата обявиха пред агенция \"Фокус\", че жертвата е дете. Извършителят е задържан. По информация на бТВ той е 15-годишно момче. По думите на говорителя на Апелативна прокуратура Йовита Григоров  . Комуникирали са активно  Момичето е умъртвено по изключително жесток начин. То има прободна рана на врата. Тя е била издебната в асансьора, викала е за помощ, но никой не е откликнал на воплите й. Открита е малко по-късно от съседи.", "date": "2017.08.21", "title": "15-годишен уби момиченце на 11 г. в Бургас"}
{"url": "http://clubz.bg/57462-rumen_radev_remontite_na_mig_29_shte_struvat_kolkoto_novi_iztrebiteli", "text": "Така президентът Румен Радев коментира идеята на военния министър Красимир Каракачанов преди да се пристъпи към купуване на нови машини за военната ни авиация, да се вложат пари в ремонт на съветските МиГ-29, които можели да се използват до 2029-2030 година, когато изтича ресурсът им. Преди месец изненадващо Каракачанов обяви, че старите съветски изтребители може да се ремонтират и дори модернизират, като вече е провел разговори с ръководството на руската корпорация РСК \"МиГ\", за да разбере колко ще струва ремонтът на всичките 15 машини, с които разполага България.  Според държавния глава изграждането на отбранителни способности трябва да се базира на ясни принципи и МиГ-29, независимо от високата си маневреност, не предоставят съвременни бойни способности, още по-малко съвместими със стандартите на Алианса, в който членуваме от 12 години.  Бойко Борисов: Искам единствено нови самолети Президентът подчерта, че не иска дори да мисли вариант, при който проектът за закупуването на нов тип изтребители за нуждите на Военно-въздушните ни сили се проваля и това е цел на Министерството на отбраната с предложенията за МиГ-овете. Радев срещу кабинета: Нарочно бавят изтребителите В България от 10 години се говори за купуване на нови изтребители и скъсване със съветските бойни машини, които са на въоръжение от времето на Варшавския договор насам, но по различни причини до момента няма завършена прццедура. Междувременно старите съветски изтребители се ремонтират \"на парче\" чрез различни обществени поръчки, а премиерът Бойко Борисов бе изключително горд, че държавата национализира авиозавода \"Авионамс\" (преди това на Цветан Василев - б.р.), където можело да се ремонтират машините. За целта обаче трябват първо инвестиции за оборудване на завода и второ - съгласие на Русия.  По темата \"нови изтребители\" последният коментар на премиера Бойко Борисов бе, че ще се искат нови оферти и за нови изтребители F-16 и \"Юрофайтър\". На практика обаче това връша цялата процедура в началната й точка.  В понеделник Радев коментира, че за България е много важно да има силни военноморски сили, които да гарантират икономическите и енергийните ни интереси. По думите на държавния глава това означава нова техника, високо подготвен състав, добри условия за подготовка, мотивация.   Радев срещу кабинета: Нарочно бавят изтребителите", "date": "2017.08.21", "title": "Румен Радев: Ремонтите на МиГ-29 ще струват колкото нови изтребители"}
{"url": "http://clubz.bg/57438-naj_golqmata_epidemiq_ot_holera_%E2%80%93_do_kakvo_dovede_vojnata_v_jemen", "text": "Йемен е изправен пред хуманитарна катастрофа. Според Световната здравна организация (СЗО) заразените с холера хора надхвърлят 500 000, а жертвите са близо 2000 от началото на епидемията през април. Освен това страната е изправена пред глад. Близо 2 милиона деца страдат от тежко недохранване. 60% от населението на страната гладуват. Приказка от 1001 нощ за война, петрол и още нещо Причините са в продължаващата вече две години война между подкрепяното от Саудитска Арабия сунитско правителство и подкрепяните от Иран шиитски бунтовници, които контролират столицата Сана. Гражданската война създава условия за ескалация на епидемията от холера – от април насам средно 5000 души се заразяват всеки ден. Според СТО епидемията придобива огромни мащаби заради пълната липса на санитарни условия и невъзможността да се поддържа хигиена. Милиони хора в страната нямат достъп до чиста вода. Холерата се разпространява бързо чрез заразена храна и вода. Според организацията 99% от хората, които имат контакт с болестта, могат да оцелеят, ако имат достъп до адекватна медицинска помощ. Повече от 15 милиона от 25-милионното население на страната не могат да получат никакво лечение. Директорът на СЗО призова към търсене на политическо решение на кризата, отнела живота на над 8300 души от март 2015 г. Здравната система на страната е на ръба на разпад. Според ООН ключови инфраструктурни съоръжения са разрушени – болници, канализация, водоснабдяване. Лекарите и медицинските сестри не получават заплати от повече от година. Краят на гражданската война, причинила хуманитарната катастрофа в Йемен, не изглежда близък. Напротив, войната става все по-кървава. Досега при военните действия са загинали около 10 000 души. Водената от Саудитска Арабия коалиция, подкрепяща правителството, продължава офанзивата си. По данни на ООН военновъздушните сили на коалицията често атакуват цивилни мишени. Наскоро ООН съобщи за въздушен удар в югозападната провинция Таиз, при която умират над 20 цивилни. Организацията твърди, че в близост до разрушената къща не е имало никакви военни цели. Колко точно е далече войната в Йемен Според Саудитска Арабия няма друг вариант освен войната срещу бунтовниците хути в Йемен. Поне така изглежда от интервюто на престолонаследника Мохамед бин Салман, който е и министър на войната, пред “Ал Арабия“: След обединението си през 1990 г. Йемен е една от най-бедните страни в Близкия изток. През 2015 г., когато започва войната, държавата е на 168-а позиция от 188 страни по индекс на човешко развитие, който измерва продължителността и стандарта на живот. Заради безработицата и недоволството от управляващото семейство Салех, страната е готова за промяна, когато Арабската пролет започва в Северна Африка и Близкия изток през 2011 г. Продемократични протести искат сваляне от власт на президента Али Абед Аллах Салех, който управлява вече 33 години. Той прави отстъпки и започва да води по-малко консервативна политика, но отказва да се оттегли. Армията се намесва, следват сблъсъци с протестиращите, които дават първите жертви. Част от командирите на военните сили застават на страната на опозицията. Благодарение на споразумение, уредено на международно ниво, вицепрезидентът Абед Рабо Мансур Хади заема мястото на Салех, а на първите избори в страната той е единственият кандидат. Опитите на Хади за конституционни реформи предизвикват съпротива от страна на бунтовниците хути. През септември 2014 г. хутите завземат столицата Сана и принуждават Хади и кабинета му да се преместят в пристанищния град Аден. Две основни враждуващи страни се сражават в гражданската война в Йемен – проправителствените сили, водени от президента Хади, и опозиционните сили, водени от хутите и подкрепяни от бившия държавен глава Салех. Хутите принадлежат към шиитските мюсюлмани. Хади обвинява Иран в подкрепа за хутите, но Техеран категорично отрича. Международно признатото правителство на президента Хади се намира в Аден. През 2015 г. Саудитска Арабия основава международна коалиция в негова подкрепа. В нея влизат също Обединените арабски емирства, Кувейт, Бахрейн, Катар, Мароко, Судан, Йордания и Египет. Коалицията е подкрепена от САЩ и Великобритания, които предоставят логистична подкрепа и разузнавателни данни. Великобритания продава оръжие на Саудитска Арабия, което според активисти е предоставяно на правителствените сили. Неправителствени организации заведоха дело срещу решението на британското правителство да продължи снабдяването на страната с оръжие, но съдът реши, че търговията е законна и може да продължи. Колко точно е далече войната в Йемен", "date": "2017.08.21", "title": "Най-голямата епидемия от холера – до какво доведе войната в Йемен?"}
{"url": "http://clubz.bg/57440-priqtelqt_tadarykov_dogan_shte_se_vyrne_v_politikata_ako_zamirishe_na_diktatura", "text": "Това заяви пред Нова тв Димитър Тадаръков - бившият шеф на фонд \"Земеделие\" и политик, който се представя като един от най-близките приятели на почетния председател на ДПС. По думите му Доган   и  . Повод за последните думи бе въпрос за версиите, че партията реагира за първи път от много време публично на атака срещу лидера си (за \"Цанков камък - б.р. и прословутия хонорар). ДПС контраатакува: Доган няма нищо общо с \"Цанков камък\" След това нарече Доган  Попитан за отношенията на Ахмед Доган с премиера и лидер на ГЕРБ Бойко Борисов, Тадаръков заяви, че почетният лидер на ДПС не е променил това, което мисли за Борисов от 2013 г. Тогава - на 19 януари, когато се оттегли от председателския пост (това беше на конференцията на ДПС, на която Октай Енимехмедов се опита да стреля по Доган - б.р.), лидерът на ДПС изнесе доклад, в който имаше отредени и няколко страници за Борисов. В този доклад Борисов е наречен няколко пъти иронично \"героят спасител\" и веднъж \"мачо\". Частта, посветена на властта на премиера и лидер на ГЕРБ е па тема \"възстановяване на демокрацията\". Ето избрани цитати, а пълният текст може да бъде намерен  : Тадаръков заяви, че почетният председател на ДПС не е имал никакви отношения с банкера Цветан Василев и случилото се около КТБ и това се доказвало и от факта, че Доган е загубил лични пари във фалиралата банка. Василев и Доган се били срещали случайно само 2 пъти по думите на Догановия приятел. Цветан Василев се разкая, мафията трепери Той отрече и твърденията, че ДПС и лидерът му защитават руски интереси. После припомни - неясно защо в контекста на въпроса за Русия, че Доган е заявил на Ердоган, че българските турци, които са избягали или прогонени в южната ни съседка, са кемалисти (симпатизанти на партията на Кемал Ататюрк в Турция - б.р.), тези хора обичат либералната демокрация, не искат диктатура, защото са избягали от такава у нас по времето на комунизма.  \n\tТадаръков и Доган не говорели за политика в последно време, защото предстои председателството на ЕС от България и трябва да сме лоялни към ЕС.  Цветан Василев се разкая, мафията трепери", "date": "2017.08.21", "title": "Приятелят Тадаръков: Доган ще се върне в политиката, ако замирише на диктатура"}
{"url": "http://clubz.bg/57443-sem_izslushva_kandidatite_za_bnt_reshava_na_23_avgust", "text": "Днес и утре Съветът за електронни медии (СЕМ) изслушва шестимата кандидати за нов генерален директор на БНТ. От деветимата, подалите документи за участие в конкурса, СЕМ допусна до последния етап Сашо Йовков, Валерий Тодоров, Тома Иванов, Иван Гарелов, Константин Каменаров и Емил Кошлуков. Първите трима говорят пред регулатора днес, представайки концепциите си, а останалите трима - утре. Трима кандидати отпаднаха от конкурса за шеф на БНТ Изборът на наследник на Вяра Анкова на поста е на 23 август. Нейният втори пореден и последен според закона мандат изтече още през миналия август, но с промени в закона бе направено така, че тя да може да изпълнява функциите до избора на нов директор. Което на практика значи безсрочно, защото няма императивен срок за избор от страна на СЕМ на нов титуляр в Закона за радиото и телевизията. През последната година Кошлуков е бил програмен директор на тв \"Алфа\" Един от членовете на СЕМ - Мария Стоянова, се е въздържала по отношение на концепциите за управление и на шестимата кандидати по време на последното заседание на регулатора. Тогава се отсяваха номинираните за финалния тур на конкурса. Това поражда съмнения, че тя няма да подкрепи нито една от номинациите при избора в сряда. Това е и подозрението на колегата й Иво Атанасов, споделено по време на изслушването на Сашо Йовков днес. Самата Стоянова обаче участва в изслушванията и по време на първото такова поздрави Йовков за представената концепция за управление. По думите отпреди няколко дни, цитирани от \"Офнюз\" - вотът й \"въздържал се\" за всички концепции е, защото нито една от тях според нея не отговаря на въпроса как ще се осигури \" . За двама от претендентите имала и други мотиви за неподкрепа - \" \". Става дума за Иван Гарелов, който има досие от Държавна сигурност и за Емил Кошлуков, който е бил в телевизия \"Алфа\" на партия \"Атака\". За да бъде избран шеф на обществената телевизия, са нужни поне 3 гласа \"за\" от 5-членния състав на медийния регулатор.  Решението на Съвета за електронни медии за избор на нов генерален директор на БНТ ще бъде обявено на 23 август (сряда) и ще бъде излъчвано пряко по БНТ2. През последната година Кошлуков е бил програмен директор на тв \"Алфа\"", "date": "2017.08.21", "title": "СЕМ изслушва кандидатите за БНТ, решава на 23 август"}
{"url": "http://clubz.bg/57442-amerikanskiqt_razrushitel_djon_makkejn_se_sblyska_s_tanker_kraj_singapur", "text": "Американският разрушител \"Джон С. Маккейн\" се сблъска с товарен кораб във водите на изток от Сингапур, съобщи Си Ен Ен. Снимки от Ройтерс показват огромна дупка от лявата страна на бойния кораб. Екипажът се бори с наводняването на няколко секции, съобщиха от американския флот, има проблеми с електричеството, а двигателите работят на намалена мощност. Десет моряци са в неизвестност, в момента текат операции по издирването им. Петима са ранени.  Добрата новина е, че няма пострадали в танкера. А още по-добрата за местния морски живот - въпреки че е пренасял нефт, корпусът на кораба не е бил пробит и няма изтичане в океана. Танкерът е около три пъти по-голям от разрушителя.  В момента местният търговски кораб, който се казва \"Алник МК\", се придвижва на собствен ход към Сингапур. Сблъсъкът е станал в тежко натоварения от морски трафик проток Малака. Според първоначална информация вероятно е имало проблем с техниката на бойния кораб. Според анализаторите на Си Ен Ен танкерът е 30 000 тона и се движи със скорост не повече от 10 възела, така че е логично да не може да избегне колизия. Разрушителят обаче е далеч по-лек, бърз и пъргав, има десетки радарни системи и би трябвало да няма проблем да забележи огромния търговски съд. Това е пореден инцидент с американски боен кораб в региона. През юни 7 моряци загинаха, когато разрушителят \"Фитцджералд\" се сблъска с друг кораб край бреговете на Япония.", "date": "2017.08.21", "title": "Американският разрушител \"Джон Маккейн\" се сблъска с танкер край Сингапур"}
{"url": "http://clubz.bg/57441-grigor_dimitrov_se_zavyrna_triumfalno_v_top_10", "text": "След спечелената титла на турнира от серията \"Мастърс 1000\" в Синсинати Григор Димитров се завърна под № 9 в световната ранглиста на професионалните тенисисти. Той изпревари Кей Нишикори и Милош Раонич. Гейм, сет, мач и титла - Григор е шампион в САЩ (СНИМКИ+ВИДЕО) В друга класация - за финалния \"Мастърс\" в Лондон в края на сезона, Димитров вече е под № 6, което означава, че към днешна дата ще е сред най-добрите в британската столица. За турнира се зачитат само точките от началото на годината. Българинът изпревари вече бившия № 1 в света Анди Мъри. Той е улеснен и от това, че Новак Джокович, Стан Вавринка и Кей Нишикори се отказаха. Шотландецът бе свален от върха от Рафаел Надал - голямата новина за тази седмица. Испанецът оглави ранглистата за първи път от 2014 г. Мъри остава втори, трети е Роджър Федерер. Димитров даде пресконференция и поредица интервюта след снощния триумф в Синсинати. Следващият понеделник той започва участието си в Откритото първенство на САЩ. А предвид скока в ранглистата ще бъде в по-добра позиция на жребия и може да очаква по-приемливи съперници в първите кръгове.", "date": "2017.08.21", "title": "Григор Димитров се завърна триумфално в топ 10"}
{"url": "http://clubz.bg/57439-kmet_ne_me_interesuva_chiq_e_nedovyrshenata_sgrada_tova_ne_e_problemyt_na_koral", "text": "Законна ли е стоящата недовършена многоетажна сграда в единия край на плажа \"Корал\"? Чия е? Защо не е довършена или разрушена? Кметът на Царево Георги Лапчев не се интересува от това. Според него проблемът е другаде - къмпингуващите с няколко каравани и палатки на природосъобразния плаж, които тази нощ са били подложени на поредна полицейска проверка и претърсване. Според общината подобни проверки се правят по цялото Черноморие. В дадения случай 6 палатки са били претърсени за наркотици, полицаите са проверили дали се изпълняват и нарежданията да бъдат изтеглени няколко каравани, получили подобно разпореждане преди 48 часа. Той първи сигнализира за проверките в профила си във фейсбук: В САЩ се стреля по човек, който бяга от полицията, само ако е въоръжен. Според него \"тези хора живеят на гърба на държавата\" и местните плащали таксите им за смет. Имало десетки жалби, караваните и палатките създавали неудобство за други плажуващи. Колко боклук извозват общините от Корал и Карадере? Той направи аналогия, като заяви, че това е все едно някакви хора да се разположат с палатки в хола ви и да ви обясняват как най-добре да го подредите.", "date": "2017.08.21", "title": "Кмет: Не ме интересува чия е недовършената сграда, това не е проблемът на \"Корал\""}
{"url": "http://clubz.bg/57445-zavod_emko_kato_chast_ot_vojnata_za_nasledstvoto_na_cvetan_vasilev", "text": "Стотици служители на завода за боеприпаси \"Емко\" излязоха на протест тази сутрин със закана да блокират прохода Хаинбоаз. Недоволството на оръжейниците е заради замразения от държавата лиценз за търговия на предприятието. Според работниците компанията умишлено се води към фалит, а те ще останат без препитание. В края на юли Междуведомственият съвет по отбранителна индустрия и сигурност на доставките към Министерския съвет спря за срок до 6 месеца лиценза за външнотърговската дейност и производство на \"Емко\". Вносител на предложението бе икономическият министър Емил Караниколов.  Той се включи в ефир, за да обясни, че рестриктивните мерки срещу предприятието нямат нищо общо с войната за овладяването на другия военен завод, част от наследството на фалиралия банкер Цветан Василев - \"Дунарит\".  Пеевски в битка за оръжейния гигант \"Дунарит\"  \"Емко\" е един от кандидатите за закупуването му, но сделката на няколко пъти бе блокирана, включително и чрез прокуратурата.  Той бе категоричен, че в момента, в който нередностите бъдат отстранени, лицензът веднага ще бъде възстановен. Акцията срещу \"Емко\" идва в момент, когато възможностите на Делян Пеевски да овладее компанията по съдебен път почти се изчерпаха.  Дали по чисто съвпадение или не - в последно време собственикът на \"Емко\" Емилиян Гебрев, бивш служител на \"Кинтекс\", стана част от героите в периодичните безплатни книжки на медиите около Пеевски, които уж \"осветляват\" обществеността за това  .  Икономическият министър Караниколов, издигнат от \"Атака\", но спряган за човек на корпулентния депутат от ДПС, заяви:", "date": "2017.08.21", "title": "Завод \"Емко\" като част от войната за наследството на Цветан Василев"}
