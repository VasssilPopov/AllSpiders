{"url": "http://clubz.bg/73567-gorqt_500_dekara_gori_i_lozq_kraj_banq_plovdivsko", "text": "Голям пожар край град Баня в района на Пловдив. Огънят се простира на площ от над 500 декара. Повече от 4 часа екипи на пожарната от Пловдив и Карлово участват в потушаването на огнената стихия, съобщава Нова тв. Над 90 процента от засегнатата площ е държавен горски фонд, а около 50 декара са лозови масиви. Пожар в Карлово Вятърът в района усложнява ситуацията. До едно от местата не може да стигне тежка техника и затова гасенето се извършва на ръка с помощта на пръскачки и лопати.", "date": "2018.09.23", "title": "Горят 500 декара гори и лозя край Баня, Пловдивско"}
{"url": "http://clubz.bg/73566-evropa_e_zastrashena_ot_populistite_evrovotyt_shte_reshi_sydbata_j", "text": "Европейските избори догодина ще бъдат решаващи за бъдещето на Европа, застрашено отвътре от популистите, които искат да съживят национализма. Това предупреди днес германецът Манфред Вебер, който е кандидат за председател на Европейската комисия, предаде Франс прес. Вебер, който е председател на групата на Европейската народна партия в Европейския парламент и който е съюзник на Ангела Меркел, бе първият, който обяви в партията си кандидатурата си за председателския пост на Европейската комисия. По миграционния въпрос Вебер прецени като \"много опасна\" неспособността на европейските лидери да намерят решение заради своите разногласия, защото това \"укрепва евроскептиците\". Вебер се обяви за \"задължителна европейска квота и за реална солидарност\" относно миграционното бреме. Според него \"гъвката солидарност\" е първа стъпка към излизането от задънената улица. \"Гъвкавата солидарност\" означава задължение за някои страни, отказващи да приемат мигранти на територията си, да допринасят финансово и с технически средства за разрешаване на проблема. Освен това Вернер призова Гърция да действа, за да подобри ситуацията на мигрантите и бежанците, живеещи в лагери на острови в Егейско море, където условията са лоши. Миналата седмица по време на визита в Гърция еврокомисарят за миграцията Димитрис Аврамопулос и германският външен министър Хайко Маас призоваха също гръцките власти да подобрят условията в лагерите, преди всичко в този в Мория на остров Лесбос, където условията пораждат безпокойство заради подновяването на миграционния приток.", "date": "2018.09.23", "title": "\"Европа е застрашена от популистите. Евровотът ще реши съдбата й\""}
{"url": "http://clubz.bg/73561-preumora_ot_mejduzvezdni_vojni", "text": "Самостоятелният филм за Хан Соло на „Дисни“ не се представи особено блестящо в световния боксофис и още през юни започнаха да гравитират предположения, че студиото ще забави продукцията на следващите филми от франчайза „Междузвездни войни“ и ще се съсредоточи само върху следващите официални епизоди от поредицата. Сега спекулациите се потвърдиха от Боб Айгър, изпълнителен директор на „Дисни“, пише „Гардиън“. В интервю пред „Холивуд рипортър“ Айгър посочи, че компанията е направила грешка и е предложила „твърде много и твърде бързо“. „Дисни“ получи сериозни критики след разочароващото представяне на „Соло: История от Междузвездни войни“. Но филмът имаше проблеми още преди да бъде довършен – режисьорите му Фил Лорд и Кристофър Милър се оттеглиха от проекта и бяха заменени с Рон Хауърд. Освен това, „Соло“ излезе само шест месеца след „Междузвездни войни: Последните джедаи“. Българска следа в саундтрака на \"Соло: История от Междузвездни войни\"  Приходите от самостоятелния проект за Хан Соло и Чубака бяха значително по-малко от „Rogue One: История от Междузвездни войни“ (2016) и така филмът стана първият от франчайза, който не просто не донесе печалба, а дори бе на загуба. Това експертите отдават на факта, че от „Дисни“ не са взели предвид очакваната „умора от франчайза“. Айгър не издаде нищо за предстоящите две продукции, също истории за отделни персонажи от междузвездния епос – за Боба Фет и за Оби-Уан Кеноби. Той потвърди обаче, че създателите на сериала „Игра на тронове“ Дейвид Бениоф и Дан Уайс работят по „своя сага“. Въпреки това, коментарите на Айгър потвърждават, че „Дисни“ и „Лукасфилм“ се съсредоточават върху стандартните епизоди от сагата, а Джей Джей Ейбрамс в момента работи по неозаглавения Епизод IX, който се очаква да излезе през декември 2019-а.", "date": "2018.09.23", "title": "Преумора от \"Междузвездни войни\""}
{"url": "http://clubz.bg/73564-dps_topi_ledove_i_s_ankara_i_s_vashington_otprashta_poslanie_kym_moskva", "text": "ДПС топи ледовете и с Анкара, и с Вашингтон и отправя послание към Москва. Така журналистът и главен редактор на сайта \"24 Родопи\" Илхан Андай коментира в предаването \"120 минути\" по бТВ снимката, която изненада мнозина тази седмица, а именно - на американския посланик Ерик Рубин до почетния председател на ДПС Ахмед Доган и председателя Мустафа Карадайъ. Срещата между тримата се е състояла в централата на Движението и е била инициирана от американския дипломат. От ДПС дадоха казионна информация за проведените разговори, което породи слухове и спекулации - от това, че САЩ търсят лоби за офертата, която направиха към България за закупуване на нов тип изтребител, през енергийната сигурност на страната, след като Доган купи ТЕЦ \"Варна\", до геополитика. На последното заложи Андай. Посланикът на САЩ отиде при Доган в централата на ДПС По думите му самата публична поява на Доган е изненада – бил е за последно в централата на ДПС през 2013 година. И също тогава за последно се е срещал с посланици. Ахмед Доган вече е мажоритарен собственик на ТЕЦ \"Варна\" И допълни, че САЩ вероятно се надяват Движението да носи посланията им в Турция: Андай разказа и че малко известно е, че в същия ден (на срещата Доган-Рубин) зам.-председателят на ДПС Ахмед Ахмедов е разговарял с турския посланик у нас. По думите му \"най-лесно е да кажем, че скоро Ерик Рубин си отива, не познава Доган и иска да се срещне с него\". \" . Журналистът направи връзка с последния парламентарен вот: Ахмед Доган вече е мажоритарен собственик на ТЕЦ \"Варна\"", "date": "2018.09.23", "title": "\"ДПС топи ледове и с Анкара, и с Вашингтон, отпраща послание към Москва\""}
{"url": "http://clubz.bg/73544-kampaniqta_sreshtu_ploskiq_danyk_vsyshtnost_e_za_rqzko_pokachvane_na_prekite_danyci", "text": "Темата за плоския данък отново се завъртя в публичното пространство, след като някои от основните противници на десятъка, в т.ч. синдикатите, организираха преди седмица дискусия, на която присъства и финансовият министър. Ползваме случая да уточним, че никой от ИПИ не е бил канен под никаква форма на тази дискусия. През последните няколко години обаче сме влизали в дебати с всички, които са представили своите становища на това събитие, така че позициите остават напълно ясни. Няколко неща обаче следва да бъдат казани: 1. Организираните усилия за демонтирането на плоския данък са постоянни през последните 10 години и не е изненадващо, че кампанията срещу десятъка се вдига преди всяко обсъждане на бюджета за следващата година. Важно е обаче да се борави с конкретни факти и изследвания по темата, които да позволят нормален дебат. Такива почти винаги отсъстват в становищата срещу плоския данък; 2.  Пример за това е т. нар. гражданска инициатива за въвеждане на необлагаем минимум, която внесе официално предложение в парламента, без то да бъде придружено с каквито и да е било аргументи или сметки за ефектите. Подобни предложения имат по-скоро кампаниен, а не експертен характер.  Иван Костов призова за промяна на плоския данък 3. В последните години и конкретно на последното събитие фокусът на критиката стъпва върху два стълба: 1) плоският данък е неуспешен (като ефекти върху приходи, заетост, заплати и т.н.) и 2) неравенството е голямо и трябва промяна в данъчната система. По-отношение успеха на плоския данък обаче съществуват множество данни, които опровергават критиците. Огромна част от тях могат да бъдат намерени в книгата на ИПИ: „Плосък данък в България –предистория, въвеждане и резултати”. Данните са категорични, че плоският данък донесе повече приходи, направи системата по-ефективна и доведе до ръст на заплатите и разполагаемия доход на работещите; 4. Аргументът за неравенството пък винаги се представя в общи рамки, без реално да се търси конкретната ролята на плоския данък в това неравенство. Изследванията за бедността и неравенството в страната ясно показват, че голямата бедност и неравенство са там, където няма трудови доходи, тоест при хора, които са дългосрочно извън пазара на труда. Не плоският данък е виновен за това състояние на нещата. Виж повече в друга книга на ИПИ: „Бедността в България: Образованието и заетостта като фактори за доходите и неравенството”; 5. Също изключително важно е, че противниците на плоския данък всъщност не предлагат просто неговото демонтиране и отмяна, а предлагат рязко покачване на преките данъци. Всички са и в подкрепа на чувствително по-голямо преразпределение, което няма как да стане без по-високи данъци. Дори в уж безобидното предложение за необлагаем минимум се крие чувствително покачване в ставката на подоходния данък – финансовият министър също е казал, че чисто технически ставката става минимум 15% само от въвеждането на необлагаемия минимум. При една прогресивна скала ще се върнем и на нива на данъка над 20-25%. Това автоматично ще повдигне със сходен темп и корпоративния данък, както и този върху едноличните търговци. В заключение можем да кажем, че двете големи теми на противниците на плоския данък – ефектите от неговото функциониране и дискусията за неравенството са изследвани в дълбочина и всеки може да провери кое е истината. По-високите приходи от плоския данък са видими и от най-простата статистика на Министерство на финансите. Факторите, които водят до бедност и неравенство – основно образованието и трудовата заетост, също са видими от данните на Националния статистически институт. В същото време кампанийното говорене срещу плоския данък всъщност прикрива идея за чувствително покачване на преките данъци и ролята на държавата. Последното едва ли ще се хареса на данъкоплатците.", "date": "2018.09.23", "title": "Кампанията срещу плоския данък всъщност е за рязко покачване на преките данъци"}
{"url": "http://clubz.bg/73565-katolicheskata_cyrkva_v_kitaj_se_vreche_vyv_vqrnost_na_kompartiqta", "text": "Католическата църква в Китай потвърди днес своята вярност към управляващата Китайска комунистическа партия и същевременно приветства знаково споразумение с Ватикана за назначаване на нови епископи, предаде Ройтерс. Ватикана подписа вчера споразумение, което му дава решаваща дума при назначаването на епископи в Китай. В Китай има около 12 милиона католици, които са разделени на незаконна църква, вярна на Ватикана, и контролирана от китайските власти католическа патриотична асоциация. Католическата църква в Китай каза, че ще се   Тя заяви, че \"дълбоко обича родината\" и \"искрено подкрепя\" споразумението, надявайки се, че отношенията между Китай и Ватикана ще се подобрят още повече. Ватикана казва, че споразумението, постигнато след години преговори, \"не е политическо, а пасторско\", и се надява, че то ще доведе до \"пълно евхаристично общение на всички китайски католици\". Но изгледите за такова споразумение разделиха общностите на католиците в Китай, някои от които се страхуват от по-големи репресии, ако Ватикана отстъпи повече контрол на Пекин. Други искат подобряване на отношенията и избягване на евентуален разкол. БТА", "date": "2018.09.23", "title": "Католическата църква в Китай се врече във вярност на компартията"}
{"url": "http://clubz.bg/73563-es_s_novi_merki_za_zapazvane_na_sytrudnichestvo_s_iran_v_bankoviq_sektor", "text": "Говорител на върховния представител на Европейския съюз за външната политика и сигурността Федерика Могерини каза в интервю за ТАСС, че ЕС интензивно разработва нови мерки за запазване на сътрудничество с Иран в банковия сектор и търговията. Той даде това интервю в навечерието на участието на Могерини по-късно днес в срещата на високо равнище на Общото събрание на ООН. Той напомни, че от 7 август действа блокиращ регламент, който обявява за недействителни на територията на САЩ санкциите на САЩ срещу Техеран.  Помпео заплаши Техеран с най-силните санкции в историята и му постави 12 условия Европейският съюз е готов и занапред да подкрепя Лондон по делото Скрипал, допълни говорителят на Могерини. Представителят на дипломат номер едно на ЕС не отговори на въпроса на ТАСС дали Евросъюзът ще подкрепи призивите на британския премиер Тереза Мей за затягане на санкциите срещу Русия след новите обвинения по делото Скрипал. \"От самото начало следим делото на Сергей Скрипал и дъщеря му Юлия и изводите, направени от Европейския съвет през март, са много ясни. Евросъюзът е убеден, че използването на химическо оръжие, включително и на токсични химически вещества, е абсолютно неприемливо и е заплаха за сигурността на всички\", заключи говорителят, чието име не се споменава в информациите на ТАСС.  БТА", "date": "2018.09.23", "title": "ЕС с нови мерки за запазване на сътрудничество с Иран в банковия сектор"}
{"url": "http://clubz.bg/73562-prezidentyt_na_makedoniq_nqma_da_glasuva_na_referenduma_za_imeto", "text": "Президентът на Македония Георге Иванов заяви, че няма да гласува на предстоящия в страната референдум, тъй като според него той съдържа идеи, застрашаващи идентичността на страната му, съобщава БГНЕС. Иванов поясни, е съгласно член 7, ал. 3 от закона за референдумите, никой не може да бъде задължен да гласува. Гръцката опозиция гласува против Република Северна Македония На свой ред премиерът Зоран Заев отново увери сънародниците си, че договорът с Гърция, който предвижда и промяна на името на Македония не вреди на националните интереси. В подкрепа на референдума идната неделя се обяви и президентът на Франция Еманюел Макрон във видеопослание в събота до гражданите на Македония. Седмица преди допитването лидерът на опозицията в Македония Християн Мицкоски поиска телевизионен диспут с премиера Зоран Заев за бъдещите конституционни промени, които трябва да се гласуват от парламента на страната след референдума. След тях ще е ясно и дали договорът с Гърция ще влезе в сила.", "date": "2018.09.23", "title": "Президентът на Македония няма да гласува на референдумa за името"}
{"url": "http://clubz.bg/73353-imam_tajna_bashta_mi_e_stiv_djobs", "text": "За своя световно известен баща тя била \"компютърът, от който нищо не се получило\", разказва пред \"Шпигел\" Лиса Бренан-Джобс. Да си дъщеря на основателя на Apple не е било много лесно. В интервю пред Филип Омке Лиса Бренан-Джобс разказва за сложните си отношения с баща си. Поводът е книгата ѝ \"Small Fry\", излязла в началото на септември.  През 1978 г., когато се ражда Лиса, баща ѝ Стив Джобс отначало оспорва бащинството, неуспява да го убеди дори ДНК тестът. Майката на Лиса е негова приятелка от училище, но Стив Джобс и Крисан Бренан се разделят още преди раждането на дъщеря им. Следва съдебна битка. Тест за установяване на бащинство показва, че вероятността той да е бащата е 94,1%. След това той съдебно е задължен да изплаща на майка ѝ по 385 долара издръжка. Вече като милионер увеличава сумата до 500 долара. Чак когато момичето е на 8 г., а Джобс е звезда в Силициевата долина, той започва да търси контакти с дъщеря си. Лиса пораства и се сближава с баща си. Дори живее при него, докато учи в гимназията. По-късно променя името си на Лиса Бренан-Джобс. Завършва Харвард през 2000 година с мечтата да бъде писател. 40-годишната Лиса се занимава с това и днес - с писане и журналистика. Джобс започва да разработва персонален компютър, който става предшественик на Macintosh, малко след като се ражда дъщеря му. Нарича го \"Лиса\". \"Г-це Бренан-Джобс, вашият баща е нарекъл компютъра на вас, или това не е така?\", пита журналистът от \"Шпигел\". Тя разказва, че Джобс признал, че компютърът все пак е наречен на дъщеря му, благодарение на фронтмена на U2 Боно, човек, когото познавал съвсем слабо. Това се случило чак през 2005 или 2006 г., когато Лиса вече била на 27 г. Баща ѝ я поканил на плаване с яхта и по време на пътуването се срещнал с Боно. добавя тя. До смъртта си създателят на Apple избягвал да споменава публично най-голямото си дете. Дъщерята на Стив Джобс си спомня още за детството си: Като тийнейджърка Лиса често се карала с майка си и тогава отивала при баща си. \"Когато вече беше тежко болен ( .), го посещавах често. Но той не проявяваше особен интерес към срещите с мен, искаше да изляза от стаята, защото гледа филм с братята ми. Когато влизах в спалнята му се надявах, че спи. Даже планирах да спра да го посещавам. Но след месец той ми прати есемес, нещо, което никога не беше правил. Молеше ме да отида, нямало да ги има жена му и децата. Извини ми се. Когато влязох в стаята му, той ми каза, че се радва да ме види, че това ще бъде последният път. Лицето му беше обляно в сълзи.  . Той каза:  \"Защо е чакал чак до смъртта си, за да бъде откровен?\", пита още журналистът от \"Шпигел\". Лиса отбелязва в интервюто, че не е получавала пари от баща си. пита Омке. отговаря най-голямата дъщеря на създателя на персоналния компютър.", "date": "2018.09.23", "title": "\"Имам тайна - баща ми е Стив Джобс\""}
{"url": "http://clubz.bg/73437-germancite_koito_ne_priznavat_germaniq", "text": "Самите германци (представители на останалите 80 милиона) неохотно и с неприязън говорят за сънародниците си от „другия вид“ и смятат, че ако на „Гражданите на райха“ се дава трибуна, това само ще увеличи популярността им. Засега поне тя в никакъв случай не е опасно висока, макар статистиката да сочи, че в последно време броят им е нараснал значително – с 56 процента за една година. Обяснението за това е по-скоро прозаично и се крие в обстоятелството, че от 2016-а насам вътрешното разузнаване ги следи по-изкъсо. Тогава - през 2016 г. - актовете на насилие, извършени спрямо представители на закона зачестяват, дори се стига до убийството на полицай от специалните части. „Гражданите“ са класифицирани като „враждебно спрямо държавата движение“, започват да ги броят и да ги следят. Вътрешните министри на някои федералните провинции решават да отнемат на тези хора разрешителните за оръжие, дори се обмисля да им вземат и шофьорските книжки – щом така и така не признават правилата на държавата, в която живеят. По последни данни на контраразузнаването, около 1200 „Граждани на райха“ все още притежават разрешителни за оръжие, макар от началото на 2017-а досега да са били иззети 450 от тях. Т.е. притежателите на оръжие сред тях са повече, отколкото сред населението като цяло. Освен това се смята, че само за период от две години тези хора са извършили над 10 500 престъпления. Както обаче казва вътрешният министър Хорст Зеехофер, само 5 процента от тях се числят към класическите десни екстремисти. Какви са обаче тези „граждани“, какво е известно за тях? Научните сведения са оскъдни, само се предполага, че повечето са мъже над 50 години. Коментарът на политолога Ян Ратие е, че движението обединява хора, за които мъжествеността и нейното утвърждаване играе решаваща роля. Респективно – щом тази роля в днешно време е някак разклатена, се търсят идеологии, които по-интензивно я поддържат. Криминалният психолог Ян-Герит Кайл обяснява нещата по-просто: „Някои търсят финансови облаги, други не са постигнали в живота си това, което са искали, и смятат, че потенциалът им е по-голям. Заради това наред с канцлерката Ангела Меркел имаме още 35-ма самозвани канцлери“. Теоретичната обосновка на движението се крепи на твърдението, че Третият райх от 1937 г. продължава да съществува, тъй като Ваймарската конституция никога не е била отменяна. Днешната Федерална република Германия не е идентична с райха, незаконна е от гледна точка на конституционното и международното право, т.е. де юре не съществува. Същевременно „гражданите“ се позовават на член 146 от Конституцията, съгласно който тя (основният закон, приет след обединението и освобождението на Германия) ще изгуби валидността си в деня, в който влезе в сила конституция, одобрена от германското население по собствена, свободно изявена воля. Подобни на „гражданите“, но и малко по-различни от тях са т.нар. „Суверенни“ (един вид подгрупа), които също не признават законодателството. Но не защото все още поддържат идеята за райха от 1937-а, а защото се възприемат като напълно автономни, не се чувстват подчинени на никакви държавни или общински разпоредби – сами преценяват как да живеят. И изобщо като цяло движението не е хомогенно, по-скоро е съставено е сектоподобни образувания, които при това се и конкурират помежду си. Общият брой на съставляващите движението групи е около 20, но в тях членуват само 10 процента от „гражданите“, сочат данните на вътрешното разузнаване. Паспорти, шофьорски книжки, разрешителни за работа и всякакви подобни „Райх-документи“ се издават и популяризират, макар стойността им да е нула. На купувачите на тези „документи“ се казва, че по този начин излизат извън юрисдикцията на Федералната република, а всъщност не става дума за нищо повече от блъф. Издателите обаче не подлежат на съдебно преследване дотогава, докато някой от тези документи не бъде използван (или по-скоро – не бъде направен опит за използването му) пред официални и реално съществуващи институции или банки. Още един източник на приходи са вноските, които някои от групировките (наричащи се правителства) събират от своите симпатизанти. А се произвеждат и сувенири – игли за вратовръзки, тениски, стикери и т.н. Дали обаче печелят, или иначе казано – пестят, от това, че отказват да плащат данъци? И дали подобно нещо въобще е възможно? Случаите, в които тези „граждани“ се опитват да се спасят от плащането на осигуровки, данъци за автомобилите или пък наложени глоби, съвсем не са малко. Но в повечето от тях е трудно да се направи разграничение дали съответният човек принципно отхвърля плащането на задълженията си или има някакви идеологически мотиви. При това се е случвало служители на съда и другите власти да получават смъртни заплахи под предлога, че нарушават на валидната според „гражданите“ Хагска конвенция относно законите и обичаите на сухоземната война (приета през 1899 г.). Съдебните процедури се проточват до безкрайност с различни видове псевдоюридическа аргументация, а към представителите на общинските власти се отправят изисквания от типа – да извадят като доказателство за легитимността си учредителното удостоверение на съответната община. Нещо повече – регистрирани са и случаи (без последствия досега), при които „гражданите“ са настоявали пред сегашните общини, че те им дължат данъци на тях. Все пак успели да създадат известен смут, покрай което е издаден специален наръчник, препоръчващ определено поведение на общините – нато например в никакъв случай да не влизат в дискусия. Кореспонденцията с „гражданите“ трябвало да бъде сведена до минимум, а на прокламациите им да не се реагира. Освен това всички твърдения, оспорващи правомерността на Федерална република Германия, трябвало незабавно да бъдат отхвърлени като необосновани.", "date": "2018.09.23", "title": "Германците, които не признават Германия"}
{"url": "http://clubz.bg/73560-vsichko_tova_napomnq_za_naj_loshite_godini_na_studenata_vojna", "text": "Анджей Дуда очевидно умее да ухажва самовлюбени домакини. По време на посещението си в Белия дом той намери най-точните две думи: „Форт Тръмп“. Зад тях се крие желанието на Полша да подслони американски войници – за дълго време и по възможност цяла дивизия. „Агресивното поведение на Русия“ създавало големи грижи на Полша, каза Дуда във Вашингтон. На същото мнение е и Доналд Тръмп. Президентът на САЩ смята, че тъкмо поляците са образцовите европейци. Те споделят неговите резерви към Москва, нямат доверие в многонационални съюзи, каквито са ЕС и НАТО, и на първо място биха предпочели да сключат директно военно споразумение с Вашингтон. И то не по приятелска линия, а срещу кеш. А това е музика в ушите на Доналд Тръмп, който смята, че западноевропейците – и най-вече германците – чрез НАТО паразитират на гърба на САЩ и получават безплатна закрила. В източния край на Европа Полша фактически е преден пост на ЕС във взаимоотношенията с могъщата Русия и в този смисъл открай време е особено загрижена за сигурността си. В хода на историята си Полша три пъти е била поделяна, после десетилетия наред беше васал на московските сърп и чук, а днес, в ерата Путин, непрекъснато е нащрек. Особено пък след анексирането на Крим. Полша иска постоянна US база, ще я кръсти \"Форт Тръмп\" През януари 2017 година поляците ентусиазирано посрещнаха 3500 американски войници, които се настаниха край Жаган в Силезия заедно със своите 87 танка и 400 хамъра. Този ротационен контингент на всеки девет месеца се подменя с нови войници от НАТО, но все още е твърде недостатъчен, смятат поляците. Национално-консервативното правителство във Варшава иска трайно военно присъствие, а не ротационни корпуси. И най-вече: то иска американски войски. Един документ под заглавие „Предложение за трайно американско присъствие в Полша“ вече от някое време циркулира през ръцете на американски правителствени служители, конгресмени и експерти в мозъчните центрове. По конкретно става дума за една цяла танкова дивизия, за която Варшава е готова да плати до два милиарда долара. Бившият полски външен министър Радослав Сикорски казва в интервю за ДВ, че в Полша трябва да има авангард – нищо, че една дивизия едва ли ще може да спре евентуално руско настъпление. Политически Берлин следи дистанцирано, ако не и критично полските домогвания. Що се отнася до политиката за сигурност, „трайното военно присъствие на САЩ в Полша само ще увеличи напрежението между НАТО и Русия, казва в интервю за ДВ външнополитическият експерт на социалдемократите Ролф Мюцених. На сходно мнение е и депутатът от ХДС и бивш офицер в Генералния щаб Родерих Кизеветер. Според него, трайното стациониране на американски войски в Полша навярно ще бъде в нарушение на основните договорености между НАТО и Русия. Според тези договорености, по източните граници на НАТО не бива да бъдат разполагани сериозни военни сили. Не бива да бъдат разполагани трайно. Тъкмо тази формулировка по интерпретацията на НАТО означава, че военните сили могат да ротират през няколко месеца. Засега Русия реагира сдържано на плановете за „Форт Тръмп“. Сваленият руски военен самолет над Средиземно море временно засенчи тази тема. По принцип обаче в Москва описват НАТО като заплаха за Русия. След като, подир анексирането на Крим, натовски войски бяха изпратени в Полша и в Балтийските държави, Кремъл използва повода, за да увеличи войските по своите западни граници. Включително и да стационира ядрени ракети „Искандер“ в ексклава Калининград. Всичко това напомня за най-лошите години на Студената война. Но плановете са едно, а фактите – съвсем друго. „Не мисля, че Пентагонът е особено въодушевен“, казва в интервю за ДВ военната експертка Хийтър Конли от Центъра за стратегически и международни изследвания CSIS. Защо протестират в Полша (СНИМКИ) Тръмп смята Полша за „сърцето на Европа“, но ако реши да удовлетвори желанията на Варшава, Конгресът също ще има думата. Освен това едно евентуално двустранно военно споразумение между САЩ и Полша трябва много тясно да се координира и с НАТО. И най-късно в този момент в главната квартира на НАТО в Брюксел ще трябва да извадят от чекмеджето договореностите с Русия от 1997 година. Всъщност, ако внимателно се взрем в политическите приоритети на Доналд Тръмп, ще установим, че разполагането на войски по източната граница на Полша едва ли е сред тях. Сегашният американски президент предпочита САЩ да играят по-малка роля в Северноатлантическата организация – нека други да плащат повече, смята той. А ако изпълни искането на Варшава, ще се получи точно обратното: САЩ изведнъж ще поемат още по-голяма отговорност по източната граница на НАТО. Защо протестират в Полша (СНИМКИ)", "date": "2018.09.23", "title": "Всичко това напомня за най-лошите години на Студената война"}
{"url": "http://clubz.bg/73559-london_se_sboguva_sys_zagadychnata_piramida_na_kristo", "text": "Лятото си отиде днес и с него си отива и последната инсталация на твореца от български произход Кристо, пише британският в. \"Гардиън\".  Става дума за загадъчната пирамида Мастаба, \"изградена\" с помощта на 7506 варела насред езерото Серпентината в лондонския Хайд Парк. Двадесетметровата пирамида, издържана в сини, червени и розови цветове, изникна там в началото на лятото, през юни, и превърна всекидневието на лондончаните в нещо необичайно. За децата Мастаба беше причудлива и паметна атракция, но се намериха и критици, които се чудеха каква е идеята на съоръжението.  В „Гардиън“ пак критични към „Мастаба“: Гигантска, повърхностна и инертна Според анализатори Мастаба напомняла на хората, че живеят на планета, на която има и други хора и всички те имат различно възприятие за едни неща, които виждат. Така например за някои пирамидата насред езерото беше като голям кораб, а за други пък благодарение на нея езерото изглеждаше с по-друга форма. За туристите в Лондон тя се превърна в задължителна атракция. Днес варелите ще бъдат разглобени. Както обеща 83-годишният Кристо, те ще бъдат рециклирани. Инсталацията, както и предишните проекти на Кристо, бе изцяло финансирана от него.", "date": "2018.09.23", "title": "Лондон се сбогува със загадъчната пирамида на Кристо"}
{"url": "http://clubz.bg/73552-sasht_zatqgat_pravilata_za_postoqnno_prebivavane", "text": "Правителството на президента Доналд Тръмп съобщи, че ще предложи правила, които ще направят по-трудно за живеещите в САЩ чужденци да получат разрешения за постоянно пребиваване, ако вземат социални помощи, съобщи Ройтерс. Съгласно предложената от министерството на вътрешната сигурност регулация  Промените ще важат за хора, кандидатстващи за виза или за постоянно местожителство, но няма да засягат кандидатстващите за американско гражданство.  Предложената регулация ще бъде публикувана във федералния регистър през следващите седмици, което е първа стъпка към окончателното й приемане. След това ще има два месеца време за обществен дебат и според резултатите властите могат да въведат промени в регулацията преди окончателното й приемане, което се очаква да бъде след няколко месеца, отбеляза Ройтерс. БТА", "date": "2018.09.23", "title": "САЩ затягат правилата за постоянно пребиваване "}
{"url": "http://clubz.bg/73537-dokladchikyt_za_ungariq_mnogo_kysno_glasuvahme_sreshtu_orban", "text": "Така холандската „зелена“ евродепутатка Юдит Сархентини отговори на въпроса дали гласуването на Европарламента за активирането на член 7 срещу Унгария не е малко късно. Това стана по време на първия Европейски фестивал на демокрацията „Юбел“, който се състоя в Брюксел. Той е организиран от групата Млади европейски федералисти (МЕФ), базирана в холандския град Маастрихт. Юдит Сархентини е автор на доклада за ситуацията Унгария, който евродепутатите одобриха на 12 септември. Гласуването може да доведе до лишаването на Будапеща от правото на глас в Съвета на ЕС. Европарламентът даде зелена светлина за лишаването на Унгария от глас На събитието бяха дошли десетки унгарски младежи. Много от тях ръкопляскаха на Сархентини и одобриха действията на евродепутатите. Тя обаче не смята, че правителството на Виктор Орбан ще промени поведението си заради вота на Европарламента. И по тази причина призова присъстващите младежи от всички страни в Европа да засипват с писма своите премиери, за да се случи това.  Колкото до процедурата за задействането на член 7, тя каза, че „това е нещо, което трябва да измислим“. Сархентини имаше предвид, че това досега не са е случвало и „ние просто не знаем“ какво представлява. Орбан към евродепутатите: Осъждате не мен, а цяла Унгария И припомни, че всичко е започнало от холандеца Франс Тимерманс – първия зам.-председател на Еврокомисията. Именно заради него е даден старт на процедурата срещу Полша, която всъщност е първата страна от ЕС, заплашена да бъде лишена от глас. Тя на няколко пъти изтъкна, че макар Полша да е първата страна, заплашена от активирането на член 7, сега тя се вдъхновява от Унгария, тъй като вижда, че поне засега правителството на Орбан действа безнаказано. Той обаче допълни, че посланието на Европа се приема отрицателно от повечето му сънародници. Причината е проста – огромна част от медиите са в ръцете на приближени на Орбан. В резултат на което журналистите не са в състояние да напишат истината. Според Девай в Унгария действа тактиката, известна като „джеримандъринг“ (gerrymandering), благодарение на която партията ФИДЕС на Орбан неизмменно печели с голяма преднина. Става дума за манипулиране на границите на избирателните райони с цел определена политическа сила да получи предимство. Това става чрез „раздробяване“ (cracking), когато територия със силно ядро поддръжници на опозицията се разделя на много избирателни райони, и „уедряване“ (packing), когато избирателите на опозицията са концентрирани в един район, за да се ограничи влиянието им другаде. Орбан към евродепутатите: Осъждате не мен, а цяла Унгария", "date": "2018.09.23", "title": "Докладчикът за Унгария: Много късно гласувахме срещу Орбан"}
{"url": "http://clubz.bg/73496-sytvorenieto_na_adam_v_basejn", "text": "Четири години е отнело на Микеланджело да нарисува тавана на Сикстинската капела, но само едно щракване на други да изобразят картината \"на живо\". Двама американци пресъздават най-известната фреска от рисувания от твореца таван - \"Сътворението на Адам\", при това доста добре се справят с това предизвикателство, съобщава Mashable.   Известната фреска отдавна разпалва различни теории от изкуствоведи, лекари, изследователи на творчеството на Микеланджело.   Позата на Адам огледално повтаря тази на Твореца - Адам е подобен на Бога. Енергията и животът вливат в Адам божествен поток на съзнание, тълкуват някои от тях.  Американският лекар Франк Лин Мeшбъргър пръв отбеляза сходството на очертаното пространство около Бог и неговите спътници с контурите на човешкия мозък. Тази негова гледна точка е подкрепена от редица лекари и биолози. Микеланджело, според неговия приятел и биограф Джорджо Вазари, \"постоянно изучавал анатомия, правейки дисекции на трупове\", за да разкрие как е конструиран човешкият скелет,  мускулните връзки, нервите и вените. Така че художникът най-вероятно е бил добре запознат и с подробностите и съдържанието на черепа. В епохата на Ренесанса вече се появили идеи за мозъка като хранилище на разума. И нищо чудно Микеланджело да е визуализирал идеята, че творческото начало, представено чрез Бог и ангелите, е преди всичко мозъчен тръст.", "date": "2018.09.23", "title": "Сътворението на Адам в басейн"}
{"url": "http://clubz.bg/73555-slujiteli_na_stajkov_napadnaha_mitnichari_a_te_otkriha_nelegalen_spirtoprovod", "text": "Напрежението около винпрома на обвинения в пране на пари и данъчни престъпления Миню Стайков се покачва. Служители във фабриките на \"Винпром Карнобат\", които протестират втори ден заради запечатването на данъчните складове нападнаха екип на Агенция \"Митници\". В същото време митничарите откриха нелегален спиртопровод. Според хората митничарите трябвало да събират доказателства, а те не го правели. Твърдят, че заводът е запечатан неоснователно - само с устна заповед. Така се стигна и до сблъсък с екипа на митниците, съобщава бТВ. Наложи се намеса на жандармерията.  Кметът на Карнобат Георги Димитров изрази своите опасения, че ако фабриките за алкохол, които са свързани с арестувания бизнесмен Миню Стайков, останат затворени, това ще бъде фатално за общината. Работниците на Миню Стайков пак на протест Заради породилото се напрежение от Агенция \"Митници\" дадоха извънреден брифинг. В запечатаните данъчни складове в Карнобат са констатирани множество нарушения, а обезпечителните мерки са предприети с цел обезпечаване доказателства и недопускане на щети за бюджета Дадена е възможност гроздовата реколта да бъде приета в складовите помещения, за да не се стигне до унищожаване на готова продукция, обяви зам.-директорът Юлиан Мирков. Заместник- директорът обясни, че в хода на проверката на данъчен склад на \"Сис Индътрийс\" ООД е  . Запечатаха спиртоварните на Миню Стайков - 3000 души остават на улицата Кранът е монтиран на тръбопровод на циркулационен изпарител преди средството за измерване и контрол. Този циркулационен изпарител е свързан с дестилационна колона, която се намира в помещение, обозначено като \"Ректификация Етап 2\", т.е. кранът е част от цялостната технологична схема за производството на акцизна стока - етилов алкохол. В хода на проверката въпросният кран е пломбиран в затворено положение, с цел да не се позволи източването/извеждането на спирт - етилов алкохол. В допълнение Юлиан Мирков съобщи, че АМ е поискала от Районния съд в град Карнобат удължаване на срока на обезпечителните мерки с 60 дни. В края на деня обаче стана ясно, че съдът е разпоредил отваряне на винпрома. Запечатаха спиртоварните на Миню Стайков - 3000 души остават на улицата", "date": "2018.09.23", "title": "Служители на Стайков нападнаха митничари, а те откриха нелегален спиртопровод"}
{"url": "http://clubz.bg/73558-rusiq_obvini_izrael_za_svaleniq_il_20", "text": "Вината за гибелта на руския самолет Ил-20 в Сирия на 17  септември изцяло е на ВВС на Израел и на тези, които са взели  съответното решение. Това заяви днес на брифинг говорителят  на министерството на отбраната на Русия Игор Конашенков,  цитиран от ТАСС. По думите му  . Той подчерта, че изтребителите на ВВС на Израел, вечерта на 17 септември, са действали \"в района на полосата за захождане при кацане на летището в Хмеймим не само на военни, но и на граждански пътнически самолети\". Израел отхвърли отговорността за сваления руски самолет Израел предупредил Русия за удара на неговите изтребители Еф-16 в Сирия едновременно с началото на атаката, нарушавайки договора за предотвратяване на инциденти, допълни Конашенков. Министърът на отбраната на Израел Авигдор Либерман изрази днес надежда, че отношенията с Русия ще могат да бъдат нормализирани след кризата, породена от свалянето на самолета Ил-20 на 17 септември. Той направи това изявление в интервю за израелското държавно радио Кан, отговаряйки на въпрос за резултатите от преговорите в Москва в четвъртък на командващия ВВС на Израел Амикам Норкин.  миналата седмица, предаде ДПА. Армията заяви, че нейни изтребители не са използвали за прикритие руския самолет (твърдение, което Москва повтори и днес) и че те са се намирали в израелското въздушно пространство по времето, когато руският самолет е бил свален от сирийски огън. Израел отбеляза, че изчерпателните, прецизни и фактологични подробности са известни на съответните специалисти в руските въоръжени сили и че механизмът за координиране на действията между двете страни \"е действал в съответния момент\".", "date": "2018.09.23", "title": "Русия обвини Израел за сваления Ил-20"}
{"url": "http://clubz.bg/73553-gerb_nominira_krasimir_vlahov_za_konstitucionen_sydiq_bsp_qnaki_stoilov", "text": "Доскорошният заместник-председател във Върховния касационен съд и ръководител на гражданската колегия Красимир Влахов ще е кандидатът на управляващите за конституционен съдия. Това съобщи в предаването \"Неделя 150\" на БНР зам.-председателят на ГЕРБ Цветан Цветанов, цитиран от \"Дневник\". Номинацията вече е обсъдена с лидерите на партиите от групата на \"Обединените патриоти\" - Красимир Каракачанов, Волен Сидеров и Валери Симеонов и по думите на Цветанов те одобряват номинацията. Предстои във вторник групите на ГЕРБ и патриотите да изслушат Влахов и официално да го номинират. Една от обсъжданите кандидатури в левицата пък е на дългогодишния депутат, конституционалист и член на Великото народно събрание Янаки Стоилов, потвърди в студиото на БНР депутатът Георги Свиленски от левицата. Засега социалистите нямали официална номинация, но Стоилов бил сред обсъжданите и много силни кандидатури. Според приетите от парламента правила кандидатурите за конституционни съдии трябва да бъдат внесени до 26 септември. В края на февруари съдийската колегия гласува от втория път смяната на Влахов, припомня \"Дневник\". До оставката на Влахов, която беше поискана от председателя на Върховния касационен съд (ВКС) Лозан Панов още в края на 2017 година, се стигна, след като в началото на февруари съдийската колегия бламира Панов и не уважи предложението му за освобождаване на Влахов и назначаването на нов заместник - Светла Димитрова. Самият Влахов първоначално отказа да напусне поста и поиска да се свика общо събрание на гражданските съдии, които да дадат оценка на неговата работа. Това се случи и Влахов получи положително отношение за работата си като председател. Мнозинството от магистратите тогава подкрепиха номинацията на Светла Димитрова. Пред съдиите Влахов беше заявил, че ако той стане пречка за назначаването на новия председател на колегията, ще подаде оставка. Впоследствие часове след като получи подкрепа, Влахов подаде оставка и обяви, че не желае да е част от екипа на човек, \"който няма съзнанието за високата отговорност, с която го задължава заеманата от него позиция на върха на съдебната власт\".", "date": "2018.09.23", "title": "ГЕРБ номинира Красимир Влахов за конституционен съдия, БСП - Янаки Стоилов"}
{"url": "http://clubz.bg/73554-gerb_kani_ninova_v_enp_da_glasuva_v_podkrepa_na_orban", "text": "След като лидерът на БСП Корнелия Нинова обвини премиера Бойко Борисов в лъжа по казуса \"Унгария\", днес от ГЕРБ се почувстваха длъжни да свикат извънредна пресконференция, за да й отвърнат със същото. И дори я поканиха да се присъедини към Европейската народна партия, за да гласува с евродепутатите на ГЕРБ в подкрепа на правителството на Виктор Орбан.  Както е известно евродепутатите на ГЕРБ/ЕНП не подкрепиха в ЕП доклада, предлагащ Унгария да бъде лишена от глас в Евросъюза заради нарушаване на демократичните ценности. Евродепутатите на БСП/ПЕС пък показаха доста шарено поведение. Лидерът на ПЕС Сергей Станишев обаче гласува \"за\" евентуалното санкциониране на Унгария докато левицата тук се обяви твърдо зад Орбан. Корнелия Нинова: Нормално ли е един министър-председател да лъже? Последва коментар и на депутата Тома Биков: Не е ясно кога обаче темата ще бъде поставена на Съвет, все пак посочи Биков. Но и когато това станело, ГЕРБ щяла да има същата позиция. И посочи в заключение:", "date": "2018.09.23", "title": "ГЕРБ кани Нинова в ЕНП - да гласува в подкрепа на Орбан"}
{"url": "http://clubz.bg/73550-po_magistrala_trakiq_s_90_kmch", "text": "В понеделник ще се въведе ограничение на скоростта до 90 км/ч по АМ „Тракия” в участъка Чирпан-Стара Загора от км 168 до км 208 поради неравности на пътната настилка, съобщават от Агенция \"Пътна инфраструктура\" (АПИ). Необходимо е шофьорите да се движат с повишено внимание и съобразена скорост през почивните дни, припомнят оттам. Поради ремонт на съоръженията при 17-ти и 18-ти километър в посока Бургас движението се осъществява двупосочно в платното за София. На 24 септември ще има две ленти за София и една лента за Бургас. Шофьорите да се движат с повишено внимание в участъка между Ихтиман и тунел „Траянови врата” от км 45 до км 53, където е въведено ограничение на скоростта до 90 км/ч в двете платна за движение поради неравности на пътната настилка и извършване на ремонтни дейности, предупреждават от АПИ. Ремонтни дейности се извършват и на моста над р. Елшишка при 89-ти км на АМ „Тракия“. Движението се осъществява двупосочно в платното за Пловдив. Шофьорите могат да използват алтернативни маршрути. Ремонтите по \"Тракия\" спират за морето На 24 септември (понеделник) за улеснение на трафика, в края на трите почивни дни, ще има две ленти за София на автомагистрала „Хемус“ в участъка с виадуктите, които се ремонтират на територията на Софийска област. В момента на АМ „Хемус“ се ремонтира долното строене на 4 виадукта - при 19-ти км (виадукт „Потоп“), 33-ти км (съоръжението при тунел „Витиня“), при 36-ти километър (виадукт „Коренишки дол“) и при 51-ви км (виадукт „Разлив“). На съоръжението при 9-ти км (в района на с. Яна) се подменят дилатационните фуги. Поради това движението в района на съоръженията при 9-ти, 33-ти, 36-ти км се извършва двупосочно в платното за Варна. На виадукта при 51-ви километър се ремонтира платното за Варна и там трафикът преминава двупосочно в платното за София. За улеснение на трафика на 24 септември ще има две ленти за София и една за Варна. Строително-монтажни работи се извършват и на две мостови съоръжения на „Хемус“ на територията на област Шумен.  Тапи по магистрала \"Тракия\" предизвикаха задръствания За улеснение на трафика през Владая - по път I-1 (Е-79), на 24 септември от 10 ч. до 20 ч. ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Тапи по магистрала \"Тракия\" предизвикаха задръствания", "date": "2018.09.23", "title": "По магистрала \"Тракия\" - с 90 км/ч"}
{"url": "http://clubz.bg/73494-politikata_na_identichnostta_oglupqvane_i_eroziq_na_demokraciqta", "text": "\"Политиката на идентичността\" - както отляво, така и отдясно - произвежда мощен ефект за прикриване на динамично нарастващите неравенства между хората в повечето общества на съвременния свят. През 70-те - 80-те години на 20 век на Запад се осъществи неоконсервативната революция срещу социалната държава и нейната преразпределителна функция в националните общества. Динамиката на неоконсервативната революция се осигуряваше не толкова от ситуационната криза на \"държавата на благоденствието\", колкото от набралия сила процес на глобализация, чиито актьори имаха потребност да се разправят с ограниченията на националната макроикономическа регулация. Краят на кейнсианската регулативна система на национално ниво сложи началото на неограничения от каквито и да е отговорности глобален \"свободен пазар\". Неоконсервативната революция (включваща нови дефиниции на държавата, на морала и на обществените отношения като цяло) постави началото на неолибералната хегемония в разбирането и практикуването на икономическия живот - чрез възраждане на легитимността на т.нар. напълно \"свободен пазар\". Стопанската глобализация увеличи многократно общественото богатство, но поляризира неговото разпределение в едно многократно по-изразено неравенство - вътре в обществата и между страните на Първия, бившия Втори и Третия свят. В този контекст политическата левица изгуби своята легитимна сфера на дейност - борбата срещу икономическото неравенство, срещу което комунистите се бориха с \"пролетарска революция\", а социалдемократите - с реформизъм и преразпределение. Затова левицата зави към политиките на идентичността, които бяха формулирани от философите на Франкфуртската школа по време на младежките бунтове от 60-те години. На мястото на \"пролетариата\", културните малцинства заеха ролята на \"демиург на историята\". Тази нова левичарска стратегия се легитимира чрез яростен антинационализъм, политика на \"мултикултурализъм\" и социален контрол чрез т.нар. \"политическа коректност\". Глобалните корпоративни елити незабавно се съюзиха с това ново левичарство, което зад хаотичната защита на все по-екстравагантни \"малцинствени права\" на практика прикриваше все по-арогантното преразпределение на света и нарастването на неравенството в рамките на глобализацията. Този съюз на десния неолиберален глобализъм и левичарския мултикултурализъм постепенно изправи срещу себе си сглобяващия се съюз от противници на глобализацията и новата култура на състезаващи се малцинства. Първи срещу глобализацията се изправиха традиционалистките елити и техните общности, които произвеждаха все по-радикална съпротива - ислямизъм, разнообразен верски фундаментализъм, антимодернизъм, фашизоиден традиционализъм (неоевразийство)... Чупещите витрините на глобализацията \"лудити\" - антиглобалисти постепенно бяха заменени от по-съдържателните възгледи на алтерглобализма. В бивша комунистическа източна Европа (както и в самата Русия) тръгнаха динамични процеси на реакция срещу неолибералния модел на прохода, който създаде поляризирани в неравенство и изтощени от социална нестабилност и политическа корупция общества. Тези процеси кристализираха в новите националпопулистки - националистически движения и политически проекти, които отначало тихомълком, а впоследствие все по-гръмогласно започнаха да се отричат от заветните цели на 90-те години - членството в клубовете на западния свят и приемането на моделите на развитие на Запада (преди всичко Европа). Тези движения си осигуриха все по-внушителна подкрепа на базата на: антиелитаризъм - отхвърляне на националните меритократични елити, избирани у дома, но пребиваващи в и лоялни на Брюксел; възроден национализъм - срещу опитите за деконструкция на националните лоялности и вливане в едно многолико и аморфно \"мултикултурно\" общество на Европа, примесено с все по-големи дялове мигранти от Африка и Близкия изток; политика на идентичността - защита на собственото национално общество от културните политики и практики на постмодернизма - \"мултикултурализма\", акцент върху националното единство и националната традиция срещу хаотичния свят на състезаващите се ексцентрични малцинства. Срамната и публична \"тайна\" на източноевропейския национален популизъм е, че зад един възроден \"мек\" авторитаризъм той прикрива и утвърждава властта на консолидираната посткомунистическа олигархия във всяко бившо комунистическо общество. Орбан и Качински, Вучич и Груевски, Борисов и Фицо - навсякъде в източна Европа патосът на \"националното възраждане\" прикрива все по-арогантния модел на олигархичен контрол върху стопанството и държавата, осветен от гигантска и всеобхватна корупция. \"Специалните отношения\" с \"патриарха на консервативната революция\" - Вл. Путин - са все по-важен елемент от успеха на този модел. Политиката на идентичността - \"либерали\" срещу \"консерватори\", \"националисти\" срещу \"глобалисти\", \"соросоиди\" срещу \"путинисти\" - това са актьорите и техните битки на политическата фасада, която като димна завеса прикрива всеобхватно нарастващото неравенство и обществена поляризация вследствие на икономическите реалности на глобализацията и посткомунизма. Това неравенство има далеч не само икономически измерения. То е неравенство на гражданско представителство и достъп до власт. Неравенство на достъп до информация. Неравенство пред все по-мащабната машина на системна дезинформация и фалшиви новини. Неравенство на възможностите за човешко развитие. \"Политиките на идентичността\", прикриващи фактите на това неравенство ерозират демокрацията - защото тя функционира успешно до определено ниво на неравенство и отказва да функционира при определени равнища на социална поляризация. Тези политики абсолютизират определени общностни лоялности за сметка на други и превръщат огромен брой хора в \"слепци\", които отчаяно опипват различните части на \"слона\", без да могат да разпознаят тяхната принадлежност към цялостния организъм на това благородно \"животно\" - глобалната човешка общност. \"Политиките на идентичността\" са политики на изкуствено и масирано оглупяване на хората, които освен феминисти, еколози, ЛГБТ, националисти, глобалисти и традиционалисти, са човешки същества, призвани да впишат хармонично своите различни идентичности в една все по-мащабна лична картина на света. Идеологиите и техните манипулативни технологии отново произвеждат измамни матрици на светове, които се оказват задънени улици.", "date": "2018.09.23", "title": "\"Политиката на идентичността\" - оглупяване и ерозия на демокрацията"}
{"url": "http://clubz.bg/73549-grigor_i_gofen_zagubiha_na_dvojki_evropa_oshte_vodi_na_sveta", "text": "Европа води на Света със 7:5 след втория ден на демонстративния отборен тенис турнир \"Лейвър къп\" в Чикаго. Тази нощ предстои развръзка. Тимът на Света намали изоставането с два поредни успеха. Първо Кевин Андерсън (Южна Африка) спечели драматично със 7:6(5), 5:7, 10:6 срещу Новак Джокович (Сърбия), а в края на сесията Григор Димитров и Давид Гофен (Белгия) отстъпиха на двойки пред Джак Сок (САЩ) и Ник Кириос (Австралия) - 3:6, 4:6. В третия ден програмата е следната: Роджър Федерер (Швейцария)/Александър Зверев (Германия) - Джон Иснър/Джак Сок (САЩ), Роджър Федерер - Джон Иснър, Александър Зверев - Кевин Андерсън и Новак Джокович - Ник Кириос. Турнирът оправдава очакванията като зрителски интерес и спектакъл на корта в една от най-известните зали в света - баскетболната \"Юнайтед сентър\" в Чикаго. Звездите на тениса видимо се забавляват, но и ясно дават да се разбере, че искат да спечелят. Григор Димитров даде аванс на Европа срещу тима на света (СНИМКИ) В откриващия мач в петък Григор Димитров с лекота преодоля Франсис Тиафо (САЩ), след това Европа дръпна с 3:0, а миналата нощ авансът достигна 7:1 преди звездите извън Стария континент да намалят пасива. В първия ден се даваше по една точка на победа, във втория по две, а в третия - по три.", "date": "2018.09.23", "title": "Григор и Гофен загубиха на двойки, Европа още води на Света"}
{"url": "http://clubz.bg/73556-porsche_priklyuchva_s_dizela", "text": "Порше (Porsche) окончателно се отказва от дизела и така ще стане първият германски производител на автомобили, решил се на тази стъпка, обяви директорът Оливер Блуме, цитиран от Франс прес. Той добави, че иска да се съсредоточи върху бензиновите и хибридните двигатели, а от 2019 г. - върху автомобилите с изцяло електрически мотори. Немските автоконцерни не искат да спрат дизеловите коли \"Смятам, че модерните дизелови мотори остават атрактивни и щадящи околната среда. Те имат още бъдеще и голямо значение за автомобилната индустрия\", добави той. Три години след избухването на скандал с манипулираните емисии от дизеловите двигатели компанията майка Фолксваген (Volkswagen) делът на новите автомобили с дизелови двигатели в Германия спадна от 46 на 33 процента. Дизеловите коли са заплашени да бъдат забранени от редица германски града заради замърсяването, което причиняват. ", "date": "2018.09.23", "title": "Porsche приключва с дизела"}
{"url": "http://clubz.bg/73557-stud_i_vqtyr_ot_vtornik", "text": "Студ и вятър ни очакват от утре. Времето рязко ще се влоши от вторник, съобщава бТВ, позовавайки се на прогнозата на НИМХ. В  преди обяд ще е предимно слънчево. Ще продължи да духа югозападен вятър и повишението на температурите ще продължи, повече в Източна България и в Предбалкана. Около и след обяд вятърът ще се ориентира от северозапад, първо в Северозападна България,  ще се усилва и с него ще започне да нахлува по-студен въздух. Очакванията са за пориви със скорост до около 90 км/ч. До вечерта и в Източна България вятър ще се ориентира от северозапад. По самото преминаване на бърз студен атмосферен фронт облачността ще се увеличи и на места от запад на изток ще превали и прегърми. Към 15 часа температурите ще бъдат в широк интервал от 18°-20° в северозападните райони до 32°-34° на места в източната половина от страната. До края на работната седмица времето ще бъде динамично, с чести промени на вятъра и температурите. Облачността също ще е променлива.   ще остане ветровито и ще продължи да нахлува по-студен въздух. Температурите рязко ще се понижат и дневните няма да надхвърлят 15°-20°. Само на отделни места преди обяд, главно в източните райони, все още ще превалява дъжд.  вятърът временно ще отслабне, в котловините на Западна България ще стихне и  . В Източна България вятърът ще се ориентира от север-североизток,   отново ще се усили. Облачността ще е променлива, ще има и слънчеви часове. Ще започне повишение на температурите. Прогнозата за  е за малко над 20 градуса.", "date": "2018.09.23", "title": "Студ и вятър от вторник"}
{"url": "http://clubz.bg/73548-plevneliev_s_novi_ataki_kym_radev_i_kremyl_shte_sabotirat_evroto", "text": "И днес президентът Росен Плевнелиев не изневери на принципа си да атакува наследника си Румен Радев. Плевнелиев определи Радев като \"популист\", който се \"бори за народната любов\". По думите му държавният глава бил близък до Москва и в този контекст ще се опита да саботира влизането на България в Еврозоната. По думите му Радев \"си е направил много добре сметката\": Росен Плевнелиев: Румен Радев е първият президент популист На припомяне, че такова бе поведението на самия Плевнелиев към кабинета \"Орешарски\", президентът (2012-2017), посочи, че държавният глава може да е коректив,  А по адрес на унгарския премиер Виктор Орбан и правителствената позиция в негова подкрепа заяви: Всъщност Унгария и в частност Орбан намират подкрепа у нас и в лицето и на правителството на Бойко Борисов, и на опозицията - БСП. Казусът \"Орбан\" - идеен или предизборен Плевнелиев заяви и, че би се радвал българското правителство да преосмисли позицията си по случая \"Скрипал\". Както е известно страната ни отказа да се солидаризира с почти всички останали членки на ЕС и да изгони руски дипломати. - \"Същото се отнася и до АЕЦ \"Белене\"\", каза още Плевнелиев, визирайки плановете на кабинета за реализирането на проекта за втора атомна централа. А за противоборството между Радев и Борисов каза: Казусът \"Орбан\" - идеен или предизборен", "date": "2018.09.23", "title": "Плевнелиев с нови атаки към Радев и Кремъл: ще саботират еврото "}
{"url": "http://clubz.bg/73538-trymp_podgotvq_razsledvaniq_sreshtu_fejsbuk_i_gugyl", "text": "Президентът на САЩ Доналд Тръмп обмисля заповед, която ще открие федерални антитръстови и наказателни разследвания срещу „Фейсбук“, „Гугъл“ и други социални медийни компании, съобщиха американските медии в събота, въпреки че Белият дом бързо се дистанцира от тези съобщения. Миналия месец Тръмп засили атаките си срещу големите технологични компании, като ги предупреди да бъдат \"внимателни\" и ги обвини за това, което той нарече \"манипулирани\" резултати от търсенето в интернет. Тръмп към Гугъл, Фейсбук и Туитър: Внимавайте! Президентът на САЩ се оплака, че „Гугъл“, когато търси \"новини от Тръмп \", показва най-вече отрицателни новини за него. „Гугъл“ категорично отхвърли всички твърдения за пристрастия. Проектът на изпълнителната заповед на Белия дом се съсредоточава върху предполагаемото \"пристрастие\" в компаниите. \"Не по-късно от 30 дни от датата на тази заповед, агенциите следва да представят на директора на Националния икономически съвет първоначален списък с действия, които всяка агенция може потенциално да предприеме, за да защити конкуренцията между онлайн платформите и да насочи вниманието си към нарушенията на тези платформи. Текстът също така изисква федералните агенции да разследват всяко потенциално \"нарушение на антитръстовите закони\" от онлайн платформите, съобщава \"Фокус\".", "date": "2018.09.23", "title": "Тръмп подготвя разследвания срещу \"Фейсбук\" и \"Гугъл\""}
{"url": "http://clubz.bg/73546-rabotnicite_na_minyu_stajkov_pak_na_protest", "text": "Работници от запечатаните заводи на Миню Стайков край Карнобат отново протестират днес срещу затварянето на обектите. Над 300 служители на затворените от агенция \"Митници\" фабрики за алкохол се събраха снощи за два часа на централния площад в Карнобат с искане да бъдат запазени работните им места, съобщава БНР. Близо 10 милиона лева са загубите за двата дни, в които производството е спряно, посочи пред националното радио търговският директор Емил Пилев и допълни: От ръководството казаха за Нова тв, че протокол за запечатване не са виждали. Имало устно разпореждане за това. Запечатаха спиртоварните на Миню Стайков - 3000 души остават на улицата Работниците подновиха протестите си в осем часа сутринта. Въпреки че от агенция „Митници“ позволиха на камионите с грозде да влязат във \"Винпром Карнобат\" вчера, там производството е спряно, допълни търговският директор на фирмата. Работата на данъчните складове трябва да се възстанови довечера, ако Районният съд в Карнобат не удължи срока, в който те да останат запечатани. ", "date": "2018.09.23", "title": "Работниците на Миню Стайков пак на протест"}
{"url": "http://clubz.bg/73545-advokatyt_na_trymp_shte_svalim_iranskoto_pravitelstvo", "text": "Личният адвокат на президента на САЩ Доналд Тръмп Руди Джулиани (бившият кмет на Ню Йорк) заяви, че . Това изявление се различава от изказванията на правителството във Вашингтон, че смяната на управлението в Техеран не е американска политика, предаде Ройтерс. Изявлението на Джулиани се различава от политиката на правителството на Тръмп да не се търси смяна на управлението, макар и правителството във Вашингтон да налага санкции, които отслабват иранската икономика, отбелязва Ройтерс. Турция, Русия и Иран правят коалиция \"Антидолар\" През май Тръмп скъса глобалното споразумение за иранската ядрена програма, а правителството му връща санкциите срещу Ислямската република, включително мерки срещу петролния й сектор, влизащи в сила от 4 ноември. През август съветникът на президента на САЩ по националната сигурност Джон Болтън каза пред Ройтерс, че \"смяната на режима\" в Иран не е американската политика. Той добави, че правителството във Вашингтон иска сериозна промяна в поведението на режима. Иранският върховен лидер аятолах Али Хаменей обвини подкрепяните от САЩ арабски държави от Залива за извършването на атаката срещу военния парад вчера, но не назова държавите от региона, за които предполага, че са отговорни за това. Джулиани е допускал преди, че връщането на санкциите има за цел смяна на режима. На конференция през юни, на която той държа реч пред намиращата се в Париж организация Национален съвет на иранската съпротива, той заяви, че политиката на Тръмп ще задуши управлението на аятоласите в Иран. Държавният департамент посочи, че Джулиани не говори от името на правителството за Иран.", "date": "2018.09.23", "title": "Адвокатът на Тръмп: Ще свалим иранското правителство"}
{"url": "http://clubz.bg/73543-buntovnicite_v_idlib_shte_sytrudnichat_na_turciq_no_s_pryst_na_spusyka", "text": "Сирийските бунтовници съюзници на Турция заявиха, че ще съдействат на турските дипломатически усилия, предотвратили правителствена офанзива с подкрепата на Русия срещу провинция Идлиб. Те обаче няма да предадат оръжието и територията си, предаде Ройтерс. В понеделник Турция и Русия постигнаха споразумение за демилитаризирана зона между правителството и бунтовническите бойци в Северозападна Сирия, спестявайки на района голяма офанзива, за която проправителствените сили се мобилизираха. Според споразумението \"радикалните\" бунтовници трябва да се изтеглят от тази зона до 15 октомври. Руският президент Владимир Путин заяви, че зоната ще бъде 15-20 км в дълбочина и ще върви по протежение на линията на контакт между бунтовническите и правителствените сили. В нея ще патрулират турски и руски сили. Демилитаризирана зона в Идлиб договориха Путин и Ердоган Националният фронт за освобождение, в който влизат редица фракции от Свободната сирийска армия, определяни като умерени от Турция, обяви Фронтът добави, че остава предпазлив и нащрек  Путин заяви, че цялото тежко въоръжение на опозицията, минохвъргачки, танкове и ракетни системи трябва да бъдат изтеглени от ДМЗ до 10 октомври. Русия и Башар Асад удариха Идлиб Турция каза, че \"умерената опозиция\" ще запази оръжията си и ще остане в районите под свой контрол, както и че \"регионът ще бъде прочистен от радикали\". Най-силната джихадистка групировка в Северозападна Сирия \"Тахрир аш Шам\" все още не е обявила позицията си по турско-руското споразумение. \"Тахрир аш Шам\" е сбор от джихадисти, доминиран от групировка, известна преди като Фронт \"Ан Нусра\", която до 2016 г. официално беше филиал на Ал Каида. В Идлиб живеят около 3 милиона души, около половината от които са разселени сирийци от войната в другите части на Сирия, а ООН предупреди, че възможна офанзива може да предизвика хуманитарна катастрофа, отбелязва Ройтерс. Русия и Башар Асад удариха Идлиб", "date": "2018.09.23", "title": "Бунтовниците в Идлиб ще сътрудничат на Турция, но \"с пръст на спусъка\""}
{"url": "http://clubz.bg/73547-povetkin_izdyrja_sedem_runda_sreshtu_djoshua_na_uembli_snimki", "text": "Световният шампион по бокс в тежка категория Антъни Джошуа продължи победната си серия с технически нокаут в седмия рунд срещу Александър Поветкин (Русия). 80 хиляди души на \"Уембли\" видяха на живо 22-ия успех на британеца (21 с нокаут). Поветкин записа второ поражение от 36 боя, а Джошуа остава притежател на три от четирите шампионски пояса. Двубоят започна традиционно предпазливо за англичанина. Първият рунд дори бе спечелен от руснака. Във втория двамата си размениха удари, а третият не предложи нищо интересно. В четвъртия англичанинът започна да налага стила си, но в петия Поветкин успешно отби атаките му. Шестият отново бе равностоен. В средата на седмия рунд за първи път от началото на срещата Джошуа направи впечатляваща серия в главата на своя опонент с прави удари и крошета. Поветкин падна и имаше трудности да стане от въжетата. Все пак мачът продължи, но секунди по-късно руският претендент отново бе на пода и този път реферът прекрати сблъсъка.  Антъни Джошуа очаквано спечели, въпросът е какво следва сега за него. След срещата той и мениджърът му Еди Хърн отново споменаваха най-вече едно име - на американеца Дионте Уайлдър, който притежава четвъртия пояс в категорията. Шампионът пак декларира, че иска да се бие с Уайлдър, а Хърн не пропусна да го \"захапе\", че бяга от среща с британеца. Според Хърн, при последните преговори той и Антъни са подписали договора, но не и Уайлдър и неговият щаб. Засега е ясно, че е запазена датата 19 април 2019 г. за нов мегасблъсък на \"Уембли\". Срещу кого обаче ще е този двубой, не е ясно. Джошуа и Хърн изобщо не споменаха Кубрат Пулев или Хюи Фюри, на които предстои претендентски мач на IBF в София на 27 октомври. Един от двамата ще има право да се бие с Джошуа за титлата на IBF. Билети по 20 лева за мача Кубрат Пулев - Хюи Фюри (СНИМКИ) В същото време стана ясно, че Уайлдър и Тайсън Фюри (братовчед на Хюи Фюри и бивш световен шампион) почти са се разбрали за бой на 1 декември. Еди Хърн заяви, че нямало арена за този мач. В медиите се споменава Лос Анджелис.", "date": "2018.09.23", "title": "Поветкин издържа седем рунда срещу Джошуа на \"Уембли\" (СНИМКИ)"}
{"url": "http://clubz.bg/73542-zadyrjaha_grycki_jurnalisti_po_signal_na_razsledvan_ot_tqh_ministyr", "text": "Издателят и главният редактор на гръцки вестник бяха задържани заради статия с твърдения за злоупотреби с европейски средства за подобряване на условията в така наречените \"горещи точки\" за регистрация и обработване на случаите на мигрантите в Гърция, предаде Асошиейтед прес. Журналистите бяха арестувани след жалба на министъра на отбраната Панос Каменос, чието министерство се занимава с финансирането от ЕС. В статията, която беше публикувана в петък, се твърдеше, че някои от получателите на европейските средства са бизнесмени, свързани с Каменос. И Томислав Дончев сезирал прокуратурата за \"Джи Пи Груп\" по \"Биволъ\" Панайотис Лампсиас, главният редактор на ежедневника \"Филелефтерос\" (\"Либерал\"), заяви за Асошиейтед прес, че са държани в полицейското управление на район Екзархия, където щели да прекарат нощта и вероятно през днешния ден ще се явят пред прокурор. Опозиционни партии осъдиха задържането. Консервативната \"Нова демокрация\" обвини министъра на отбраната в \"разбойническо поведение\" и заяви, че истинският въпрос е този за злоупотребата със средства.  БТА", "date": "2018.09.23", "title": "Задържаха гръцки журналисти по сигнал на разследван от тях министър"}
{"url": "http://clubz.bg/73541-bryuksel_naj_novoto_gnezdo_na_shpionite", "text": "  Печатните медии във Великобритания осъмнаха неотдавна със заглавия, отнасящи се до подозренията на европейските власти за таен шпионаж от страна на Обединеното кралство, свързан с плановете за Брекзит. За мнозина в Брюксел това не е новина, тъй като следенето и подслушването на приятели и врагове в столицата на ЕС се оказва част от ежедневието и се смята за нещо нормално. За повечето чуждестранни разузнавателни служби Брюксел е мишена - заради факта, че там се намират седалищата на Европейския съюз и НАТО. За други африкански и близкоизточни служби за сигурност акцентът попада върху големите диаспори в Брюксел, които оказват влияние върху политиката на съответните държави. През месец юни тази година директорът на австрийското контраразузнаване Петер Гриндлинг обяви, че  Шпионажът винаги се е приемал за даденост в Брюксел, но откакто важността на Европейския съюз нарастна и в града изникнаха нови и нови посолства, броят на разузнавачите в него също чувствително се увеличи. , заяви преди време бивш агент от белгийските тайни служби и допълни, че в момента в Брюксел действат много повече шпиони, отколкото в годините преди падането на Берлинската стена. Бившият американски посланик в Белгия Хауърд Гутман разказва, че нарастващият брой на чуждестранните разузнавания в страната е проблем за всички. Неговият офис, например, редовно е бил проверяван за подслушвателни устройства, а употребата на мобилни телефони в сградата е била строго забранена. Любимите поводи на тайните служби да изпратят свои разузнавачи на терен са националните празници - това са случаите, в които дипломатите обикновено посещават посолствата за официални приеми. Според Гутман, аташетата, които придружават посланиците често пъти са агенти под прикритие.  Америка също не остава по-назад в шпионажа - през 2013 германското списание “Шпигел” съобщи, че документите на Едуард Сноудън разкриват, че американското контраразузнаване е провело операция по електронно подслушване на Европейските институции в Брюксел, както и на дипломатическите мисии във Вашингтон и Обединените нации. Две години по-късно списанието написа, че американските служби са се опитали да използват германски учреждения, за да шпионират други правителства, компании и институции, включително Европейската комисия. Европейската комисия, Европейският съвет, Европейският парламент и НАТО имат свои собствени служби за сигурност, чиято цел е да предотвратяват проникване в техните сгради и достъпа до важни документи. През 2003 г. в сградата на Европейския съвет бяха открити подслушвателни устройства, а белгийското разследване по-късно заподозря израелското правителство в извършване на шпионаж. Отговорните за сигурността предупреждават служителите на европейските институции да бъдат внимателни, когато говорят за работа извън офисите, защото “има външни сили, които се опитват да получат достъп до данни\". Според информация на бившия агент от Белгийското разузнаване “всяка шпионска служба има агенти в европейската столица”, които следят за абсолютно всичко - от теми, свързани с енергетиката до отбраната, включително и политически въпроси свързани с миграцията. Чуждестранните разузнавачи по принцип работят под прикритие като дипломати и обявяват своето присъствие при пристигането си в Брюксел пред Държавната служба за сигурност. Докато международните институции се опитват да контролират какво се случва вътре в техните сгради, именно Белгийската държавна служба за сигурност се грижи за контраразузнаването в града, пише по-нататък изданието. В държава, известна с важните управленски структури, разположени на територията й, координацията между белгийските и европейските институции за сигурност на моменти не е на необходимото ниво, казват експертите. Белгийските власти също са изправени и пред редица други предизвикателства, особено след като Брюксел стана цел на ислямисткия тероризъм. Държавната служба за сигурност, която разполага с персонал от няколкостотин души, е отговорна за разследвания, свързани с тероризъм, шпионаж, разпространение на оръжия и организирана престъпност. \"Фокусът върху тероризма не би трябвало да означава да се измества вниманието от кибершпионажа и отт класическия шпионаж\", заключава той. \"Когато не инвестирате в откриването на нови източници, губите своята разузнавателна позиция, която трудно се възвръща след това\".", "date": "2018.09.23", "title": "Брюксел - най-новото гнездо на шпионите"}
{"url": "http://clubz.bg/73505-rakyt_diabetyt_i_syrdechnite_bolesti_sa_ubijci_nomer_edno", "text": "ООН смята да намали до 2030 година с 30 на сто преждевременната смъртност от хронични болести (рак, сърдечносъдови, диабет и пр.), наречени още непредаващи се заболявания, но повече от половината страни по света не могат да постигнат тази цел, съобщава Франс прес.  Днес този вид болести убиват 41 милиона души на година, т.е. седем от десет починали в света и са опасност по-голяма от инфекциозните болести като туберкулозата, СПИН или маларията, според изследване, публикувано в медицинското списания \"Лансет\" (The Lancet). Според него 1,7 милиона (4 на сто от смъртните случаи от непредаващи се заболявания) са сред хора под 30 години, 15,2 милиона - сред хора от 30 до 70 години и 23,6 милиона - сред хора на 70 и повече години. Според оценките 32,2 милиона от тези смъртни случаи се дължат на рак, сърдечосъдови заболявания, хронични пневмопатии и диабет. Високо кръвто, алкохол, тютюн. Подремвате следобед? Може да е знак за диабет тип 2 ООН си постави целта за 30-процентното намаление през 2015 година. Според проучването 35 страни са готови са способни за я постигнат за жените и 30 страни са готови да направята това за мъжете. Става дума за богати страни, където преждевременната смъртност - от 30 до 70 години е вече ниска. В 10 на сто от държавите по света обаче този вид смъртност стагнира или се увеличава. Сред тях са и САЩ, а с най-добри резултати е Южна Корея. Според експертите нивото на преждевременната смъртност може значително да падне от лекуване на високото кръвно и намаляване на употребата на тютюн и алкохол. Световната здравна организация очаква финансовите загуби от въпросния вид болести през идните 15 години да надвишат 7 000 милиарда долара само в развиващите се страни. Изследването е проведено в 186 страни от 2010 до 2016. Според него през 2016 година близо 40,5 милиона от 56,9 смъртни случаи в света се дължат на този вид болести.", "date": "2018.09.23", "title": "Ракът, диабетът и сърдечните болести са убийци номер едно"}
{"url": "http://clubz.bg/73540-sasht_dadoha_8_miliona_sreshtu_ruskata_propaganda_v_makedoniq", "text": "Дори Доналд Тръмп намигва на малката страна Македония. Западът води мащабна кампания в полза на преименуването на балканската държава в Северна Македония. Когато това стане, въпреки съпротивата на Москва, страната би могла да се присъедини към НАТО. Това пише специалистът по международни отношения Енвер Робели в швейцарския в. “Тагес-Анцайгер”, като същевременно посочва и прелюбопитни факти относно референдума, насрочен за 30-и т. м. Преди всичко ставаше по-бързо. Когато през 334 г. преди Христа Александър Велики, владетелят на антична Македония, започва своя поход, вероятно никой не е предполагал, че през следващите 11 години ще победи персийци, египтяни и индуси и ще превземе световна империя. Този дързък човек измина 32 000 км. Обратно – на Македония и Гърция им беше необходим повече от четвърт век, за да сложат край на спора за едно име. Конфликтът ескалира през 1991 г., когато по мирен път Македония се отцепи от Югославия и обяви независимост. Според правителството в Атина съседната страна няма право да се нарича Македония, както се назовава северногръцка провинция. И двете страни претендираха за античното наследство, взаимно се провокираха. С балкански емоции и символи на елините драмата често се обостряше. В началото на 90-те години на миналия век Македония дори нямаше право да осъществява външната си търговия през пристанището на Солун. Страната беше приета за членка на ООН под унизителното име Fyrom – Бивша югославска република Македония. Това вдъхнови циниците. Те започнаха да наричат жителите на балканската държава “бивши югославяни”. Атина блокира приема на Македония в НАТО и интегрирането й в ЕС. От 1994 г. американският дипломат Матю Нимиц прави опити да разреши спора за името. Първо по заръка на Вашингтон, след тава като пълномощник на ООН. На 17 юни т. г. той успя да прегърне премиерите на Гърция и Македония на брега на Преспанското езеро, излаз на което имат двете съседки (също и Албания). Гърция гони руски дипломати. Намесвали се в споразумението с Македония Алексис Ципрас и Зоран Заев бяха сключили споразумение, което предвижда преименуването на Македония в Северна Македония. За пръв път двамата политици се срещнаха в края на януари по време на Световния икономически форум в Давос. След това преговорите се водеха далеч от обществеността. Сега историческото решение трябва да бъде взето окончателно. По време на референдум на 30 септември гражданите на Македония ще гласуват за смяна на името на страната. Атина обеща да не блокира приема на Северна Македония в НАТО. Западът води истинска кампания, за да убеди македонците да кажат “да”. Включи се дори Доналд Тръмп. В писмо, което американското посолство в Скопие направи публично достояние, президентът на САЩ приветства споразумението и се врича: членството на Македония в НАТО ще повиши сигурността, стабилността и благополучието в целия регион. В понеделник американският отбранителен министър Джеймс Матис се срещна в Скопие с водещи македонски политици. Той заяви, че гласуването за промяната на името е най-важният избор в историята на Македония и добави: Неговото посещение беше и предупреждение към Москва, която подкрепя русофилски групировки в Македония. Във фейсбук гражданите се призовават да горят бюлетините. Русия залива Македония с дезинформация В средата на юли македонският премиер Заев заяви, че руски бизнесмени са дали пари на фенове на футболния клуб “Вардар”, за да провокират насилие в навечерието на референдума. Социалдемократът не даде повече подробности. Руското посолство в Скопие окачестви казаното като безотговорно и русофобско. В началото на януари т. г. в Скопие беше близкият до Кремъл идеолог Александър Дугин, за да създава настроения срещу Запада и да лобира за “славянското братство”. Американският Конгрес отпусна на малката балканска държава 8 милиона долара, за да води битка срещу дезинформационни кампании. Руски милиардер финансирал безредици срещу новото име на Македония Най-вероятно Москва действа и в Гърция. През юли гръцкото правителство изгони двама руски дипломати, които са искали да торпилират слагането край на спора по името на Македония. Опитвали са се чрез подкупи да влияят върху държавни служители и висшия клир на  Гръцката православна църква, съобщиха гръцките медии. Редом с Джеймс Матис през последните дни на посещения в Скопие бяха германската канцлерка Ангела Меркел, генералният секретар на НАТО Йенс Столтенберг, дипломат номер 1 на ЕС Федерика Могерини, австрийският правителствен ръководител Себастиан Курц и редица външни министри на държави от ЕС. Всички те отправиха почти същото послание, като комисарят по разширяването на съюза Йоханес Хаан. В началото на седмицата той заяви: Според социологически проучвания повечето от имащите право на глас ще гласуват в полза на промяната на името. Не е ясно обаче дали участието във вота ще е минимум 50 на сто, което е изискване за валидност на всенародно допитване. Смяна на името на Македония: 41,5% \"за\" и 35,1 - \"против\" Изборният регистър обхваща 1,8 милиона граждани. Според ЦИК обаче между тях има много мъртви души, преди всичко числящи се към албанското малцинство, които живеят в Италия, Австрия и Германия, но продължават  да са с адресна регистрация в Македония. Една четвърт от почти двумилионното население на Македония са албанци. При референдума те ще играят решаваща роля. Ето защо през последните дни албански партии отправят призиви към известни свои сънародници в Цюрих да подкрепят кампанията в полза на участие в референдума. Относно въпроса за името славянското мнозинство е разединено. Към бойкот призовават не само проруски движения и националисти от диаспората, а и членове на консервативната опозиционна партия ВМРО-ДПМНЕ. Промяната на името застрашавало националната идентичност на македонците. Впечатляващо мълчание пази дългогодишният премиер Никола Груевски. Кой и защо иска да скара България и Македония Чрез клиентелската си клика ВМРО-ДПМНЕ той изгради процъфтяваща корупционна система. Междувременно заради корупция на първа инстанция беше осъден на две години затвор. Едно от обвиненията е, че по време на управлението си неправомерно е закупил служебен автомобил за сума, равняваща се на близо 700 000 швейцарски франка, при което при сделката е получил комисионна, която не е обявил.  В Скопие твърдят, че е обещал да не зове за бойкот на референдума при едно условие, съдържащо 9 букви: ПОМИЛВАНЕ. Русия залива Македония с дезинформация Руски милиардер финансирал безредици срещу новото име на Македония Смяна на името на Македония: 41,5% \"за\" и 35,1 - \"против\" Кой и защо иска да скара България и Македония", "date": "2018.09.23", "title": "САЩ дадоха $8 милиона срещу руската пропаганда в Македония"}
{"url": "http://clubz.bg/73539-predsrochni_izbori_prez_noemvri_ako_nqma_sdelka_za_brekzit", "text": "Британската премиерка Тереза Мей се готви за предсрочни избори през ноември в случай на провал на споразумението за \"Брекзит\" с Европейския съюз, пише неделното издание на авторитетния британски вестник \"Таймс\". Асистентите на британския премиер Тереза Мей подготвят тайно план за действие в случай, че през ноември в Обединеното кралство се проведат извънредни парламентарни избори, твърдят източници на изданието. Встникът отбелязва, че такъв сценарий е възможен в случай на неуспех на преговорите между Лондон и Брюксел за \"Брекзит\". По-рано тази седмица Мей описа сегашната ситуация като „безизходна“, тъй като ЕС отказва да приеме плана, представен от нейното правителство през юли. Туск: Позицията на Мей за Брекзит бе изненадващо твърда Недоволството от политиката на Тереза Мей и нейното правителство нараства и вътре в страната, както от страна на лейбъристката опозиция, така и от страна на най-пламенните евроскептици от управляващата Консервативна партия. Противниците на Мей в редиците на торите смятат да представят алтернатива на плана ѝ следващата седмица, което допълнително ще отслаби позицията на ръководителя на правителството в навечерието на 30-та годишна конференция на Консервативната партия. Разделение се очаква и вътре в самия кабинет, в който няма обща позиция по въпросите на имиграцията. Тереза Мей: Или моят план, или хаотичен Брекзит без сделка Публикацията съобщава, че Мей е готова да подаде оставка доброволно през лятото на 2019 г., за да запази премиерския пост през следващите месеци и да избегне гласуването на доверие, което някои депутати от нейната партия са готови да инициират. Официалните разговори между Лондон и Брюксел относно условията, по които Великобритания ще се оттегли от ЕС, започнаха на 19 юни 2017 г. След като се завърна в Обединеното кралство след приключването на извънредната среща на високо равнище в Залцбург, Мей направи изявление в петък, в което заяви, че преговорите, планирани да приключат през ноември, са в задънена улица. \"Таймс\": Евролидерите унизиха Тереза Мей Същевременно бившият лидер на Партията на независимостта Найджъл Фараж призова за недопускане на втори референдум. Той заяви, че е крайно време британските политици „да усетят натиска“, който се оказва според него, за да бъде преобърнат резултата от референдума за напускането на ЕС. На митинг множеството освирка силно европейските лидери Доналд Туск и Мишел Барние, както и бившия британски премиер Тони Блеър, като привържениците на твърд \"Брекзит\" призоваха европейските  Кметът на Лондон: Време е за нов референдум Оратори на срещата заявиха по адрес на ЕС: Тереза Мей: Или моят план, или хаотичен Брекзит без сделка \"Таймс\": Евролидерите унизиха Тереза Мей Кметът на Лондон: Време е за нов референдум", "date": "2018.09.23", "title": "Предсрочни избори през ноември, ако няма сделка за \"Брекзит\""}
