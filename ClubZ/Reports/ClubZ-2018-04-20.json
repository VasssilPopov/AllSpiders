{"url": "http://clubz.bg/66903-stovarvat_rusko_oryjie_pod_dimna_zavesa_v_siriq", "text": "Руски кораби докарали таен товар в сирийското пристанище Тартус, съобщи австралийският сайт News.com.au, като се позова на непотвърдена информация от проправителствени източници в Дамаск. Товарът се сваля на брега под прикритието на димна завеса и аерозолен газ. Целта е дейността да остане скрита за любопитните погледи и сензорите на спътниците и дроновете. Лавров: Путин и Тръмп няма да позволят въоръжен конфликт Русия - САЩ Не се знае какво точно са докарали руските кораби. Военни анализатори и наблюдатели ги проследили да преминават пред Босфора в Средиземно море през последните няколко дни. Ако предположенията се окажат верни, това ще бъде поредната ескалация на конфликта в арабската страна, отбелязва News.com.au. Войната в Сирия - 100 ракети за 3 часа. Пентагонът обяви край на атаката  Миналата седмица Сирия използва доста по-стара, но модернизирана руска ракетна система, за да повреди израелски F-16, докато той нанасяше въздушен удар на нейна територия. Руски посланик: Ще свалим американските ракети срещу Сирия Има само един начин да бъде отговорено на Сирия, ако тя притежава С-300, отбелязват израелски медии. Той е тяхното взривяване. Такива действия могат да ескалират още повече 7-годишната гражданска война в Сирия и да пренесат конфликта в съседните държави, както и в Русия и САЩ. През февруари се появиха съощения, че близо 200 руски наемници са били убити или ранени при контраатака на американците с цел защита на обект, който войските на САЩ контролират заедно с кюрдските сили, край град Дейр аз Зур на река Ефрат. По-късно Москва разположи два от най-модерните си невидими изтребители на контролираното от нея военно летище в базата \"Хмеймим\". Това увеличи още повече опасенията от бъдещи сблъсъци между руснаците и прозападната коалиция в Сирия. Войната в Сирия - 100 ракети за 3 часа. Пентагонът обяви край на атаката  Руски посланик: Ще свалим американските ракети срещу Сирия", "date": "2018.04.20", "title": "Стоварват руско оръжие под димна завеса в Сирия"}
{"url": "http://clubz.bg/66906-evrostat_bylgariq_e_odobrila_36_ot_molbite_za_bejanski_statut_prez_2017_g", "text": "Общо 4 740 молби за получаване на защитен статут са подадени в България през 2017 г., а от тях н , разкрива \"Евростат\". Обжалвани са 20 от отказите, а половината от тези процедури (тоест 10) са довели до получаване на статут. България е дала общо 1705 положителни отговора на молби за получаване на статут, което прави 280 души на един милион население. От общия брой одобрения - 800 души са получили убежище, а 905 - т.нар. субсидиарна закрила.  - 1 530 души. 110 човека - или 6% - са иракчани. Половината българи вярват в интеграцията на бежанците Общият брой на получилите защитен статут в  . Това е с 25% по-малко спрямо предходната година. Сирийските граждани са най-голямата група - 175 855 души или 33%, следвани от афганистанци (100 750, 19%) и иракчани (64 270, 12%).  Повечето страни от ЕС предоставят защитен статут най-вече на сирийци. Изключенията са Белгия, Франция, Унгария и Швеция, които приемат най-много граждани на Афганистан, както и Великобритания и Швейцария, които дават статут най-вече на граждани на Еритрея. Интересна е статистиката за Полша - най-много от получилите бежански статут са граждани на Украйна - 280, следвани от руснаци - 115, и таждикистанци - 35. Българите най не харесват бежанците. Следват гейове и роми От подадените общо  . Обжалвани са 266 700 решения, от които 95 240 или 36% са получили благоприятен за търсещия убежище отговор. През миналата година най-голям брой хора, получили защита в ЕС, са били регистрирани в Германия (325 400), следвана от Франция (40 600), Италия (35 100), Австрия (34 000) и Швеция (31 200).  Българите най не харесват бежанците. Следват гейове и роми", "date": "2018.04.20", "title": "\"Евростат\": България е одобрила 36% от молбите за бежански статут през 2017 г."}
{"url": "http://clubz.bg/66905-paramaunt_shte_snima_rocketman_no_ne_za_kim", "text": "\"Парамаунт\" ще финансира и разпространява Rocketman. Това не е филм за севернокорейския диктатор Ким Чен Ун, когото американският президент Доналд Тръмп наричаше Rocketman в размяна на \"любезности\" между двамата.  Rocketman ще е биографичен филм за британската поп икона Елтън Джон. Това съобщи говорител на американската филмова компания, цитиран от АФП. Елтън Джон на 70 години В главната роля и в образа на Елтън Джон влиза Тайрън Егертън (Kingsman, Eddie the Eagle). Той ще изпълнява песните във филма, уточни още говорителят. Режисьор ще е Декстър Флечър, който е правил биографичния филм за друг гениален британски музикант - Фреди Меркюри. Снимките трябва да започнат през това лято. Кога Елтън Джон тръгва на последното си турне Елтън Джон, който през 80-те години на миналия век стана една от първите знаменитости, които открито обявиха, че са хомосексуални, тръгва на 8 септември на световно турне, което е замислено като прощално в кариерата му. То трябва да приключи през 2021 г. Кога Елтън Джон тръгва на последното си турне", "date": "2018.04.20", "title": "\"Парамаунт\" ще снима Rocketman, но не за Ким"}
{"url": "http://clubz.bg/66923-strelba_v_uchilishte_vyv_florida_se_razmina_s_1_ranen", "text": "Заподозрян нападател бе арестуван след престрелка в гимназия във Флорида, съобщи телевизия Ей Би Си. Инцидентът завърши с един ранен. Само преди два месеца пак във Флорида нападател разстреля 17 души в гимназията  \"Марджъри Стоунмен Дъглас\" в град Паркленд. ФБР предизвика острите критики на президента Доналд Тръмп, след като оттам признаха, че не са успели да предприемат действия след информация, получена за убиеца. Стрелба в гимназия във Флорида, потвърдени 17 убити (ВИДЕО, СНИМКИ) Днешната стрелба стана в гимназия \"Форест\" в град Окала. Много подробности засега не се съобщават. Знае се, че единственият ранен е в болница, но животът му е извън опасност. Властите в Окала посъветваха хората да избягват района на стрелбата и помолиха родителите си да изчакат специални указания, преди да влязат в училището и да вземат децата си. Нападението днес стана броени минути преди хиляди ученици във всички краища на САЩ да излязат на шествие срещу насилието с оръжие. Събитието е наречено \"Национално излизане от училищата\". То съвпадна с 19-ата годишнина от кървавата баня в гимназията \"Колъмбайн\" край Литълтън, щата Колорадо. Тогава двама младежи разстреляха 12 ученици и един учител, след което се самоубиха. Един от организаторите на днешното шествие заяви, че то е в отговор на масовото убийство в Паркленд през февруари.", "date": "2018.04.20", "title": "Стрелба в училище във Флорида се размина с 1 ранен"}
{"url": "http://clubz.bg/66912-lavrov_putin_i_trymp_nqma_da_pozvolqt_vyoryjen_konflikt_rusiq_sasht", "text": "Владимир Путин и Доналд Тръмп по никакъв начин няма да позволят въоръжен конфликт между Русия и САЩ. Това увери руският външен министър Сергей Лавров в интервю за РИА Новости. Дипломат номер 1 на Москва потвърждава, че американският президент е поканил руския си колега на посещение във Вашингтон, като същевременно добавил, че ще бъде щастлив да посети Русия като ответен жест. Тръмп предложил на Путин среща в Белия дом Лавров също така изтъква, че Русия е уведомила ръководената от САЩ коалиция в борбата срещу \"Ислямска държава\", че пресичането на някои \"червени линии\" в Сирия ще даде основание за ответни действия. Русия ще достави обещаните на Сирия ракети С-300 заради нанесените от САЩ, Франция и Великобритания удари през миналата седмица, увери Лавров. Думите му съвпаднаха със съобщението на австралийския сайт News.com.au. Според него от руски кораби в сирийското пристанище Тартус се разтоварвал мистериозен товар под прикритието на димна завеса. Плъзнаха слухове, че това може да са именно ракети С-300. Лавров за пореден път отхвърля обвиненията, че Русия стои зад отравянето на бившия агент Сергей Скрипал и дъщеря му Юлия във Великобритания. Според него, ако някой искал да го направи, изобщо нямало да го разменя срещу заловени на Запад руски разузнавачи.", "date": "2018.04.20", "title": "Лавров: Путин и Тръмп няма да позволят въоръжен конфликт Русия - САЩ"}
{"url": "http://clubz.bg/66920-posrednikyt_pri_podkupa_tv_vodesht_v_bylgariq_24_blizka_do_vmro", "text": "Посоченият от прокуратурата като посредник в \"сделката\" за подкупа на кметицата на \"Младост\" Десислава Иванчева - Петко Дюлгеров, се оказа свързан с близката до ВМРО телевизия \"България 24\", пише  , позовавайки се на потвърждение от собственика на медията Мартин Христов. По време на разпита му пред съда в петък Дюлгеров не спомена телевизионното си поприще. Той е автор и водещ на предаването \"БГ патриот\" по канал \"България 24\". Отношенията му с телевизията обаче били прекратени от страна на медията след избухването на скандала тази седмица. От вторник насам телевизията се опитва да заличи каквато и да е следа от пребиваването на Дюлгеров там. Всички записи с негово участие в платформата за видео споделяне YouTube са изтрити, а при търсене на името на Дюлгеров в сайта на медията резултати не излизат. България 24\" официално се води собственост на 44-годишния Мартин Христов.  . По време на предизборната кампания различни партийци от националистическия спектър бяха непрекъснати гости в предаванията на медията. И в момента проверка в страницата на телевизията показва явната й \"патриотична насоченост\", като подчертано предимство се дава на представителите на ВМРО от парламентарната група на \"Обединени патриоти\". Допълнителен аргумент в тази посока е и  . От партията отрекоха да имат нещо общо с медията и обясниха: Подчертават, че и други електронни \"компании\" обитават сградата им на \"Пиротска\". На въпрос защо телевизията му се помещава в партийната централа на ВМРО, Христов отговори, че така е \" \". 70 000-те евро \"на Иванчева\" ги няма: върнали ги на главния свидетел Христов подчерта, че не е партиен член. Самият Дюлгеров, който вече е ексводещ, беше кмет на \"Младост\" от 2007 г. до 2011 г. от листата на ГЕРБ, но партията на Бойко Борисов свали доверие от него заради съмнителни обществени поръчки. Според прокуратурата той като помагач в схемата на Иванчева е приел 14 000 евро подкуп, които са били част от общата сума – 70 000 евро. Останалите 56 000 евро бяха намерени в колата на Десислава Иванчева при зрелищния арест във вторник в София.", "date": "2018.04.20", "title": "Посредникът при подкупа - тв водещ в \"България 24\", близка до ВМРО"}
{"url": "http://clubz.bg/66913-google_puska_chat_programata_chat_amazon_brauzyr_internet", "text": "Ако някога сте смятали, че Messenger (съобщител) не е особено оригинално име за програма, която служи за изпращане на съобщения, Google и Amazon в рамките на дни надминаха очакванията за креативност. Технологичният гигант, започнал като интернет-търсачка, готви поредна нова чат-програма. За разлика от Talk, Allo, Duo, Hangouts и другите им провали в областта, новата апликация има по-сериозна амбиция от това да е ICQ-то на 2018-та - а именно да замени SMS-а. Google от месеци тихо работи за това мобилните оператори да възприемат нова технология за съобщения, стандарт, наречен \"Универсален профил за богати комуникационни услуги\". Целта им е да съберат всички най-добри възможности на софтуера за комуникации в една програма.  Тя ще се казва \"Chat\". Междувременно Amazon обяви пускането на свой собствен браузър, предназначен за бюджетни Android устройства. Той ще е едва 2 мегабайта и ще бъде оптимизиран да работи бързо и на стари и слаби смартфони и таблети. Новият мобилен браузър ще е изключително опростен, но с всички базови функции - поддръжка на отделни прозорци, поверителен режим на сърфиране, лента с препоръки и списък с най-често посещаваните сайтове. За момента е достъпен само в Индия, но скоро ще бъде достъпен и на други развиващи се пазари. Името му ще бъде... \"Internet\". ", "date": "2018.04.20", "title": "Google пуска чат-програмата Chat, Amazon - браузър Internet"}
{"url": "http://clubz.bg/66911-futbolniqt_discip_pojali_levski", "text": "Дисциплинарната комисия на БФС прояви снисходителност към \"Левски\" за инцидента с ранената с бомбичка полицайка на дербито с ЦСКА-София (2:2) в сряда. \"Сините\" ще играят само един мач без публика - в събота срещу \"Верея\". Клубът се размина с 3 срещи наказание. Явно футболният дисцип е преценил, че последствията за оперираната служителка на реда не са сериозни. Като в хор всички осъждат инцидента на дербито, искат мерки Което, както ще се убедите по-долу, е в противоречие с дисциплинарния правилник, и без това написан да може да се тълкува \"и тако и вако\". \"Левски\" отнася възможно най-леката санкция, предвидена във въпросния правилник на БФС за сезон 2017-2018. Така идната сряда реваншът за Купата на България с ЦСКА-София от 18:30 часа ще е с публика. Както и домакинството срещу \"Ботев\" (Пловдив) на 4 май, в което \"Левски\" готви честване по случай 75 години на Георги Аспарухов-Гунди на клубния си стадион. Общата глоба на \"Левски\" - по няколко провинения, е 15 300 лв. \"Сините\" са лишени от домакинство за един мач (автоматично се заменя с мач без публика) по  Там е записано, че санкцията е за хвърлен предмет, Глобата е 4000 лв., а \"служебното лице\" е ранената жена, стояла във вход 1 (зад врата) между секторите \"А\" и \"Б\" на ст. \"Васил Левски\". Подмината е буква  в която е записано наказание от 3 срещи и по 10 000 лв. (на среща), в случай, че хвърленият предмет е причинил  Следва логичният въпрос как тълкува \"тежки последствия\" правилникът? Прогнозите, че 24-годишната полицайка ще върне зрението си на пострадалото око са добри, но възстановяването ще отнеме време и лекарите в ИСУЛ още се опасяват, че тя може да не е способна вече да упражнява професията си в жандармерията. А може и да загуби частично зрението си - риск още има. Лекарите извадили стъкло от окото на ранената полицайка на дербито  Предстоят още операции на окото, а престоят й в болница ще отнеме време. Ранената полицайка може да изгуби част от зрението си Решението е повече от скандално, а комисията за пореден път показа, че е съставена от страхливи хора. Освен ако просто не е изпълнила нареждане \"отгоре\". Явно е, че този футболен съюз няма воля да се справя с проблемите, независимо че днес имаше \"тежка\" среща между шефове на централата, полицейски началници и спортния министър Красен Кралев, който вчера - не на място (и както обикновено популистки) заяви, че проблемът с футболното хулиганство нямало да се реши със затваряне на стадиони. Полицията, влезте си в задълженията Чакаме да видим как ще се реши. Вече над 20 години... Междувременно ЦСКА-София поиска оставката на цялата дисциплинарна комисия с декларация, публикувана на официалния си сайт. Публикуваме я без редакторска намеса: Лекарите извадили стъкло от окото на ранената полицайка на дербито  Ранената полицайка може да изгуби част от зрението си Полицията, влезте си в задълженията", "date": "2018.04.20", "title": "Футболният дисцип пожали \"Левски\""}
{"url": "http://clubz.bg/66897-cvetanov_da_vnimava_obvinqva_prezidenta_v_dyrjavna_izmqna", "text": "Така заместник-председателят на парламентарната група на БСП Крум Зарков взе отношение от името на левицата в ескалиращия с часове спор между президента Румен Радев и заместника на Бойко Борисов като лидер на ГЕРБ - Цветан Цветанов. Както Клуб Z писа, след провелия се в четвъртък Консултативен съвет за национална сигурност (КСНС) Цветанов обвини президента в опит да изкара България от ЕС и НАТО, а тази сутрин пред бТВ доразви тезата си, като посочи, че държавният глава откровено  . Цветанов: На всички е ясно, че Румен Радев гледа на Изток Според него единственият човек, който поставя въпроса за ориентацията на България в геополитически аспект, е самият Цветанов. Вероятно става въпрос за изявите на лидера на \"Атака\" от Крим, където той заяви вчера, че   Преди това Сидеров бе \"наблюдател\" по време на преизбирането на Владимир Путив и тогава заяви, че начинът, по който е проведен вотът в Русия, е бил за пример.  Сидеров за 550 милиона зрители: Крим не е окупиран И пак заяви, че по отношение на последния конфликт в Сирия, породен от ударите на САЩ, Великобритания и Франция, които твърдят, че режимът на Башар ал Асад използва химическо оръжие,  , допълни обаче соцдепутатът. Русия подправила доказателства за химическата атака в Сирия? Паралелно Цветанов също говори в кулоарите, за втори път днес. Той повтори тезите си от сутринта, след което ги и доразви. По думите му, откакто Румен Радев е държавен глава, евроатлантическите ни партньори вече ни нямали доверие. И похвали ДПС, и в частност лидера Мустафа Карадайъ, който по време на КСНС също реагирал като представителите на ГЕРБ по адрес на предложеното от президентството проекторешение. Цветанов пак призова за разследване на финансирането на президентската кампания на ГЕРБ. Самият Карадайъ обаче не се изказа толкова ласкаво за изявлението на Цветанов. Вътрешният министър Валентин Радев бе питан дали счита проекта на президента за \"проруски\". Сидеров за 550 милиона зрители: Крим не е окупиран Русия подправила доказателства за химическата атака в Сирия?", "date": "2018.04.20", "title": "\"Цветанов да внимава, обвинява президента в държавна измяна\""}
{"url": "http://clubz.bg/66894-radev_cvetanov_ima_problem_s_obrazovanieto_trudno_osmislq_prochetenoto", "text": "Поредната порция пререкания по линията президент - заместник-председател на ГЕРБ дойде този път от Монтана, където Румен Радев днес е на посещение. Държавният глава коментира изявите на Цветан Цветанов от сутрешните блокове, където последният отново настоя на тезата си, че президентската институция гледала на Изток, а не на Запад.  Цветанов: На всички е ясно, че Румен Радев гледа на Изток Формалният повод стана вчерашният Консултативен съвет за национална сигурност (КСНС), който заседава на \"Дондуков\" 2. Цветанов обвини президентската институция, че в предварително изготвеното от експертите на Радев становище чернова се подчертава, че \"създадената ad hoc коалиция\" между трите страни, която нанесе удари в Сирия \"без резолюция на ООН\", създава напрежение в региона. Тезата на Цветанов е, че тази позиция се разминава драстично с тази на страните от ЕС и НАТО, които подкрепиха действията на трите държави срещу Асад заради използването на химическо оръжие. Зам.-председателят на ГЕРБ директно обвини Радев, че е формулирал курс към излизане от ЕС и НАТО. И подчерта, че не търсел конфликт, а сътрудничество в името на добруването на България. По отношение на проекторешението от заседанието на КСНС допълни, че  , хвърли ръкавицата Радев по отношение на ангажимента ни към евроатлантическите партньори за модернизация на армията. КСНС препоръча модернизация на армията Цветанов атакува и предизборната кампания на Румен Радев - въпреки че от нея мина близо година и половина. Поводът - думи на държавния глава отпреди няколко дни, че държавата се управлява на тъмно. Според зам.-председателя на ГЕРБ \"спонсори\" на кампанията на Радев били хора, които са на социални помощи, и призова за \"разследване\".  Но не посочи от какво точно трябва да се притеснява заместникът на Бойко Борисов в партията. КСНС препоръча модернизация на армията", "date": "2018.04.20", "title": "Радев: Цветанов има проблем с образованието, трудно осмисля прочетеното"}
{"url": "http://clubz.bg/66901-70_000_te_evro_na_ivancheva_gi_nqma_vyrnali_gi_na_glavniq_svidetel", "text": "По делото срещу Десислава Иванчева, зам.- кметицата на \"Младост\" Биляна Петрова и бившия кмет на района Петко Дюлгеров има протокол, че 70-те хиляди евро подкуп са върнати от КПКОНПИ на предприемача Александър Ваклин. Това стана ясно днес по време на съдебното заседание по гледане на мярката за неотклонение на тримата. Парите са върнати от служител Деньо Денев, който хем е свидетел, хем работи в КПКОНПИ, хем има данни, че с още двама свидетели (служители) наблюдавали срещи между тримата - нищо, че антикорупционната комисия няма проследяващи правомощия.  , каза и Марин Марковски, който е адвокат на самата Иванчева. Това обаче импонира на казаното от прокуратурта и КПКОНПИ на извънредна пресконференция, че 70-те хиляди евро са били на изнудвания бизнесмен. Положението не се проясни повече от изказването на прокурор Илиян Рангелов:    Марин Марковски допълни, че едно веществено доказателство може да го няма по делото, а да се снима - каквато вероятно ще е тезата на разследването - само ако не може да се приложи, т.е. - ако става въпрос например за скала. Това обаче не е единствената странност по делото. Това каза още по-рано днес Марковски по време на пледоарията си в опит да изведе клиентката си Иванчева от ареста. Марковски приведе в нейна полза и изявленията на строителния предприемач Александър Ваклин - че се е срещал със самата кметица само веднъж и \"тя се държала отвратително\". Освен назад по дясната длан Иванчева имала светещо вещество и по носа. И тъй като нямало отпечатъци по банкнотите, единственият извод е да ги е броила с нос. Другата - Биляна Петрова, имала индикиращото вещество по горната страна на пръстите на лявата и дясната ръка, а също около устата и по деколтето на дрехата. Спецсъдът гледа дело за мярка за неотклонение. Всичко започна с почти невиждано шоу с кметицата и заместничката й Биляна Петрова. Двете са в стъклен \"аквариум\" на зала 5, предвиден за най-опасните престъпници, който дори и съдебните репортери не си спомнят кога за последно е използван. За да се чува, отвътре двете крещят, че не им се дава възможност да говорят с журналисти, че не са вземали пари, не са ходили в мола на Околовръстното и че не е вярно, че са \"светили\" с подкупа от 56 000 евро. Те казаха, че крайната цел е да не се явят на местните избори през 2019 г. Собственикът на фирма \"Ваклин груп\" -   - е човекът, който ги е натопил с подкуп, казаха още двете. Според тях единствено вярно е, че те е трябвало да строят детска площадка в \"Младост\", но това е било доброволно. Тя заяви, че са ги ударили преди изборите умишлено. И посочи Румен Русев - зам.-кмет по строителството - като организатор на всичко, защото искал да заеме поста й. В нея се казва още, че ще й поискат парична гаранция, която тя не може да внесе, и твърди, че \"посредникът\" при подкупа, за който е задържана - бившият кмет на \"Младост\" Петко Дюлгеров (в бележката е съкратено името на \"Дюл.\") и Ваклин се познавали.  Вътре тя казва, че сумата е подхвърлена. Въпреки това обаче, когато прокуратурата започна изложението си, мотивиращо искането за \"задържане под стража\", стана ясно, че освен по самите ръце на кметицата следи от бележещото вещество, което се вижда на UV светлина, тя е оставила и по шофьорската седалка, и по сенника откъм шофьорското място  След като самото дело започна, съдия Пламен Панайотов попита Иванчева свалили ли са й белезниците, а вместо нея отговори адвокатът й Марин Марковски: По-натам в пледоарията си Марковски каза, че клиентката му Иванчева е жертва на беззаконие. И че това, че е държана от 10,30 ч до 18 ч на улицата да бъде снимана, е и психологическа атака - за да признае деяние, което не е извършила.  Александър Ваклин е крупен инвеститор в имоти, изпълнява и проект до Околовръстния път и също е имал пререкания с кметицата. Още ден, преди тя да съобщи името му като \"подадел на сигнала\", самият Ваклин е отрекъл пред \"Капитал\" подобна версия с думите:  Днес пред \"Труд\" обаче не отрича така категорично. В пледоариите на адвокатите   Марин Марковски споменаваше името му, като го наричаше \"Ваклинов\". Той каза, че извършеното от предприемача деяние е \"провокация към подкуп\", което е престъпление по НК. Марин Марковски поиска кметицата да бъде освободена веднага и каза, че тя е там, защото пречи на огромни интереси - инвеститорите, които искат да строят в \"Младост\". Самата Иванчева се възпозва от правото си да вземе думата за съвсем кратко изявление: Съдията ще се произнесе по-късно тази вечер.  Докато тече мярката за неотклонение, профилът на Десислава Иванчева във фейсбук беше активен. В него се появи съобщение: \"    ", "date": "2018.04.20", "title": "70 000-те евро \"на Иванчева\" ги няма: върнали ги на главния свидетел"}
{"url": "http://clubz.bg/66904-kraqt_na_edna_epoha_arsen_venger_napuska_arsenal", "text": "След близо 22 години начело на \"Арсенал\" Арсен Венгер напуска \"топчиите\". Новината съобщи клубът на официалния си сайт. 68-годишният французин си тръгва след края на сезона. Новината не е неочаквана. Венгер подписа нов договор през миналата година и получи вот на доверие от собствениците, но \"Арсенал\" не върви така, както се иска на феновете му. Французинът е назначен на 1 октомври 1996 г. Той три пъти изведе тима до титлата, а седем пъти спечели купата на Футболната асоциация. В края на сезона може да прибави и Лига Европа - единствено отличие на Стария континент му липсва. През сезон 2003-2004 \"артилеристите\" завършиха без загуба във Висшата лига. На този етап не е ясно кой ще наследи Венгер. Неговите планове също са в мъгла за момента. Неотдавна се появиха спекулации, че е кандидат за \"Пари Сен Жермен\".", "date": "2018.04.20", "title": "Краят на една епоха: Арсен Венгер напуска \"Арсенал\""}
{"url": "http://clubz.bg/66902-smetkata_za_brexit_moje_da_nadhvyrli_%E2%82%AC40_mlrd", "text": "Разходите на Великобритания по напускането на Европейския съюз може да се окажат по-големи от прогнозираните от премиера Тереза Мей 35 до 39 млрд. паунда (между 40-45 млрд. евро). Това показват изчисления на британската Сметна палата, цитирани от \"Гардиън\". Мей съобщи прогнозирание разходи в изявление пред парламента в края на 2017 г. \"Брекзит\" гради нови съюзи в Европа Сметната палата предупреди, че Обединеното кралство може да се наложи да плати допълнително 3 млрд. паунда под формата на бюджетни вноски в ЕС, както и още 2.9 млрд. британски лири за Европейския фонд за развитие. Според британските одитори оценките на Министерството на финансите включват и 7.2 млрд. паунда от приходите, които обаче ще отидат директно в частния сектор, а не в сметките на правителството. \"Гардиън\": 11 обещания за брекзита, които няма да бъдат спазени \"Гардиън\" коментира, че тези констатации ще разгневят евроскептичните депутати от управляващите консерватори, които много пъти питаха дали Лондон не трябва да плати по-малко от 35 млрд. паунда заради Brexit. Идната седмица министърът на финансите Филип Хамънд ще бъде изслушан от финансовата комисия на парламента относно заключенията на Сметната палата. За увеличение на разходите, свързани с излизането на страната от ЕС, намекна и председателят на комисията по бюджетни въпроси Мег Хилър.  Междувременно Ройтерс цитира днешно изказване на главния преговарящ от страна на ЕС - Мишел Барние, в което той отбеляза, че остава да бъде извършена около 25% от работата под договора за оттегляне на Обединеното кралство от ЕС, включително и важния въпрос за управлението на границата между Република Ирландия и Северна Ирландия.  ЕС и Лондон договориха условията за преходния период след \"Брекзит\" \"Досега успяхме да договори около 75%\", казва той пред френската телевизия.  Според него, въпреки че Великобритания и ЕС работят упорито за британското излизане от Съюза в края на март 2019 година, рисковете от неуспех ще останат в сила, докато някои важни теми, като тази за ирландската граница, не намерят решение. \"Гардиън\": 11 обещания за брекзита, които няма да бъдат спазени ЕС и Лондон договориха условията за преходния период след \"Брекзит\"", "date": "2018.04.20", "title": "Сметката за Brexit може да надхвърли €40 млрд."}
{"url": "http://clubz.bg/66889-cecka_cacheva_shte_ima_proverka_za_previshavane_na_prava_pri_aresta", "text": "Правосъдният министър Цецка Цачева заяви, че \"доколкото знае, ще бъде извършена проверка в прокуратурата по отношение на превишаване на правата\" при задържането на кмета на \"Младост\" Десислава Иванчева. Тя направи изявлението на форум, посветен на детското правосъдие, на който е съорганизатор с министър Валентин Радев, а сред лекторите са бившата зам.-председателка на СГС Богдана Желявска, Борислав Цеков и др. Белезници, камери, няколко часа - арестът на кметицата на \"Младост\" Според Цачева \"всеки орган отговаря за своите действия\" и тя като правосъден министър нямала компетенции и правомощия нито при разследвания, нито про осъщестявяване на една операция. Цачева допълни, че всяка институция отговаря за действията си с оглед на това дали те са в рамките на правата й и дали има превишване. Цецка Цачева бе доста по-предпазлива от колежката си Екатерина Захариева и каза, че \"ако е имало други варианти операцията да не се случва в центъра на София, би било по-добре\". Тя отбеляза още, че до постановяване на присъда всеки подсъдим е невинен и трябва да се държи сметка за правата на всеки един човек. Захариева за Цацаров: Дали се страхувам? Не - не се Засега потвърждение на думите на Цачева от държавното обвинение няма. Клуб Z напомня обаче, че една реплика на министър Екатерина Захариева - че \"границите са попреминати\" при ареста на Иванчева предизвика бурна ответна реакция, при това от Италия на главния поркурор Сотир Цацаров в синхрон с Пламен Георгиев - шеф на комисия \"Антикорупция\". Цацаров vs Захариева: Позиция на целия кабинет ли е, че при ареста са прехвърлени границите В \"телефонно интервю\" за агенция \"Фокус\", което първо излезе без въпроси, само като монолог, двамата нападнаха бившата правосъдна министърка с теми по същество: дали настина кабинетът желае борба с корупцията, дали тя изразява мнение на цялото правителство и за какви анализи на случката говори. Цацаров напомни на Захариева (която все пак е магистър по право, б.р.), че \" Захариева за Цацаров: Дали се страхувам? Не - не се Цацаров vs Захариева: Позиция на целия кабинет ли е, че при ареста са прехвърлени границите", "date": "2018.04.20", "title": "Цецка Цачева: Ще има проверка за превишаване на права при ареста"}
{"url": "http://clubz.bg/66899-bashar_asad_vyrna_na_franciq_ordena_na_pochetniq_legion", "text": "Сирийският президент Башар ал Асад е върнал на Франция Ордена на почетния легион заради участието на Париж във въздушните удари по-рано този месец, съобщи снощи неговата канцелария, предаде ДПА.  Макрон: Имаме доказателства, че Асад е използвал химическо оръжие Асад е бил удостоен с най-високата степен на това френско отличие - Големия кръст - от президента Жак Ширак през 2001 г., тоест малко след като е поел поста на покойния си баща Хафез ал Асад. По това време се смята, че Башар Асад ще донесе политически промени в Сирия в посока към повече демократизация на страната. Отличието е върнато на Франция чрез румънското посолство, което представлява френските интереси в Сирия. В понеделник тази седмица Елисейският дворец съобщи, че е започнал дисциплинарна процедура за лишаване на Башар ал Асад от ордена, припомни ДПА, цитирана от БТА. Фрация се присъедини към САЩ и Великобритания във въздушните удари над цели в Сирия след подозренията, че е имало химически атаки от страна на правителствените ни сили. Трите страни бомбардираха няколко обекти на правителствените сили в Сирия в отговор на предполагаемата химическа атака в Дума, последния град, който владееха бунтовниците в Източна Гута, район близо до Дамаск. Над 40 души бяха убити при атаката на 7 април според данни на спасители, медици и активисти, които действат на терен. Сирийското правителство отрече обвиненията, че са били използвани химически оръжия. Близо 3000 души всяка година стават носители на Ордена на почетния легион за служба, отдадена на Франция, за защита на човешките права, свободата на словото или за други подобни случаи.  Сред другите наградени с Ордена на почетния легион има много спорни и даже исторически компрометирани личности, припомня Би Би Си. Сред тях са италианският диктатор Бенито Мусолини, испанският - Франсиско Франко, Муамар Кадафи. Президентът Владимир Путин е получил отличието през 2006 г. През 1989 г. то е дадено на сваления от власт диктатор на Тунис Бен Али. Досега само един от наградените държавници е бил лишаван по-късно от полученото отличие - бившият президент на Панама Мануел Нориега.  Наскоро орденът беше отнет и на холивудския продуцент Харви Уайнстийн след серията обвинения в сексуален тормоз.", "date": "2018.04.20", "title": "Башар Асад върна на Франция Ордена на почетния легион"}
{"url": "http://clubz.bg/66893-godsmak_pusnaha_titulnata_when_legends_rise", "text": "\"Годсмак\" реализираха заглавната песен за бъдещия си албум  . Парчето следва първия сингъл Bulletproof, припомня zrockradio.bg. \n\t Godsmack с убийствено ново парче (АУДИО) По-мелодичният звук в новия албум на \"Годсмак\" не би трябвало да бъде изненада за феновете. Миналата година Съли Ерна каза, че музиката щe има “по-комерсиален аспект”. И добави: Ерна наскоро сподели, че имено писането на заглавната песен е дефинирало албума: Той добавя: \"Музиката в албума е отражение на мястото, където се намираме в нашия живот.\" \"Годсмак\" ще пуснат албума   на 27-ми април.", "date": "2018.04.20", "title": "\"Годсмак\" пуснаха титулната When Legends Rise"}
{"url": "http://clubz.bg/66863-dogovorkite_mejdu_netanqhu_i_putin_sa_pod_iranska_zaplaha", "text": "Но този факт остава все тъй непотвърден и от военното, и от политическото ръководство в Ерусалим. Да обясним: те не признават никоя отделна акция, но общото послание, повтаряно редовно лично от премиера Бенямин Нетаняху, е пределно ясно - Израел \"няма да търпи военно присъствие на Иран край границите си, включително в Сирия\". Нетаняху към Путин: Няма да пуснем Иран в Сирия Израелското ръководство обвинява Иран, че се стреми да превърне Сирия във враждебен плацдарм с десетки хиляди бойци от шиитските милиции под негов контрол, с постоянни сухопътни, морски и въздушни бази. Ерусалим уверява, че ще осуети тези планове, включително със сила. Ето какво заяви премиерът например в края на ноември м. г.: Владимир Путин твърде често чува днес подобни изявления. Ситуацията, в която виждаме Русия и партньорите й в Сирия (правителството на Башар Асад и Иран), не само помрачава все повече доверителното общуване между руския и израелския лидер, но застрашава и самите отношения между двете държави. Фактически проблемът се свежда до проста формула: военните успехи на Асад - Путин - Рохани почти неизбежно въвличат Израел в сирийската касапница. Защото в представите на повечето израелци нещата са \"на живот и смърт\" (\"невъзможно е всичко да бъде превърнато в нищо\"). Сирия не е свалила нито една американска ракета Контактите между ръководствата на Русия и на Израел във връзка със Сирия със сигурност се развиват - без намек за конспиративни теории - в две плоскости:   (прояви на взаимна симпатия) и  , където се постигат доста неприятни за трети страни договорености, лесно проследими при изпълнението им. Ето една от тях:  Ето го новият етап в изострянето на ситуацията: израелските стратези, дълго време неутрални към сирийските битки, изобщо не се канеха да създават проблеми на армията на Асад (до неотдавна в Ерусалим преобладаваше мнението, че Асад бил \"най-малкото зло\" в Сирия). Днес обаче сирийската армия осигурява все по-често прикритие за подразделения от иранския Корпус на гвардейците на Ислямската революция и от \"Хизбула\", защото те бяха и остават основната \"наземна\" ударна сила на Дамаск - Москва - Техеран. Според израелското разузнаване иранците не само \"се окопават\" задълго в Сирия, но строят там и заводи, произвеждащи ракети за армията на Асад и за \"Хизбула\". Всичко това заедно означава, че от гледна точка на израелските стратези те нямат избор - в логическата конструкция \"да удряш или не\" липсва въпросителна. Ще удряш, няма как. Ракетен удар по авиобаза в Сирия. Пентагонът: Не сме ние Иранските генерали май също са на път да се откажат от сирийското прикритие, което вече спира да ги брани от ударите, приписвани на Израел. Те открито заплашват \"изцяло да унищожат\" еврейската държава. Тези дни на посещение в град Дума, изоставен от джихадистите, бе Али Акбар Велаяти, външнополитически съветник на духовния лидер на Ислямската република аятолах Али Хаменей. И от града, чието име отекна тези дни в цял свят, реши да отправи закани срещу Израел. Случайност ли е смъртта на журналиста, писал за убити руски наемници в Сирия? Засилването на фактическата израелска намеса в Сирия явно става проблем и за Асад, и за неговите партньори. Особено за Русия, критикувана непублично от Дамаск и Техеран заради \"прекомерната й толерантност към Израел\". Нищо чудно, че Москва започва постепенно \"да забелязва\" и критикува \"агресивните действия на Израел\". За пръв път еврейската държава бе спомената в този контекст на 9 април от говорител на руското министерство на отбраната във връзка с ракетен удар по сирийска въздушна база. Това може би е сигнал за предстоящи промени в правилата за поведение, договорени преди време от Русия и Израел. И наистина, Русия формално не е ангажирана със сигурността на Израел (за разлика от САЩ), но Кремъл и Арбатският площад (където е министерството на отбраната в Москва, б. пр.) са поели партньорски ангажименти към Иран - най-малкото в Сирия. Подозират Израел за нанесени ракетни удари срещу две сирийски ВВС бази  И за Дамаск, и за Москва е все по-мъчно \"да крият\" присъствието на Иран в Сирия (от очите на Израел). Още повече щом хора на Хаменей се разхождат из улиците на градове като Дума, приковали вниманието на света. При това положение, за да разпалят пламъка на нов конфликт (този път иранско-сирийско-израелски), иранците дори няма нужда първи да нападат Израел. Стига просто да изградят внушителен (плашещ) военен обект или оръжеен завод някъде в Сирия. И те със сигурност ще бъдат пометени от удари на \"неизвестни\" самолети. В един момент Иран безспорно ще отвърне с атака срещу Израел. В такъв случай унията между Путин и Нетаняху едва ли ще проработи - използвайки случая, Израел ще нанесе толкова мощни удари (най-вероятно с участието на Пентагона), че да ликвидира и военния потенциал на самата Сирия, и иранското присъствие в тази страна. \n\tМоже да видим \"шахматната дъска\" на сирийския конфликт обърната - изненадващо - съвсем не от бунтовниците. И как да постъпи тогава Русия? Освен да се отдръпне отново встрани от нещата. Ако й го позволят Техеран и Дамаск.  Сирия не е свалила нито една американска ракета Ракетен удар по авиобаза в Сирия. Пентагонът: Не сме ние Случайност ли е смъртта на журналиста, писал за убити руски наемници в Сирия? Подозират Израел за нанесени ракетни удари срещу две сирийски ВВС бази ", "date": "2018.04.20", "title": "Договорките между Нетаняху и Путин са под иранска заплаха"}
{"url": "http://clubz.bg/66910-prokuraturata_vs_cacheva_ne_se_proverqva_arestyt_na_kmeticata", "text": "Прокуратурата се противопостави на втори министър от кабинета \"Борисов 3\" в рамките само на два дни и поводът все са коментари около начина, по който бе задържана кметицата на \"Младост\" Десислава Иванчева. Тази сутрин министърката на правосъдието Цецка Цачева обяви, че   при задържането на Иванчева. Но допълни, че всяка институция отговаря за действията си и отказа да влиза в темата за ареста по същество. Цецка Цачева: Ще има проверка за превишаване на права при ареста Малко по късно в сайта на прокуратурата се появи следното съобщение: Преди Цачева обаче министърката на външните работи и вицепремиер, отговарящ за правосъдието Екатерина Захариева си позволи по-остър коментар за начина, по който бе задържана и държана на кръстовище в центъра на София Иванчева: 70 000-те евро \"на Иванчева\" ги няма: върнали ги на главния свидетел Главният прокурор Сотир Цацаров обаче не хареса тези реплики. Той попита Захариева в отговор доколко това изказване  Цацаров vs Захариева: Позиция на целия кабинет ли е, че при ареста са прехвърлени границите Захариева за Цацаров: Дали се страхувам? Не - не се 70 000-те евро \"на Иванчева\" ги няма: върнали ги на главния свидетел Цацаров vs Захариева: Позиция на целия кабинет ли е, че при ареста са прехвърлени границите Захариева за Цацаров: Дали се страхувам? Не - не се", "date": "2018.04.20", "title": "Прокуратурата vs Цачева: Не се проверява арестът на кметицата"}
{"url": "http://clubz.bg/66891-sreshtata_na_vyrha_v_sofiq_nishto_ne_e_dogovoreno_dokato_vsichko_ne_e_dogovoreno", "text": "Така вицепремиерът, отговарящ за българското председателелство на Съвета на ЕС Лиляна Павлова коментира по време на изслушване в парламента въпросителните около това кой ще дойде на срещата на върха в София на 17 май във формат ЕС-Западни Балкани. Тази среща е приоритет за лидерството ни на ЕС, тъй като България формулира различни ангажименти към Западните Балкани като своя цел номер едно за тези шест месеца. Тя ще счита за своеоберазен финал на българското председателство, а целта й е да излезе с Декларация от София. Срещата на върха в София - всички ще дойдат, не е ясно кого ще изпратят Срещата обаче е проблемна по две причини - първата е, че Западните Балкани очакват по-сериозни заявки по отношение на статута си на страни, желаещи да се присъединят към ЕС, а втората - участието на Косово, чиято независимост не е призната от шест държави, поканени да участват във формата, пет от които са членки на Съюза. Става въпрос за Испания, Румъния, Гърция, Кипър и Словакия, както и Сърбия. Те не желаят да седнат на една маса с президента Хашим Тачи, да се снимат с него на семейната снимка, да парафират финалния документ, ако и неговият подпис е там. Павлова призна - има въпросителни около срещата за Западните Балкани По правило участието на Косово в подобен вид формати винаги се споменава в \"бележка под линия\" - като се посочва, че това участие не определя развитие на статута й  Формално официалното потвърждение за участие тече от понеделник, 16-и април, така че още е прекалено рано да се каже със сигурност кои държави ще дойдат. Въпросителните са и на какво ниво ще бъдат представени те във форума, което е показателно на езика на дипломацията за изразено несъгласие по дадена тема, в случая - участието на Косово. Така например засега е ясно, че испанският премиер Мариано Рахой, който отказа да седне на една маса с представители на Прищина заради отцепването на Каталуня, ще дойде, но за неформалната среща-вечеря на лидерите на ЕС, предвидена ден по-рано - 16 май. Ще бъде ли бойкотирана срещата на върха ЕС-Западни Балкани На въпрос от депутата от БСП Петър Витанов дали България не е отстъпила от първоначалните си заявки да работи по време на председателството за разширяването на ЕС в посока Западни Балкани, Павлова посочи, че \"не сме отстъпили от ангажиментите си\". Но и че този форум   и България винаги била подчертавала, че този формат не е с акцент разширяване, че основен приоритет за България е европейската и евроатлантическата интеграция на страните от Западните Балкани, но в случая става въпрос за свързаност - транспортна, дигитална, инфраструктурна, образователна, културна и пр. ЕБВР изсипва милиони в проекти за Балканите Министърът по председателството посочи още, че към Декларацията от София ще има и анекс, в който ще бъдат разписани конкретни проекти във връзка с тази свързаност. Наскоро премиерът Бойко Борисов анонсира, че Европейската банка за възстановяване и развитие е готова да финансира някои ключови за региона инфраструктурни проекти като завършването на транспортните коридори 8 и 10 например. Коридор № 8 свързва пристанищата на Черно и Адриатическо море - Бургас през Скопие и оттам с албанското пристанище на Адриатика Дуръс - и Италия. Коридор № 10 обвързва Залцбург - Любляна - Загреб -  Белград - Ниш - София. Коридор № 10 обвързва Залцбург - Любляна - Загреб -  Белград - Ниш - София.  Павлова призна - има въпросителни около срещата за Западните Балкани Ще бъде ли бойкотирана срещата на върха ЕС-Западни Балкани ЕБВР изсипва милиони в проекти за Балканите", "date": "2018.04.20", "title": "Срещата на върха в София: Нищо не е договорено, докато всичко не е договорено"}
{"url": "http://clubz.bg/66895-poiskaha_arest_i_za_trimata_ot_aferata_mladost", "text": "Днес, 20.04.2018 година, в Специализирания наказателен съд беше внесено искане от страна на Специализирана прокуратура за вземане на мярка за неотклонение   спрямо Десислава Иванчева, Биляна Христова-Петрова и Петко Дюлгеров с повдигнати обвинения по чл. 302а НК – подкуп в особено големи размери. Това гласи съобщение на спецсъда. По-рано стана ясно, че около 10,30 ч държавното обвинение е внесло нужните документи за искането на ареста. Делото ще се разгледа от 6-и състав на Специализирания наказателен съд и е насрочено за 13.00 часа. Дотогава съдията, а и адвокатите на страните трябва да прочетат материалите. \"За зелен Младост\" за Иванчева: Това е инсценировка, няма подкуп Според данни на прокуратурата Иванчева и Петрова са задържани, след като са получили от Петко Дюлгеров в ролята му на посредник 56 000 евро. Това е част от подкуп от 70 000 евро, от които той си отделил 20% в кафене в градинката на \"Кристал\" в центъра на София. Парите били на строителен предприемач, изнудван за общо 500 000 евро. Още завчера обвинителите съобщиха, че Дюлгеров по собствена воля е написал 4 листа показания. Дори шефът на спецпрокуратурата Иван Гешев намекна иронично, че \"не могат да спрат хората\", когато имат желание да пишат. Това даде повод на медии да прогнозират, че в процеса качеството на бившия кмет и посредник може би ще се промени и дори няма да му искат постоянен арест.", "date": "2018.04.20", "title": "Поискаха арест и за тримата от аферата \"Младост\""}
{"url": "http://clubz.bg/66892-hitler_kolekcioneryt", "text": "Кариерата му на акварелист не е успешна – в Художествената академия във Виена така и не го приемат, но Хитлер запазва до края на живота си слабостта към живописта, която слага отпечатък и върху контактите му с околните, и върху отношението му към традициите и природата – защото е убеден, че истинското изкуство е в тясна връзка с тях. Както би могло да се предположи – основните попълнения и в набелязания музей в родния му Линц, и в личната колекция на Хитлер са набавени благодарение на масовото изземане на художествени произведения от заможни евреи, но не е само това – Фюрерът е имал съвсем конкретни предпочитания и е пълнел залите на резиденциите си именно с техни творби. Самият той твърди, че е купувал картините единствено и само със собствени средства – затова и мащабите на колекцията далеч отстъпват на това, което може да предложи един голям държавен музей. Негови фаворити са австрийският художник Ханс Макарт, наричан „Рубенс на 19 век“, и мюнхенският Карл Шпицвег – имена, които днес не са особено известни, но той ги смята за гении (както и себе си) и се възхищава на постиженията им. В най-известната му биография е казано направо, че нямал добър вкус, но е държал на избора си и го налагал успешно на околните. Така например за рождения си ден през 1938 страстният ловец Херман Гьоринг получил именно картина от Ханс Макарт - „Соколарката“. Както изтъкват специалистите – решаваща роля за оформянето на художествените вкусове на Хитлер изиграва състоялата се в Берлин през 1906 обща изложба на германско изкуство. Тя представлява един вид реабилитация на редица майстори от 19 век и включва наред с творбите на Арнолд Бьоклин, Анзелм Фойербах, Карл Шпицвег и Мориц фон Швинд, също и произведения на някои позабравени романтични художници като Филип Ото Руге, Карл Блехен и Каспар Давид Фридрих. Към всички тях Хитлер изпитва истинска симпатия – дотам, че избира първото си представително мюнхенско жилище така, че да е в близост с известната галерия „Шак“. Ако искаш да се сближиш с Хитлер, трябва да говориш с него за изкуство, гласял един от принципите за успешна кариера по време на национал-социалистическото управление на Германия. А неговият интерес към изкуството определено е бил неподправен, свидетелстват очевидци. Сред тях е известният италиански археолог и изкуствовед Ранучо Бианки Бандинели – човек, който решително не би могъл да бъде упрекнат в симпатии към Хитлер, и на когото се налага през 1938 да играе ролята на негов гид по време на посещение в галерията „Уфици“ във Флоренция. Та той споделя, че Фюрерът бил в състояние да прекара часове, разглеждайки картини. И бил до такава степен завладян от тях, че това не можело да се скрие. В наши дни притежаваните някога от Хитлер художествени произведения могат да се открият в този или онзи музей, но нелесно – компрометиращи надписи за техния произход няма, пише само „Предоставено от Федерална република Германия“. А най-пълният каталог от 74 художествени произведения, съставлявали навремето колекцията на Фюрера, се съхранява в Конгресната библиотека във Вашингтон, като съществуването му е забелязано едва през 2008 година.", "date": "2018.04.20", "title": "Хитлер, колекционерът"}
{"url": "http://clubz.bg/66880-sasht_pravqt_raketa_5_pyti_nad_skorostta_na_zvuka", "text": "Пентагонът се включи официално в хиперзвуковата надпревара, след като натовари американския производител \"Локхийд Мартин\" да разработи първата ракета, способна да лети пет пъти по-бързо от скоростта на звука, предаде Франс прес. Пентагонът обяви вчера, че ще сключи с \"Локхийд Мартин\" договор на стойност до 928 милиона долара за неограничен срок. Предприятието ще бъде натоварено с разработката и изпробването на хиперзвукова ракета \"въздух-земя\". Новият началник на отбранителните изследвания в Пентагона Майкъл Грифин съобщи във вторник, че хиперзвуковите ракети ще бъдат приоритет номер едно на американската отбранителна промишленост. Със сегашните технически възможности на САЩ  , предупреди той, добавяйки, че след като ракетите бъдат засечени от американските противоракетни системи,  . Пекин наскоро обяви, че китайски учени строят аеродинамичен тунел, целящ да позволи разработването на самолети и ракети, способни да летят със скорост над 12 000 км/ч, или 10 пъти повече от скоростта на звука, припомня АФП. Путин: Новата ни ракета няма ограничения в обсега (ВИДЕО) В началото на месец март руският президент Владимир Путин обяви, че Русия разполага с нови оръжия, които определи като непобедими. Сред тях са и нови хиперзвукови ракети. Малко по-късно Москва съобщи, че изпитанията на хиперзвуковата ракета \"Кинжал\" са преминали успешно.", "date": "2018.04.20", "title": "САЩ правят ракета 5 пъти над скоростта на звука"}
{"url": "http://clubz.bg/66908-grigor_dimitrov_bi_abonata_si_gofen_i_e_na_polufinal", "text": "Григор Димитров за първи път в кариерата си е на полуфинал на турнира от серията \"Мастърс 1000\" в Монте Карло. На четвъртфинал българинът би за седми път на ниво ATP Давид Гофен (Белгия) - 6:4, 7:6(5). За място в прекия сблъсък за титлата Димитров ще спори с Рафаел Надал,   който не даде никакъв щанс на Доминик Тийм - 6:0, 6:2. Двубоят е в събота от 14:30 часа. Мачът с Гофен бе спечелен чисто - за разлика от предишните два, но предложи доста перипетии. Гришо е губил само веднъж от своя приятел. И започна добре. Двубоят вървеше равностойно и без проблеми за сервиращите. Първи успя да пробие петият в света за 4:2. Последва затвърждаване.  Тук обаче Давид показа прословутата си непримиримост. Той първо намали, а след това върна брейка. В десетия гейм обаче - при 5:4 за Димитров, Гофен допусна спад и българинът дръпна с 40:0. При третата възможност за брейк пойнт белгиецът допусна грешка и хасковлията затвори сета с 6:4. Вторият сет имаше луд развой за радост на неутралните зрители. При начален удар за Григор опонентът му нямаше милост и грабна гейма на 15. После удвои, направи нов пробив за 3:0 и затвърди на 4:0. Димитров прекъсна серията му, но после Гофен си върна аванса. Тук настъпи времето първата ни ракета да покаже класа и характер. Той записа пет поредни гейма в сметката си и направи обрат от 1:5 до 6:5! Върна и двата пробива. Десетият гейм - за 5:5, бе доста драматичен, като продължи цели 13 минути с много обрати и майсторски отигравания. Следващият гейм обаче отново бе труден и дълъг, но Димитров устоя - 6:5. Гофен се съвзе и изравни, като вкара сета в тайбрек. Там Григор Димитров се наложи (от втория мачбол) и записа най-доброто си представяне на турнир тази година от средата на февруари, когато стигна финал в Ротердам. Излишно е да се казва, че сега Григор е изправен пред много тежък тест срещу Краля на клея. Побеждавал го е само веднъж и то на твърда настилка. В 14 поредни години испанецът е най-малко на четвъртфинал в Монте Карло. Десет пъти е №1 там. Сега е актуален първенец и се нуждае от защита на титлата си, за да запази първото място в ранглистата. Очаквано Григор отказа да продължи в надпреварата на двойки, където си партнираше с Гофен.", "date": "2018.04.20", "title": "Григор Димитров би \"абоната\" си Гофен и е на полуфинал"}
{"url": "http://clubz.bg/66890-chasovnikyt_cyka_one_way_or_another", "text": "Казусът “Иванчева” е ключов. Поради безспорното наличие на специфични доказателства и доказателствени средства, има само два варианта: - Корупция в изненадващо големи размери или - Инсценировка, организирана пряко от службите и прокуратурата. В първия случай (освен неизбежната тежка присъда) получаваме данни за огромните мащаби на корупцията и очаквания брилянтните умения на разследващите органи да бъдат приложени към високите властови етажи. Във втория - безусловна необходимост от отстраняване и разследване на целия висш апарат на службите и ръководството на прокуратурата. Часовникът цъка, one way or another... \n\t", "date": "2018.04.20", "title": "Часовникът цъка, one way or another..."}
{"url": "http://clubz.bg/66896-remontyt_na_ploshtad_%E2%80%9Eslavejkov%E2%80%9C_zapochva_do_dni", "text": "„Славейков“ от години не е бил толкова широк и празен – днес от източната част бе изнесена и последната книжна сергия, а от западната демонтират последните щандове. След броени дни започва ремонтът на емблематичния столичен площад.  Книгите от \"Славейков\" отиват пред хотел \"Рила\" Масите с книги, които изпълваха пространството, се местят на нов временен адрес – в градинката пред хотел „Рила“. Там ще бъдат кашоните със стари и нови издания поне до есента, когато се очаква да приключи ремонтът на „Славейков“. След това книгите ще се завърнат и площадът ще върне своя артистичен облик. След ремонта книжният пазар на „Славейков“ няма да бъде целогодишен, а само през уикенда, и сергиите ще бъдат редуцирани. След реконструкцията ще останат 15. По думите на главния архитект на София Здравко Здравков идеята е да се освободи пространство за провеждане на културни събития. Новите маси ще бъдат ъглови и всеки модул ще може да бъде обслужван от двама търговци. Ще бъдат разположени под навесите. От плановете на архитектурно-дизайнерска агенция А.Д.А. става ясно, че фонтанът ще остане на площада, а край него ще бъдат наредени метални пейки. В близост ще има чешмичка. На „Славейков“ ще бъдат поставени велостоянки и велогардероби, ще има и Wi-Fi. Вместо колчетата срещу паркиране ще бъдат поставени гранитни кубчета. Сред интересните нововъведения са подземните контейнери за боклук, които ще бъдат разположени на пресечките на „Графа“ – „Гладстон“, „Солунска“, „Дякон Игнатий“, „Луи Леже“. От „Алабин“ до бул. „Евлоги и Христо Георгиеви“ улицата ще бъде постлана с двуцветна гранитна настилка, която ще разшири визуално пространството чрез ромбоидни мотиви и премахване на бордюрите. Шумът от трамваите ще бъде потушен чрез полагане на „гумени легла“ на релсите. А шосето за автомобили ще бъде „очертано“ с вградени в настилката лампи.", "date": "2018.04.20", "title": "Ремонтът на площад „Славейков“ започва до дни"}
{"url": "http://clubz.bg/66882-razbirashtiqt_rusiq_e_lost_na_putin_za_razdelqne_na_germaniq_i_es", "text": "По почти ритуален начин „разбиращият Русия\" говори по вечерни дискусии и пълни колоните на вестници, за да се „сджафка“ с онези, които призовават за по-строги действия срещу Москва. \"Нуждаем се от ново начало\", каза Стефан Либих, депутат и отговарящ за външните работи на крайно лявата партия Die Linke, в призив за диалог, който критиците отхвърлят като почти павловски отговор на всякакви намеци за критика към Русия. Нерешителната позиция на Германия за Москва разочарова съюзниците й от години. Мнозина се притесняват, че влиянието на „разбиращият Русия“ е изиграло в ръцете на руския президент Владимир Путин, роля която позволява на Москва да разделя Германия и по-нататък и ЕС. Без ясен единен фронт срещу Русия с Германия в центъра, влиянието на икономическите санкции и други мерки е затъпено. Някои наблюдатели виждат признаци на предстояща промяна в позицията на Берлин към по-решителна политика спрямо Кремъл. Но дори когато про-руските чувства не водят германската политика, те й влияят, често създавайки объркване по отношение на позицията на Берлин сред неговите съюзници. Помислете за отговора на канцлера Ангела Меркел на скорошната химическа атака в Сирия. В четвъртък Меркел отхвърли всяко германско участие в наказателни удари. Два дни по-късно, след като САЩ, Великобритания и Франция извършиха атаките, Меркел заяви, че те са \"необходими и подходящи\". Въпросът как и дали да се изправи срещу Русия е причинил остри различия в германската политика откакто Русия нахлу в Крим. С всяка нова руска провокация, като например свалянето на полет MH17 над източната част на Украйна или химическата атака в Солсбъри във Великобритания, „разбиращият Русия“ излиза от талаша, изисквайки предпазливост и компромис. Политиката, която се води, може най-добре да се опише като объркване. Докато Меркел, която се застъпва за по-твърда линия с Русия, успя да приложи и да запази санкции срещу Москва заради действията си в Украйна, тя е изправена пред постоянен натиск дори от страна на собствената си партия да ги премахне. На пръв поглед последният дебат за Русия изглежда като познат ритуал. Все пак някои виждат намеци за промяна в текущата ситуация, който би могъл да остави 'разбиращият Русия“ изолиран.  дойде миналата седмица, когато Меркел предположи, че планираният газопровод за Балтийско море, свързващ Русия и Германия, не трябва да върви напред, докато не бъдат разрешени опасения за влиянието му върху Украйна. Украйна се тревожи, че руските газови оператори ще я заобиколят с новия тръбопровод, известен като \"Северен поток 2\", което ще струва на страната милиарди долари от такси за трансфер. Тръбопроводът е основен приоритет за Кремъл. Меркел и Путин разговаряли за Сирия и \"Северен поток\" Във вторник Меркел разговаря директно с Путин по телефона, в обаждане, доминирано от проблема със \"Северен поток 2\". Берлин по-рано се е противопоставял на натиска да се намеси в проекта, описвайки го като чисто търговски. Така че готовността на Меркел да постави \"Северен поток 2\" на масата отбелязва значителна промяна, която ще засили напрежението с Москва.  социалдемократите. Партията отдавна се застъпва за подхода на \"меката обувка\" към Москва. За партията, това е позиция на вярата, че политиката им по време на Студената война към Москва, известна като Ostpolitik, помогна за свалянето на Стената и проправи пътя към обединението на Германия. Герхард Шрьодер от ГСДП подкрепи подобни аргументи, като прегърна Русия, докато беше германски канцлер. Самоописал се приятел на Путин, Шрьодер сега е председател на дъщерната компания майка на „Северен поток 2“, а също и на дъщерната компания на Роснефт, най-големият производител на петрол в Русия. Неговите наследници в ръководството на ГСДП включително и Щтайнмайер и Зигмар Габриел се застъпват за подобен курс, близък до Русия. Затова е още по-изненадващо, че новият външен министър на Германия, видният член на ГСДП Хайко Маас, предприе решително по-строг подход към Русия. Такива думи са почти нечувани от устата на известен политик от ГСДП. В миналото стратегията на СДП е била да противодейства на всякакви критики към Русия от консерваторите на Меркел, с които те споделят властта в една голяма коалиция. Ако позицията на Маас се запази, Германия може да претърпи най-голямата промяна в политиката спрямо Русия през годините. По-ясният германски глас за Русия ще има пулсации в целия ЕС и НАТО, засилвайки махалото на страни като Великобритания и балтийските държави, които настояват за по-решителна позиция. Тя също така ще остави Русия по-изолирана, което мнозина анализатори твърдят, че е единственият начин да се принуди Москва да промени позицията си.  Все пак \"разбиращият Русия\" не ще се предаде лесно. Необходимостта от защита на икономическите интереси на Германия в Русия често се използва като аргумент срещу по-конфронтационния подход с Кремъл. Всъщност германската търговия с Русия е сравнително скромна - само 2% от германския износ. Истинската причина за силната подкрепа на Москва в Германия е другаде. Спомените за кървавата история на страната от войната с Русия се развиват дълбоко, като се хранят страхове от въоръжен конфликт, който определен брой искат или мислят, че може да бъде спечелен. Може би изненадващо, най-силната подкрепа за Русия е в бившата Източна Германия. Подобно на други страни от Варшавския договор, Източна Германия преживяваше съветска доминация. Но през десетилетия на Студената война много източногерманци развиват културна благодарност за Русия и лични връзки със страната, която оцеляват във времето. Нещо повече, много германци гледат на Русия (заедно със собствената си страна) като на голяма култура - тиха, често неизречена обосновка за предоставяне на специалното отношение към Москва. Подобни настроения помагат да се обясни присъствието на „разбиращия Русия“ в целия политически спектър на Германия. Докато една приятелска към Русия позиция се установява в политиката както за крайно дясната „Алтернатива на Германия“, така и за крайно лявата партия \"Die Linke\", дори елементи от либералните свободни демократи (FDP) се оформиха наскоро като русофили. След като Сергей Скрипал, бивш офицер от руското военно разузнаване, който се е установил в Обединеното кралство, беше отровен в Солсбъри, Волфганг Кубички, високопоставен член на Свободните демократи и една от най-известните личности на партията, предложи, че нападението е част от западната конспирация. В същото време присъствието на Доналд Тръмп в Белия дом позволи на „разбиращите Русия“ да навлязат дълбоко в антиамериканизма на Германия. Посланието е:  . Изглежда, че този аргумент върши работа. Повече от две трети от германците смятат, че Тръмп представлява по-голяма опасност за световния мир от Путин, сочи проучване на института \"Форса\", публикувано миналата седмица. На този фон, „разбиращият Русия“ може да остане.   ", "date": "2018.04.20", "title": "\"Разбиращият Русия\" е лост на Путин за разделяне на Германия и ЕС"}
{"url": "http://clubz.bg/66884-zaharieva_za_cacarov_dali_se_strahuvam_ne_ne_se", "text": "Така тази сутрин вицепремиерът по правосъдна реформа Екатерина Захариева отговори в Нова тв на въпрос - страхува ли се, след като вчера откровено бе нападната от главния прокурор Цацаров в синхрон с шефа на \"Антикорупция\" Пламен Георгиев. Цацаров vs Захариева: Позиция на целия кабинет ли е, че при ареста са прехвърлени границите Клуб Z припомня, че Захариева си позволи да изрази мнение, че   по повод многочасовото излагане на кметицата на \"Младост\" на тротоара в центъра на София при ареста й. Вчера Цацаров, който е в Италия, даде интервю по телефона, колкото да попита - позиция на цялото правителство ли е това за преминатите граници. И да натърти по адрес на Захариева, която си позволи да спомене думата  , че: \"Много рядко някой се кара с главния прокурор\", отбеляза тази сутрин водещият в Нова телевизия Виктор Николаев. Освен че заяви, че не я е страх, Захариева поясни, че изказването й е било по-дълго и било в отговор на журналистически въпрос. Да, тя знаела, че арестуваната трявало да стои толкова дълго, защото изискванията на НПК са такива, поясни Захариева. Както и напомни, че година е работила по препоръките след международния анализ на прокуратурата - да се облекчи процедурата в НПК за събиране на доказателства. Захариева сякаш рязко е премислила и за \"анализа\": След което заяви, че не харесва, когато нещата се представят в черно-бяло. Те се чували с Цацаров за последно покрай случая с Желяз Андреев, иначе ще се радва да се видят с него.", "date": "2018.04.20", "title": "Захариева за Цацаров: Дали се страхувам? Не - не се"}
{"url": "http://clubz.bg/66878-razsledvat_samoubijstvoto_na_ruskiq_ilon_mysk", "text": "Русия започна разследване на обстоятелствата около предполагаемото самоубийство на гениалния бизнесмен Валерий Пшенични, получил прякора \"руския Илон Мъск\", предаде Франс прес. Адвокатката му Лариса фон Арев подозира, че той е бил изтезаван и убит в затвора. В момента на смъртта си Пшенични беше на 56 години. Той беше арестуван през януари за отклоняване на средства в големи размери във връзка с договор с руското министерство на отбраната. Неговото предприятие \"НовИТ Про\" беше натоварено с разработването на триизмерен виртуален модел на подводница, който да помага на инженерите при ремонти. „Руският Илон Мъск“ починал след мъчения и изнасилване в ареста Три седмици след ареста си на 5 февруари той беше открит обесен в затворническа килия в Санкт Петербург. Съдебните лекари са открили по тялото му следи от електрически изгаряния, счупвания и следи от сперма, съобщава адвокатката му. Според руски медии и неправителствени организации в Русия често се случва притежаващи влияние затворници или членове на затворническата администрация да изнудват семействата на най-уязвимите задържани, използвайки заплахи, отбелязва АФП. Правозащитници често твърдят, че в руски затвори задържани са подложени на унижения, изтезания и малтретиране. По думите на Лариса фон Арев тази трагична история показва, че правото на живот и здраве не са гарантирани в руските затвори.  ", "date": "2018.04.20", "title": "Разследват \"самоубийството\" на \"руския Илон Мъск\""}
{"url": "http://clubz.bg/66887-na_putin_mu_padna_rejtingyt_sys_7_punkta", "text": "Веднага след мартенските избори за президент в Русия доверието към Владимир Путин започна да намалява. Според социологическия център ВЦИОМ за един месец рейтингът му е спаднал със 7 пункта, отбелязва \"Ведомости\". Днес Владимир Владимировч се радва на одобрението на 48,4 на сто от руснаците. Не се отчита подобна тенденция при други рейтингови лидери в Русия като министъра на отбраната Сергей Шойгу или първия дипломат Сергей Лавров. Става дума за естествен процес - около изборите доверието към президента нараства, а после, по принцип не веднага, започва да намалява, коментира шефът на ВЦИОМ Валерий Фьодоров. Следизборният рейтингов спад е предвидим, а за тенденция ще може да се говори чак след половин година, смята политологът Глеб Кузнецов. Бунт в Кемерово: Путин да излезе и каже истината за пожара (ВИДЕО) След мобилизацията на електората и мощния финал на кампанията, приключила с преизбиране на държавния глава, избирателите се отпускат, констатира колегата му Андрей Колесников. Спадът в доверието към руския лидер според него се дължи на това \"психологически тежко за нацията начало на новия му мандат\". \"Разбиращият Русия\" е лост на Путин за разделяне на Германия и ЕС Мобилизационната антизападна риторика се превръща в рутина, а \"натискът на негативните новини започва да дразни\" хората в Русия, смята експертът на вестника, цитиран от Би Би Си. \"Разбиращият Русия\" е лост на Путин за разделяне на Германия и ЕС", "date": "2018.04.20", "title": "На Путин му падна рейтингът. Със 7 пункта"}
{"url": "http://clubz.bg/66888-rudi_djuliani_shte_zashtitava_trymp_ot_specprokurora_mylyr", "text": "Бившият кмет на Ню Йорк Рудолф (Руди) Джулиани ще защитава президента Доналд Тръмп при разследването на специалния прокурор Робърт Мълър за руска намеса в американските избори. Новината съобщи Джей Секулов, също част от юридическия екип на американския президент, цитиран от Си Ен Ен. Джулиани, който сега е прокурор в Ню Йорк, ще се бори за по-бързо приключване на разследването, казва самият той. Бившият кмет на Ню Йорк, станал известен у нас във връзка с атентатите  от 11 септимври, когато управляваше града, се познава с прокурора Робърт Мълър от дълго време. Двамата са работили заедно в правосъдното министерство и са си сътрудничели, когато Мълър е бил директор на ФБР, а Джулиани – кмет на Ню Йорк. Джулиани: Русия не може да се мери със САЩ във военната сфера Джулиани заяви също, че  , защото знае, че подобен ход би бил “непродуктивен“. Това само би удължило разследването, казва новият адвокат на Тръмп и добавя, че Мълър е справедлив. Робърт Мълър разследва възможната руска намеса в американските президентски избори през 2016 г. Това включва и възможните връзки между щаба на американския президент и Русия. Вече бяха повдигнати обвинения на председателя на щаба на Тръмп Пол Манафорт и на бившия му съветник по национална сигурност Майкъл Флин. Тръмп искал да уволни прокурора, водещ разследването за руска намеса Джулиани, който беше кмет на Ню Йорк между 1994 и 2001 г., е сред поддръжниците на Тръмп при изборите преди две години. Той дори беше спряган за държавен секретар на САЩ, но Тръмп избра Рекс Тилърсън, когото уволни преди месец. Тръмп искал да уволни прокурора, водещ разследването за руска намеса", "date": "2018.04.20", "title": "Руди Джулиани ще защитава Тръмп от спецпрокурора Мълър"}
{"url": "http://clubz.bg/66885-sasht_chestni_izbori_v_turciq_edva_li", "text": "САЩ изразиха днес съмнения относно способността на Турция да направи честни избори по време на действащото извънредно положение, предаде Ройтерс.  Тя припомни, че Турция е в извънредно положение от близо две години след неуспешния опит за преврат през юли 2016 г. Ердоган форсира президентско управление с предсрочни избори Вчера президентът на Турция Реджеп Тайип Ердоган обяви, че на 24 юни в страната ще се състоят предсрочни парламентарни и президентски избори, предаде БТА.", "date": "2018.04.20", "title": "САЩ: Честни избори в Турция? Едва ли"}
{"url": "http://clubz.bg/66886-cvetanov_na_vsichki_e_qsno_che_rumen_radev_gleda_na_iztok", "text": "Така председателят на парламентарната група на ГЕРБ Цветан Цветанов продължи атаката по адрес на държавния глава и администрацията му, започнала след заседанието на Консултативния съвет по национална сигурност (КСНС), който се проведе вчера. След сбирката Цветанов заяви, че в предварителното становище, представено от екипа на Румен Раден, едва ли не само в прав текст не е казано, че трябва да се обяви курс към излизане от ЕС и НАТО. Причината - пасаж от черновата на позицията, посветен на атаката на САЩ, Великобритания и Франция срещу режима на Башар Асад, в която се подчертава, че \"създадената ad hock коалиция\" между трите страни, която нанесе удари в Сирия \"без резолюция на ООН\", създава напрежение в региона. Тезата на Цветанов е, че тази позиция се разминава драматично с тази на страните от ЕС и НАТО, които подкрепиха действията на трите държави срещу Асад заради използването на химическо оръжие.  КСНС препоръча модернизация на армията Той припомни, че атаката в Сирия е била насочена именно към обекти, за които се смята, че са свързани с наличието на фимическо оръжие в страната, което се използва от режима. И подчерта, че когато си страна член на ЕС и НАТО трябва да се самоопределелиш.  Цветанов обвини държавния глава и в саботаж на модернизацията на армията - претопляйки историята с проекта за закупуване на нов вид изтребител за Военновъздушните сили. Според него докато партньорите ни в НАТО и наши съседи се превъоръжават с американски самолети F-16 и търсят вариант за сдобиване с F-35, служебният кабинет на Румен Радев направил така, че България да избере самолети \"Грипен\" (на шведската компания \"Сааб\" - б.р.). В момента - почтигодина след прекратяването на проекта за купуване на изтребители, новият проект все още не е внесен в Министерския съвет и не е приет от Народното събрание. Едва в началото на този месец от военното министерство обявиха ,че документацията е готова. Решено: тръгва втори опит за купуване на изтребители и бойна техника Цветанов атакува и предизборната кампания на Румен Радев - въпреки че от нея мина близо година и половина. Поводът - думи на държавния глава отпреи няколко дни, че държавата се управлява на тъмно. Според зам.-председателя на ГЕРБ \"спонсори\" на кампанията на Радев били хора, които са на социални помощи и призова за \"разследване\". Не стана ясно ако властта има данни за някакви нарушения, дали и защо не е реагирала досега.  Цветанов поиска прожектори за кампанията на Радев Сидеров за 550 милиона зрители: Крим не е окупиран Решено: тръгва втори опит за купуване на изтребители и бойна техника Цветанов поиска прожектори за кампанията на Радев Сидеров за 550 милиона зрители: Крим не е окупиран", "date": "2018.04.20", "title": "Цветанов: На всички е ясно, че Румен Радев гледа на Изток"}
{"url": "http://clubz.bg/66877-v_kuba_smeniha_samo_imeto_na_choveka_kojto_po_dokumenti_e_dyrjaven_glava", "text": "Така коментира специално за Клуб Z избирането на новия кубински лидер видната дисидентка Берта Солер. Часове по-рано Националното събрание на народната власт, т.е. парламентът в Хавана, избра за президент Мигел Диас-Канел. Той бе единственият кандидат и а него гласуваха 603-ма от всички 604-ма депутати. Тя е убедена, че истинска промяна ще има само когато бъде въведена многопартийна система. И бъдат освободени всички политзатворници. В момента все още 80 души са зад решетките на острова по политически причини. Г-н Никой или новият силен човек в Куба. Само един депутат не гласува за него \"Фидел и Раул Кастро си купиха острова, а ние сме техните говеда\" В Куба обстановката е относително спокойна. Но се забелязва активизиране на агентите на службите за сигурност. Солер сподели, че около дома й в Хавана от два дни насам се навъртат агенти. Има ги край жилищата и на други дисиденти, и не само в столицата. Берта Солер е председател на \"Дамите в бяло\". В тази организация членуват съпруги, майки и други жени, роднини на кубински политзатворници. Те често протестират и биват бити от полицаи и „възмутени граждани“. Нейният мъж Анхел Моя бе осъден през 2003 г. на 20 години затвор, но бе освободен заради влошено здраве. Самата тя е многократно арестувана заради дейността си. Берта Солер и още четири \"Дами в бяло\" бяха удостоени през 2005 г. с наградата \"Сахаров\" на Европарламента, но властите не им позволиха да пътуват до Страсбург, за да си я получат. Американски конгресмени и сенатори от кубински произход също смятат, че няма никаква промяна в Куба. Това се казва в изявление на конгресмена Марио Диас-Баларт, което бе предоставено от кабинета му специално на Клуб Z. Той има предвид съвсем церемониалния президентски пост, заеман от съратника на Фидел Кастро в периода 1959-1976 г. Марио Диас-Баларт е роднина, макар и по съребрена линия, на лидера на кубинската революция Фидел Кастро, починал през 2015 г. Той е племенник на Мирта Диас-Баларт – първата съпруга на Ел Команданте, която след идването му на власт в Куба бяга в САЩ. Не вижда истинска промяна и Илеана Рос-Лехтинен - член на Конгреса, също от кубински произход и също от Републиканската партия. Тя използва доста интересни изрази и сравнения в коментара си, публикуван в нейната интернет страница: \"Фидел и Раул Кастро си купиха острова, а ние сме техните говеда\"", "date": "2018.04.20", "title": "\"В Куба смениха само името на човека, който по документи е държавен глава\""}
{"url": "http://clubz.bg/66879-soros_bqga_ot_budapeshta", "text": "Фондацията на Джордж Сорос \"Отворено общество\" ще закрие своето представителство в Будапеща и ще премести в Берлин офиса за дейностите си в Източна Европа. Това съобщи вчера австрийският вестник \"Пресе\", цитиран от Ройтерс.  Унгарският новинарски сайт 444.hu писа, че до 31 август будапещенският офис на \"Отворено общество\" ще бъде закрит и преместен първо във Виена, а после в Берлин. Засега няма официално потвърждение от клона в Будапеща или от централата в Ню Йорк на фондацията. Орбан е най-важният лост на Путин за дестабилизиране на ЕС Агенцията припомни, че премиерът на Унгария Виктор Орбан, който назовава политическата си доктрина \"нелиберална демокрация\", отдавна е във вражда с мрежата от неправителствени организации (НПО) на Сорос, които прокламират либералните ценности по света. \"Фидес\" се захваща с пакет от закони \"Да спрем Сорос\" Орбан коментира днес, че очаква конфликтът му с либералната идеология на фондация \"Отворено общество\" да продължи въпреки решението ѝ да напусне Унгария. На срещата на върха на европейските лидери в края на юни трябва да бъдат направени големи промени в начина, по който континентът се справя с миграцията, каза той и добави, че такива решения трябва да бъдат взети след изборите за Европейски парламент през 2019 г., за да е сигурно, че избирателите на ЕС имат думата по въпроса.  Преди парламентарните избори, на които партията на Орбан \"Фидес\" спечели абсолютно мнозинство след антиимигранска реторика, в парламента бе внесен законопроект. Той предвижда 25-процентен данък върху чуждестранните дарения за НПО, които подкрепят имиграцията, и възможност за закриване на фондация, ако властите преценят, че заплашва националната сигурност. И сега от \"Фидес\" се заканват, че ще продължат борбата със сдруженията, които отстояват правата на мигрантите, пише БТА. \"Фидес\" се захваща с пакет от закони \"Да спрем Сорос\"", "date": "2018.04.20", "title": "Сорос бяга от Будапеща"}
{"url": "http://clubz.bg/66813-eto_kak_facebook_zashtitava_lichnite_ni_danni", "text": "След поредицата скандали, разпити в Конгреса и подскоци на акциите, социалната мрежа Facebook най-после реши да обясни как ще подобри настройките за личните данни и информация на потребителите, разказва Engadget. Причината хората на Зукърбърг да се мобилизират е отчасти и предстоящото приемане на Европейския регламент за защита на данните (GDPR) на 25 май. Facebook затяга правилата за политическа реклама Това, което ще имате като избор, изглежда на пръв поглед детайлно и изчерпателно. Ще бъдете питани какви реклами предпочитате, ще можете да скриете част от чувствителната си информация, да блокирате технологията за разпознаване на лица от снимките ви. От социалната мрежа твърдят и че са създали по-добри инструменти за достъп, изтриване и сваляне на собствената ви информация. Потребителите под 18 също ще имат повече опции, тъй като GDPR изисква по-строг контрол на поверителността за тях. Но начинът, по който са представени новите опции, е подчертано в досегашния стил на Зукърбърг - налице е огромен бутон \"Приемете и продължете\", и далеч по-малка сива кутийка - \"Управление на настройките\". След като кликнете на нея, Facebook ще се опита да ви разубеди да премахнете информацията. Процесът е умишлено муден и досаден, така че да насърчи потребителите просто да натискат \"приеми\". 5 въпроса, от които Марк Зукърбърг се измъкна Таргетираната реклама все още остава факт. Рекламодателите няма да имат право да се прицелват в потребителите на базата на чувствителна информация - сексуална идентичност, религия или политически възгледи - но всъщност могат да го направят на базата на групите, страниците и събитията, с които си взаимодействате. Ако се откажете от това да ги ползвате пък ще загубите всичката информация, която сте споделили там. Ако ги запазите, хората на Зукърбърг ще я ползват. Изпълнителният директор видно е послушал няколкото сенатори, които му препоръчаха да направи Условията за ползване по-лесни за четене. И там обаче са видими старите номера - голям бутон \"Приеми\" и малка хипервръзка \"вижте други възможности\". А единствената друга възможност е да изтриете напълно профила си.  5 въпроса, от които Марк Зукърбърг се измъкна", "date": "2018.04.20", "title": "Ето как Facebook защитава личните ни данни"}
{"url": "http://clubz.bg/66883-znaem_li_kakvo_iskame", "text": "Не мога да ви кажа нищо за Сирия. А и да ви кажа, не ми вярвайте. Не знам какво точно става там, кой крив и кой прав, кой лъже и кой казва истината, даже как може да свърши всичко това не знам. И това не е защото на всеки въпрос няма отговор, а защото има по два отговора. Всеки факт е дублиран с противоположен. Всяко мнение е зачертано с друго мнение. Със сигурност знам само, че там умират хора, страдат деца, сриват домове, а ние гледаме на това като на компютърна игра. Не мога да ви кажа нищо и за случая Скрипал. Бих искала да съм Велислава Дърева и да знам всичко по въпроса, но не съм. Прочетох всички версии, всички изявления, всички предположения и сега знам още по-малко, отколкото преди да ги прочета. Знам само, че със Скрипал се случва това, което се случва с всеки двоен агент във всеки криминален роман – в края на краищата едната от двете страни го премахва. И ние гледаме на това като на театрална крими пиеса, а не като на нещо, от което зависи дали утре ще живеем в студен мир или гореща война. Леви-десни, ще вървим... накъде? Даже за ареста на кметицата на „Младост“ не знам какво да кажа. Да бях македонски журналист, щях да напиша „Арестуваха кметица в София пред очите на гражданите, кога и у нас?“ Но не съм македонски, български журналист съм. Сега ние сме румънията на македонците, защото и ние викахме кога и у нас. Но не сме искали да гледаме това унизително представление, което ни изиграха няколко институции във вторник. Видяхме как се бяга от затвор, във вторник ни направиха показно как се вкарва човек в затвор, не знам кое от двете е по-опасно – в краткосрочен план първото, но в дългосрочен по-скоро второто. Да не сме на мястото на хора, на които им се налагат да изказват позиции, ще кажете. Не ги мислете, на тях им е лесно. Техните позиции не зависят от фактите. Дори и когато за едно и също нещо се предлагат с еднаква настойчивост два различни факта, те предварително знаят кой е правилният. Не верният, а правилният. Техните позиции са предварително готови. Не му трябват (колкото и да твърди, че му трябват) на премиера Бойко Борисов факти, за да заеме позиции, това, което му трябва той си го знае отпреди събитията – че позицията трябва да е балансирана. Не му трябват доказателства на президента Румен Радев, той предварително знае, че позицията му трябва да е на една педя разстояние от Русия и на един хвърлей камък от Европейски съюз. Още по-малко му трябват факти на Росен Плевнелиев, неговата позиция е една и също по всички въпроси. Корнелия Нинова също е ясна – първо ще каже, че сме членове на Европейския съюз и след това ще защити Русия. На какво отгоре са щастливи Това е разделителната линия днес, колкото и валчесто да го казват всички – тя минава между Брюксел и Москва. След като избрахме да бъдем едни, днес си правим сметката дали пък не е по-изгодно да бъдем други. Това за нас не е особено трудно – били сме всякакви. Затова вместо да ви обърквам допълнително, ще ви разкажа една притча. Поуката от нея е важна: когато не знаеш много неща, важно е поне това да знаеш какъв искаш да си, къде искаш да си, в какво взаимоотношение с останалия свят искаш да си. Всяко място под слънцето, казва още притчата, има своите плюсове и минуси. И ако нагласата ти е да ползваш само плюсовете и да се спасяваш от минусите, ще ти бъде даден сериозен урок. За всеки от нас важи, но в случая си представете, че важи за всички нас заедно, за България. ... Един беден каменар разбивал с чука си скала в планината. Денят бил  непоносимо горещ,  каменарят изнемогвал. От него се леело пот и гняв.  През това време по тясната планинска пътечка преминал файтон. Вероятно с някакъв богаташ в него. Каменарят не можел да го види, перде на прозорчето пазело пътника от лъчите. Той си представил как би се чувствал на мястото на богаташа. Почти усетил хладината и подрусването на файтона.  Всичко бих дал за това, всичко, мислел си каменарят. Желанието му било толкова голямо, че чудото се случило. В следващия миг каменарят вече не бил под палещите лъчи на слънцето с чук в ръка, а във файтона. И наистина усетил хладината.  Но след малко и тя не му била достатъчна, пак усещал горещината. Не както преди, но той вече бил забравил как е било преди. Сега сравнявал със своето желание. А желанието му било да е силен. Да е толкова силен, че нищо да не му пречи. Слънцето пречело. Пречело просто с това, че е слънце. Защо светът е устроен така, че винаги нещо ти пречи, мислел си новороденият богаташ. Защо винаги край теб има нещо, което е по-силно от теб? Не може ли аз да съм най-силният? Не може ли аз да съм слънцето? Желанието му било толкова, толкова силно, че и това чудо станало. В следващият миг новобогаташът вече не бил човек,  а станал самото слънце. Вече всичко било различно. Човекът-слънце греел на небето и нямало никакво значение какви хора пъплят там долу по земята. Човекът-слънце бил далече от всичко това, над всичко това. Единственото, което имало значение е, че той бил най-силен, най-могъщ, че всички зависят от него. И точно в този момент се случило нещо, което хвърлило в съмнение слънцето. Най-неочаквано пред него застанал облак и го затулил. Слънцето видяло, че хората долу с облекчение погледнали нагоре и били благодарни на облака, който ги спасил от лъчите. Хората долу вече не зависели от слънцето. Някакъв си облак само се преместил и изведнъж лишил слънцето от най-голямата сила.  Излизало, че облакът е по-силен. В такъв случай не искам да съм слънце, а облак, помислил си бившият богаташ и още по-бивш каменар. И в следващия миг вече бил облак.Най-после всичко било наред. Вече дори силното слънце зависело от него. Облакът продължавал да седи пред слънцето и се наслаждавал на мощта си. Долу на земята хората говорели не за слънцето, а за облака. Най-после е най-силен! Няма никакво съмнение. Цялата земя под него го потвърждавала. И в този момент духнал вятър. Отначало тихичко, после все по-силно, накрая извил силен вятър, който само за миг запратил облака далеч от слънцето. И не само го преместил, ами продължил да си играе с него, като го придвижвал накъдето си иска из цялото небе.  Как е могъл да се заблуди, това било грешка и тя трябвало да се поправи, като стане вятър. И станал. Най-после всичко било наред.  Цялото небе било негово, можел да си играе на воля с когото си поиска, както си поиска. И го правел. Свистял и се наслаждавал на силата си. До мига, в който се блъснал в нещо твърдо, нещо невероятно силно, толкова силно, че го спряло. Била една скала, застанала на пътя му. Не го пропускала по-нататък. Стояла непоклатима. Значи така, значи тя била по-силна. Но вятърът вече знаел какво ще направи. Бързо поискал да стане скала. И станал. Вече можел да спира и най-силните ветрове.  Вече бил непобедимата от ветровете скала. И тогава видял… Видял, че по планинската пътека към него се задава каменар с чук в ръка. Ние знаем ли какви искаме да бъдем, къде искаме да бъдем, с кого искаме да бъдем? На какво отгоре са щастливи", "date": "2018.04.20", "title": "Знаем ли какво искаме?"}
{"url": "http://clubz.bg/66881-bylgariq_se_topi_ot_nas_zavisi_da_q_spasim", "text": "През 1989 г. населението на България е точно 9 милиона. Днес е малко над 7 милиона. А според последните данни на Евростат прогнозата е да падне до 4,5 милиона около 2080 г. С други думи, очаква се за един век да сме изгубили половин България. Разбира се, прогнозите са само прогнози и не може да им се има пълно доверие. Но те се изграждат на базата на тенденциите от последните десетилетия. А всички добре знаем трите основни сили, които доведоха до резкия спад на населението: понижената раждаемост, високата смъртност и безпрецедентния бум в емиграция. И все пак, ако през 2080-та години действително сме 4,5 милиона, какво от това? Някои биха казали, че няма поводи за притеснение. Все пак някои от най-богатите европейски държави са с население под 6 милиона, като например Дания, Финландия, Норвегия, Ирландия, Литва, Латвия, Естония, Словения, Хърватска. Това е така. Но проблемът за България произлиза не от броя жители в определена година, а от скоростта, с която населението се топи. На какво ни обрича годежът с €врото Ако до 2080-та сме загубили приблизително 4,5 милиона българи и са останали само още толкова, това ще представлява проблем. От икономическа гледна точка, загубата на такава голяма част от населението за такъв сравнително кратък период ще ни попречи да подобрим жизнения си стандарт и да догоним средноевропейските икономики. От друга страна, демографският колапс би довел до социална турбуленция и потенциална криза на българската идентичност. Мъртвите села, пустеещите малки градове, изоставените предприятия – целият този пейзаж би повлиял на обществото изключително травматично. Разбира се, демографските проблеми са реалност не само в България, но и в цяла Европа. Лошото е, че и по този критерии сме на дъното на Европа – нашето население се стопява най-бързо. А и държавите от западна Европа могат да разчитат на имигранти от изток, докато при нас потокът е най-вече от България към Европа. Така че фактът, че в Германия и Швеция населението също намалява, не бива да ни утешава. Социалната и демографска политика трябва да са важна част от портфейла на един кабинет. И разбира се, можем да посочим с пръст и с право да попитаме какво изобщо са направили българските управляващи през последните 30 години, за да се борят с демографския срив. Но като граждани можем да погледнем и към самите себе си. Три структурни проблема, които хлопат на вратата ни Във встъпителното си слово от 1961 г. президентът на САЩ Джон Кенеди отправя апел към съгражданите си:  . Какво можем да направим всички ние, българските граждани и българските управляващи, за да се противопоставим ефективно на демографската криза по отношение на раждаемостта, смъртността и емиграцията? За да повлияе положително на раждаемостта, правителството трябва да преосмисли сегашните социални политики и да направи някои нововъведения. През 2016 г. например пo данни на OECD (Организация за икономическо сътрудничество и развитие) България предлага най-дългия период на платено майчинство в света, 59 седмици, като от тях 46 са на пълни осигуровки. И въпреки това раждаемостта не се е увеличила значително от 1997 г. насам.  Според класацията на U.S. News за най-добрите страни за майчинство през 2018 г., обаче, България не е дори в топ 10. Причината е, че освен политиката за майчинство се взимат предвид още четири фактора, които за съжаление в България са на по-ниско ниво, отколкото в най-заможните западноевропейски държави: детската смъртност, сигурността, семейната среда и равенство между половете. Правителството може да вземе пример от други страни и за по-нестандартни мерки. Сингапур например през 2012 г. изготвя кампания за насърчаване на бременността при младите семейства. Най-ефективно е промо видеото на кампанията, в което забавна и интелигентно-написана рап песен окуражава младите семейства да си „направят фойерверки“ в спалнята и така да изпълнят националния си дълг, вместо да гледат зарята по време на националния празник. Но не всичко трябва да очакваме на готово от правителството. Подобен тип инициативи могат да се създадат и от социално-ангажирани компании или неправителствени организации. В Дания например туристическата агенция Spies Travel през 2014 г. организира кампанията „Направете го за Дания!“. Когато млади семейства си закупят пътуване до романтичен град (Париж или Рим) и след завръщането си представят положителен тест за бременност, агенцията им осигурява памперси за три години, плюс възможност за спечелване на нова екскурзия. Какво остава за нас гражданите? Посланието на сингапурското правителство и на датската Spies Travel не оставя съмнения за това, което (само ние!) можем да предприемем. И което трябва да направим - за България! Смъртността в България е по-висока от раждаемостта и въпреки намаляващото население, от 20 години насам се задържа около 110 000 на година. Това означава, че смъртността се увеличава като честота. Има много причини за това увеличение, но нека разгледаме само някои от тях, а именно – вредните навици. Uber, ще избягам ли от теб? Пушенето например е навик, който всеки един гражданин определя сам за себе си. Макар и не всеки пушач да изпитва здравословни проблеми заради цигарите, всеки втори или трети умира по-рано, отколкото би било естествено. В този ред на мисли, правителството със сигурност трябва не само да не отменя забраната за пушене на публични места, а и да я приложи и следи истински, във всички заведения и обществени пространства, без да си затваря очите за нарушения, както е в момента. Какво можем да направим ние гражданите по отношение на вредните навици? Важно е да следим собственото си хранене, консумацията на алкохол и спортуването. Оказва се, че българите ядем много повече мазно, отколкото лекарите препоръчват, а напоследък магазините са залети от полуфабрикати и некачествени храни, включително зрънчо, чипс и захарни изделия. Лошото хранене води до множество проблеми, но най-вече до повишен риск от инфаркт и сърдечно-съдови заболявания. Консумацията на алкохол също ни идва в повечко. Една чаша вино на вечер е полезна, както са казали и римляните. Но много българи редовно пият над две чаши вино, бира или твърд алкохол на вечер, почти всеки ден от седмицата. Това не е на добре и трябва да намалим консумацията. Най-важното обаче е да спортуваме. Заседналият начин на живот и липсата на физическа активност, особено на млади години, непременно водят до проблеми на средна възраст. Така че нека ядем по-добре, пием по-разумно и спортуваме по-често! По отношение на миграцията, гражданите можем да направим няколко неща. Първо, нека подадем ръка на бежанците от Близкия изток и Африка. От една страна, защото е хуманно, от друга страна, защото това е черта на българския народ и също така, защото икономиката ни има нужда от още и още хора! Второ, тези от нас, които вече са в чужбина, трябва да погледнем към България и да потърсим нови възможности за реализация в родината. Не всички ще се завърнат, но условията в България днес са чувствително по-добри от тези преди 10-20 години, така че много някогашни емигранти ще изпитат реални ползи от завръщането си. И трето, тези от нас, които жадуват за заминаване в чужбина, нека обмислят и премислят решението си. Нека помислят за себе си и семействата си, но и за обществото. Разбира се, за да има смисъл за повече хора да остават или да се завръщат в България, държавата трябва скоростно да подобри условията за живот в страната. Може би най-важната мярка е борбата с корупцията. И тук не става дума само за корупцията по най-високите етажи на властта. Става дума за корупцията, с която гражданите се сблъскват всеки ден – по инстанции, на пътя, в офиса. И така, ако управляващи, граждани, бизнес и медии работим заедно и направим това, на което всеки един от нас е способен, имаме шанс да противодействаме на демографските процеси. Но сриването на населението е сложен проблем и той изисква действия от всички в обществото, независимо от статут и звание. ---- „Генерация Z“ – с подкрепата на „Америка за България“ Три структурни проблема, които хлопат на вратата ни Uber, ще избягам ли от теб? „Генерация Z“ – с подкрепата на „Америка за България“", "date": "2018.04.20", "title": "България се топи: от нас зависи да я спасим"}
