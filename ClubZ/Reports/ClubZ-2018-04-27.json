{"url": "http://clubz.bg/67153-spasqvala_televizor_vmesto_hora", "text": "Служителка на изгорелия търговски център в руския град Кемерово спасявала телевизор, вместо хора. Това стана ясно по време на съдебно заседание, на което се разглеждаше жалбата на арестувания по обвинение в небрежност пожарникар Сергей Генин, предаде Интерфакс. Пожарът в търговския комплекс \"Зимна вишна\" избухна на 25 март и в него загинаха над 64 човека, 40 от които деца, които са се намирали през това време в киносалона и залите за игра.  На днешното съдебно заседание една от пострадалите при пожара - Ксения Зимина, разказа за действията на персонала по време на извънредната ситуация.  Кой ще се окаже виновен за трагедията в Кемерово \"Сблъсках се с аниматорката, която бягаше надолу по стълбите и мъкнеше телевизор\", разказа Зимнина. В това време пожарникарите, по думите й, бягали насам натам и не знаели какво да правят.  По-рано говори и адвокат Елена Кисельова. \"Пожарникарите са дошли максимално бързо, още при първото повикване\", каза защитникът. Тя подчерта, че обаждането дошло не от хора, които са били в търговския център, а от човек, който живеел в дом точно срещу \"Зимна вишна\".  Хакнали телефона на руснак, огласил подробности за Кемерово (ВИДЕО) Това попречило на пожарникарите да определят първоначално откъде идва огънят - смятали, че е от покрива, а не от четвъртия етаж. По думите й, когато пристигнали на мястото, пожарникарите видели хора, \"които спокойно напускали\" комплекса. Наказателното дело е по три текста от руския наказателен кодекс, включително палеж, а като основна причина за пожара се сочи повреда на електрическата инсталация. Установено бе, че аварийните изходи и сигнализацията за пожар не са работили в търговския център. Няколко души бяха задържани по делото, включително шефа на пожарната, който е бил на работа този ден, и служители на търговския център. Бунт в Кемерово: Путин да излезе и каже истината за пожара (ВИДЕО) По-рано през април шефът на Следствения комитет Александър Бастрикин съобщи, че високопоставени чиновници се опитват да попречат на проверките. Той обаче не назова конкретни имена и длъжности. Хакнали телефона на руснак, огласил подробности за Кемерово (ВИДЕО) Бунт в Кемерово: Путин да излезе и каже истината за пожара (ВИДЕО)", "date": "2018.04.27", "title": "Спасявала телевизор, вместо хора"}
{"url": "http://clubz.bg/67203-sejshelite_i_maldivite_izchezvat_do_10_g", "text": "Учени увериха, че желаещите да посетят някои от най-популярните места за отдих на нашата планета имат на разположение не повече от 10 години, за да го сторят, съобщи Лайф. Към 2030 г. голяма част от островите в Индийския и Тихия океан ще станат непригодни за живот. До този неутешителен извод стигнали учени от Хавайския университет и Американския геоложки институт. Промените в морското ниво край Маршаловите острови и изследвания на геоложки особености накарали учените да заключат, че настъплението на морето към сушата е неизбежно, а заливането на териториите на островни държави с морска вода няма да е единственият проблем през следващото десетилетие. Освен със заливането на архипелази с морска вода, хората ще се сблъскат с остър недостиг на питейна вода, чието количество на островите ще намалее вследствие на глобалното затопляне. При това запасите от сладка вода постепенно ще намалеят, а силният й недостиг ще започне да се усеща още в началото на 30-те години на този век.  По мнението на учените, същата участ очаква и други големи архипелази, като Спратли и Хавайските острови, предаде БТА.", "date": "2018.04.27", "title": "Сейшелите и Малдивите изчезват до 10 г."}
{"url": "http://clubz.bg/67211-abba_zapisvat_zaedno_za_pyrvi_pyt_ot_1982_g", "text": "Легендите от АББА се върнаха в студиото за първи път заедно от 1982 г. за нови записи, съобщава Би Би Си. Шведският квартет обясни, че това е неочаквана последица от скорошното им решение да започнат виртуално турне. \"И четиримата почувствахме, след 35 години, че може би ще е забавно да обединим силите си и да влезем в студиото заедно\", пише в официално изявление на групата в инстаграм. И се оказало сякаш \"времето е спряло\". Няма уточнение кога новите песни ще бъдат пуснати на пазара, но една от тях  \"I Still Have Faith In You\" ще бъде изпълнена през декември в специално телевизионно шоу, излъчено по Би Би Си и Ен Би Си.. Говорителят на АББА Горел Хансер описа новите песни така: \"Звученето ще е познато, но и модерно\". \"Работата в звукозаписното студио е като едно време\", казва тя пред шведския вестник \"Афонбладет\". Тя уточнява, че групата няма да има изпълнения на живо освен като холограми в предстоящото турне \"Abba Avatar\". \"Не очаквайте те да започнат заедно да пеят на сцена отново. Не могат да го направят\", допълва говорителката. Четиримата от АББА спряха да записват заедно през 1982 г. и отказват да пеят заедно на сцена, въпреки че през 2000 г. им бяха предложени 1 млрд. долара за турне.     През 1982 г. те последно записаха хитовете \"Under Attack\" и \"The Day Before You Came\", които влязоха в албума с компилации \"The Singles\". За последно пяха заедно на сцена три години по-късно в шведската версия на тв шоуто \"This Is Your Life\", за да почетат своя мениджър Стиг Андерсон.", "date": "2018.04.27", "title": "АББА записват заедно. За първи път от 1982 г."}
{"url": "http://clubz.bg/67208-rumynskiqt_prezident_iska_ostavka_na_premierkata", "text": "Румънският премиер Клаус Йоханис призова днес премиерката Виорика Дънчила да подаде оставка, предаде Ройтерс. Причина е подкрепата й за тайно споразумение за преместване на посолството на страната в Израел от Тел Авив в Йерусалим. Така тя е превишила правата си в сферата на външната политика. Виорика Данчила - новата премиерка на Румъния Президентът на Румъния не може да уволнява министър-председателя. Държавният глава обаче може да предизвика вот на недоверие. Но дори това да стане, Дънчила лесно ще оцелее, тъй като партията й има комфортно мнозинство в парламента. Всяко решение за което и да било посолството е от компетенциите на президента. Клаус Йоханис твърди, че с него не са водени консултации нито за това, нито за държавното посещение на Виорика Дънчила в Израел миналата седмица заедно с лидера на нейната Социалдемократическа партия (СДП) Ливиу Драгня. Дънчила заяви, че одобреният от нея меморандум е конфиденциален и все още не може да бъде огласен публично. Президентът на Румъния излезе на протест срещу кабинета (ВИДЕО) Президентът Йоханис, който има последната дума по въпросите на външната политика, заяви, че преместването на посолството в Йерусалим може да наруши международното право. Градът не е признат от всички за столица на Израел поради претенциите на палестинците за суверенитет върхпу него. Дънчила все още не е коментирала призивите да се оттегли. Румъния би могла да бъде първата страна от ЕС и една от много малкото в света, които ще преместят посолството си в Израел, след като през декември 2017 г. американският президент Доналд Тръмп призна Йерусалим за столица на еврейската държава. От румънското външно министерство заявиха, че меморандумът е само началото на процес на всестранни консултации и че всъщност става дума за търсене на възможно най-добрата позиция, която да заеме Румъния. Оттам допълниха, че Букурещ винаги е подхождал балансирано към израелско-палестинския конфликт и че е за двустранно признаване на палестинската държава. Очаква се САЩ да преместят посолството си от Тел Авив в Йерусалим на 14 май. Българската позиция относно решението на Вашингтон беше огласена още през декември м.г.: \"Всяка промяна на статута на Йерусалим, която не е постигната посредством израелско-палестински преговори, би могла да се отрази негативно на усилията за възобновяване на близкоизточния мирен процес. В качеството си на страна-членка на ЕС България ще остане ангажирана с регионалните и международните партньори, в това число с „Квартета” за Близкия изток, в подкрепа на усилията за възобновяване на мирните преговори за намиране на решение на конфликта на основата на принципа за две държави, съжителстващи в условията на мир и сигурност\", обяви МВнР. Президентът на Румъния излезе на протест срещу кабинета (ВИДЕО)", "date": "2018.04.27", "title": "Румънският президент иска оставка на премиерката"}
{"url": "http://clubz.bg/67212-adi%C3%B3s_na_iniesta_angela_na_barselona_snimki_video", "text": "Ангелът на \"Барселона\" обяви днес новината, която всички очакваха. След 22 години в каталунския клуб Андрес Иниеста ще го напусне. Той прекара там две трети от живота си. На 11 май футболистът ще навърши 34 години. Землякът на Дон Кихот (родом е от областта Ла Манча) даде емоционална пресконференция, на която плака като дете. На нея присъстваха всичките му съотборници с изключение на Лео Меси и Луис Суарес. Роден е през 1984 г. в град Фуентеалбиля, провинция Албасете. 12-годишен е взет в Ла Масия - школата на \"Барселона\". Дебютира в първия отбор на \"Барса\" през 2002 г., когато е 18-годишен. Веднага печели титулярното място. За 16-те си сезона с фланелката на \"блаугранас\" Иниеста печели 8 шампионски титли. Този уикенд почти със сигурност ще грабне и деветата си испанска лига, която ще бъде последната в кариерата му. Печели 6 пъти Купата на краля и 7 пъти Суперкупата на Испания. На европейско ниво триумфира 4 пъти в Шампионската лига, три пъти със Суперкупата на УЕФА и три пъти със световната клубна купа. Всичко това бе постигнато със синьочервената фланелка с номер 8, която някога носи Христо Стоичков. Но това не е всичко. С националния отбор на Испания Иниеста е два пъти европейски шампион (2008 и 2012 г.) С негов гол Испания стана през 2010 г. за първи път в историята си първенец на планетата. Попадението на финала срещу Холандия за 1:0 безспорно е голът на живота му. Това обаче се оказа недостатъчно да му бъде присъдена \"Златна топка\". Ненапразно миналата седмица в. \"Франс футбол\" му поднесе извинение, че е останал без най-високото индивидуално отличие във футбола. Мегазвездата сам избра да си тръгне в момент, когато все още има сили да бъде титуляр. Той обаче осъзнава, че съвсем скоро поради възрастта си ще изгуби форма. И затова реши, че не си струва да се чувства длъжник на любимия си клуб, пише в. \"Ел Мундо\". Какво по-хубаво сбогуване от това? На пресконференцията Иниеста призна, че процесът на вземане на решение му е отнел няколко месеца. Единствената въпросителна остана къде ще продължи кариерата на Андрес Иниеста. Най-вероятно ще отиде в Китай. Той заяви също, че още е рано да каже дали един ден ще се върне на работа в \"Барселона\". Но изтъкна, че с радост би го направил. И най-вероятно ще бъде поканен. Иниеста е вторият за три сезона легендарен юноша на \"Барса\", който си отива. През 2015 г. това направи партньорът му в средната линия Шави.", "date": "2018.04.27", "title": "Adiós на Иниеста, Ангела на \"Барселона\" (СНИМКИ, ВИДЕО)"}
{"url": "http://clubz.bg/67205-opoziciqta_v_armeniq_iska_za_premier_chovek_ot_naroda", "text": "Временният премиер на Армения Карен Карапетян отказа предложението на опозиционния лидер Никол Пашинян да преговарят днес, за да бъде разрешена политическата криза, предаде Ройтерс. Това заплашва да хвърли още в по-голям хаос задкавказката бивша съветска република, която е близък съюзник на Русия. Протестите там започнаха преди две седмици. Демонстрантите смятат, че оставката на премиера Серж Саркисян не е достатъчна. Те настояват за оттегляне на цялото правителство. Браво на арменците! Но сега накъде? По-рано днес Пашинян се срещна с президента Армен Саркисян. Опозицията в Армения смята да бойкотира парламентарните избори, ако следващият премиер не е \"кандидат от народа\", заяви Никол Пашинян. Тя може да бойкотира и гласуването за министър-председател, ако управляващата Републиканска партия издигне свой кандидат. Лидерът на опозицията заяви също, че е против \"неутрален\" премиер. Причината е, че не се знае кой ще носи отговорност за него.", "date": "2018.04.27", "title": "Опозицията в Армения иска за премиер \"човек от народа\""}
{"url": "http://clubz.bg/67214-bylgarski_avtobus_se_obyrna_v_syrbiq", "text": "Автобус на бургаска туристическа фирма се е обърнал в Сърбия на пътя Ниш-Белград край селището Чуприя, предаде БНР. В местната болница са били приети 13 човека, като на десет е оказана помощ и са изписани, а трима са оставени за лечение без опасност за живота. Бусът на фирма \"Евелин Р\" е пътувал с туристическа цел към Босна и Херцеговина, от фирмата са изпратили втори към Сърбия.", "date": "2018.04.27", "title": "Български автобус се обърна в Сърбия"}
{"url": "http://clubz.bg/67215-levski_otvyrna_na_chervenite_plashi_gi_sys_syd", "text": "ЦСКА-София и \"Левски\" отново размениха декларации. Поводът отново е свързан с Фернандо Каранга, като сега става въпрос за контузията на бразилеца в сряда (2:2 за Купата), която може да го извади за месеци от футбола. \"Червените\" излязоха вчера с позиция, че Хали Тиам е фаулирал напълно умишлено Каранга - с цел да го извади от игра, макар и с риск за червен картон. Прийомът на Тиам бе наречен \"терористичен акт\", а от \"Българска армия\" призоваха властите да се сезират. ЦСКА-София: Контузията на Каранга е терористичен акт Днес \"Левски\" отговори. \"Сините\" заявяват, че проучват възможността за завеждане на дело заради твърдението. И го наричат \"долнопробна лъжа\". Те завършват със закачка по отношение на автентичността на ЦСКА-София.", "date": "2018.04.27", "title": "\"Левски\" отвърна на \"червените\", плаши ги със съд"}
{"url": "http://clubz.bg/67195-globe_trade_sentre_%D1%95a_%C4%B8ypyva_cobctveni%C4%B8a_na_mall_of_%D1%95of%D1%96a", "text": "Glоbе Тrаdе Сеntrе ЅА (GТС) ĸyпyвa сто процента oт дяловете на \"Дopaдo 1\" EOOД - coбcтвeниĸ нa Маll оf Ѕоfіа. Cдeлĸaтa e cĸлючeнa мeждy люĸceмбypгcĸoтo дpyжecтвo ЕЕЕ 5 Ѕ.à r.l. и GТС преди броени часове. Cтoйнocттa й e 90 милиoнa eвpo и щe бъдaт плaтeни в бpoй. Маll оf Ѕоfіа - пъpвият мoл в Бългapия - пpeдлaгa 23 700 ĸв. м. плoщ зa oтдaвaнe (зaeти нa 98%) и пoд нaeм и 10 300 ĸв. м oфиc плoщи (зaeти нa 100%). B cъщoтo вpeмe \"Дopaдo\" e пoдпиcaлa дoгoвopи зa зaeми c ОТР ВАNК и дъщepнa й ДCK зa 61.425 милиoнa eвpo зa финaнcиpaнe нa cдeлĸaтa, пише Money.bg. GТС Grоuр oпepиpa в шecт cтpaни в Цeнтpaлнa и Изтoчнa Eвpoпa: Бългapия, Xъpвaтия, Унгapия, Πoлшa, Pyмъния и Cъpбия. Oт ocнoвaвaнeтo cи пpeз 1994 г. гpyпaтa изгpaждa и yпpaвлявa мoдepни oфиc cгpaди и тъpгoвcĸи цeнтpoвe в цeлия ЦИE peгиoн. Oт cъздaвaнeтo cи дo днec GТС е изгpaдилa 63 бизнec пpoeĸти c нaд 1 100 000 ĸв. м oтдaвaeмa плoщ и 9 жилищни cгpaди c пpиблизитeлнo 400 000 ĸв. м зacтpoeнa плoщ. Днec GТС aĸтивнo yпpaвлявa пopтфoлиo oт 38 бизнec пpoeĸтa c пpиблизитeлнo 685 000 ĸв. м тъpгoвcĸи и oфиc плoщи. Aĸциитe ѝ ca лиcтнaти нa Bapшaвcĸaтa фoндoвa бopca и e члeн нa пpecтижния WІG20 индeĸc, ĸaĸтo и нa peдицa дpyги мeждyнapoдни индeĸcи. B Бългapия ĸoмпaниятa имa няĸoлĸo пpoeĸтa. Cpeд тяx ca Маll Gаllеrіа Cтapa Зaгopa и Маll Gаllеrіа Бypгac, ĸoитo пpeз мaй 2017 г. бяxa пpoдaдeни зa 62 милиoнa eвpo. Дpyжecтвoтo oбмиcляшe cтpoeжa и нa мoл във Bapнa, нo пo-ĸъcнo ce oтĸaзa. Πapитe oт пpoдaжбaтa бяxa нacoчeни ĸъм изгpaждaнeтo нa двe oфиc cгpaди в Coфия нa пapцeл, зaĸyпeн зa 6.1 милиoнa eвpo. Аdvаnсе Вuѕіnеѕѕ Сеntеr І e c плoщ 15 600 ĸв. м и ce нaмиpa в cтoличния жĸ \"Mлaдocт\", в близocт дo Бизнec пapĸa, в мoмeнтa e в пpoцec нa cтpoитeлcтвo. Bтopaтa cгpaдa - Аdvаnсе Вuѕіnеѕѕ Сеntеr ІІ, вce oщe e нa eтaп плaниpaнe. Tя щe имa плoщ oт 17 500 ĸв. м. Πpeз 2017 гoдинa гpyпaтa oтчитa пeчaлбa пpeди дaнъци oт 189 милиoнa eвpo (51% pъcт cпpямo пpeдxoднaтa гoдинa) и oбщa cтoйнocт нa aĸтивитe oт 1.073 милиapдa eвpo. B нaчaлoтo нa мeceцa cтaнa яcнo, чe Lоnе Ѕtаr - нaй-гoлeмият aĸциoнep в гpyпaтa, oбмиcля пpoдaжбaтa нa cвoя дял oт 61.13%.", "date": "2018.04.27", "title": "Glоbе Тrаdе Сеntrе ЅА ĸyпyвa coбcтвeниĸа нa Маll оf Ѕоfіа"}
{"url": "http://clubz.bg/67186-rusiq_bi_amerika_po_seks_s_kukli", "text": "Сбъдва се една вековна мечта: Русия изпреварва Америка! И то в най-неочакваната област. Не по млеконадой или по производство на месо на глава от населението, както навремето мечтаеше Хрушчов. А в сферата на плътските и душевни наслади. И по-точно: в областта на секс куклите.  Американците все още се колебаят дали да открият такъв бордей в страната на Доналд Тръмп, или по-скоро не. Но докато те се чудят, Москва съвсем скоро ще може да се похвали с уникален \"развлекателен\" хотел. В него посетителите ще открият в леглата си изкуствени девици и красавици за всеки вкус. Меки, гъвкави, отзивчиви, със завидни гимнастически и едва ли не интелектуални способности. Мъжките фантазии нямат предел: човек може да върти куклата както си иска, може да я постави в голяма клетка (подобна на клетките в московските съдилища), може да я щипе и обладава. Желателно е с презерватив. От хигиенни съображения? Защо обаче не си зададем много по-сериозния въпрос за абсурдността на случващото се? В страната, където се води целенасочена борба срещу всякакви прояви на модернизъм, либерализъм и ценностите на западните демокрации, където на авансцената излязоха хоругви и костюмирани казаци с подпухнали от пиянство лица, където патриархът критикува философията на \"преклонението пред човека\", ние ставаме свидетели на преклонение пред секса с кукли. При това легално и одобрено от властите. Във всеки случай така твърди създателят на този вид публични домове - испанският предприемач Сержи Пието, който вече е открил такъв рай за мъжете в Барселона. Сега той мечтае да създаде цяла верига от подобни пристани на щастието по цял свят и в цяла Русия. При американците проектът зацикли, но в Русия дръпна напред. Всъщност няма нищо чудно, че в Америка се получи така. В цивилизования свят, който е готов да защитава дори и правата на роботите, човек не може да държи в клетка за собствено удоволствие изкуствени красавици, които почти не се отличват от истинските. Опасно е. Можеш да попаднеш и в затвора. А в Русия, както става ясно от историята с депутата от Държавната дума Слуцки, сексуалните посегателства спрямо живи журналистки, както и спрямо всички останали жени се приветстват на най-високо равнище и свидетелстват за загрижеността на властите за демографията. И докато някои от живите жени може и да откажат на Слуцки, сега пред него и останалите депутати се откриват безгранични възможности да общуват на различни езици, без да се опасяват от никакви санкции: натискаш копчето и куклата ти говори на френски, английски, якутски. И все пак: как е възможно подобно нещо в една страна, чийто властови елит яростно се бори за морал? Как е възможно в епохата на нова Студена война, в епохата на американското противопоставяне в Сирия, във времето на идеологическата чума, срещу която се бори руската държавна телевизия, да допуснеш пета колона в лицето на надуваеми секс кукли? Как ли? Ами в Русия вече всичко е хибридно. Държавата се бори срещу чуждото, но ако се качите на такси и обиколите малко из Москва, ще видите, че почти всички магазини, козметични салони и други частни заведения са разкрасени с реклами на френски, английски и, разбира се, на руски език. Излиза, че секс куклите са само частица от общата руска хибридност, където всичко се е смесило безнадеждно. Напред, скъпи секс кукли! С ваша помощ Русия не само ще погледне в бъдещето на сексуалните отношения (според експерти, скоро 10% от половите сношения ще се извършват с изкуствени създания). С ваша помощ Русия ще се научи да не забравя и изобретателния Запад, с неговите иновации в сферата на науката и културата. Мили секс кукли, не бързайте да давате под съд ползвателите на вашите таланти! Те ще ви пазят нежно (с необходимите за хигиената между човека и робота презервативи). Чумата в международните отношения все някога ще отмине. А вие, момичета? Вие сте създадени за вечността!", "date": "2018.04.27", "title": "Русия би Америка - по секс с кукли"}
{"url": "http://clubz.bg/67194-es_s_pytq_na_koprinata_kitaj_razdelq_evropa", "text": "Двадесет и седем от 28-те посланици на страните от ЕС в Китай са съставили доклад, остро критикувщ проекта за Пътя на коприната, съобщи англоезичното издание на в. \"Ханделсблат\". В документа се твърди, че проектът има за цел да задуши свободната търговия и да даде предимство на китайските компании. До него са получили достъп журналисти от авторитетното германско издание. Авторите твърдят, че огласеният през 2013 г. проект 4 е насочен срещу стремежа на ЕС за либерализиране на търговията и накланя везните в полза на субсидирани от държавата китайски компании. Китай обеща $ 124 млрд. за новия Път на коприната Тонът на доклада е необичайно остър. Единствено посланикът на Унгария отказал да сложи своя подпис. Документът е част от подготовката на Брюксел за срещата ЕС - Китай през юли. Еврокомисията иска да изработи стратегически документ, в който да има единна позиция на ЕС по отношение на китайския проект за строеж на пътища, пристанища и газопроводи с цел свързване на страната по земя и море с Югоизточна Азия, Пакистан и Централна Азия, а също така с Близкия изток, Европа и Африка. Новият Път на коприната ще минава през 65 държави в 6 икономически коридора. Той допълни, че китайските фирми не трябва да получават преференции в сключването на обществени поръчки. Според представител на германското министерство на икономиката инициативата за Пътя на коприната \"трябва да се съобразява с интересите на всички участници\", но все още е далеч от това. Макрон: Пътят на коприната не е еднопосочен. Той е общ Китайските политици бият барабаните за проекта, чието официално название е \"Един пояс, един път\". Пекин задели 1 трилион долара за най-голямата в историята международна програма за развитие след плана \"Маршал\" на САЩ, последвал Втората световна война. В доклада си посланиците пишат, че Китай иска да подчини глобализацията на собствените си интереси. Дипломатите предупреждават, че европейските компании могат да не успеят да сключат изгодни договори, ако Китай не бъде накаран да се придържа към европейските принципи за прозрачност в обществените поръчки, както и екологичните и социалните стандарти. Според чиновници от ЕС Китай се опитва да раздели Европа, за да засили ролята си в отношенията с отделните страни членки. Държави като Унгария и Гърция, които разчитат на китайски инвестиции, вече показаха, че са податливи на натиск от Пекин. Макрон: Пътят на коприната не е еднопосочен. Той е общ", "date": "2018.04.27", "title": "ЕС: С Пътя на коприната Китай разделя Европа"}
{"url": "http://clubz.bg/67204-obviniha_gerbera_ot_septemvri_lazar_vlajkov_samo_za_nepredpazlivost", "text": "Лазар Влайков - бивш шеф на общинския съвет в Септември, е обвинен за общоопасно престъпление по небрежност: че  Това съобщава пловдивската окръжна прокуратура, където случаят бе преместен по нареждане на Сотир Цацаров. Виноградец - всички стрелят, но виновно е детето При инцидент с 45-годишния Влайков след детски рожден ден в с. Виноградец бе прострелян смъртоносно съдържателят на кръчмата, където е било празненството - Наско Тонкев. Останаха съмнения, че още на терен Влайков е получавал съвети по телефона от районния прокурор на Пазарджик, касаещи доказателствения материал. Сега обвинителният акт е, че като е държал въпросния \"Глок  21\" и 45 броя боеприпаси за него Влайков не е взел необходимите мерки за сигурност \"и особено мерките, предвидени в надлежните правилници и инструкции, а именно мерките, предвидени в Закона за оръжията, боеприпасите, взривните вещества и пиротехническите изделия, като от това е последвало причиняване на смърт на едно лице\". Обвинението е по чл.338 ал.3 във връзка с ал.1 от НК, който  \"Герберът\" от Септември и местният прокурор не си били говорили От посочените данни става ясно, че Влайков имал разрешение за оръжия до 23 ноември 2020 г. На 17 юли 2017 г. подал заявление по образец до началника на РУ на МВР- гр. Септември за издаване на разрешително за придобиване на   като представил декларация, че ще го съхранява в метална каса на постоянния му адрес. На 21 август 2017 г. на обвиняемия му било издадено такова разрешение. Той закупил пистолет \"Глок 21\" и 50 боеприпаси за него, което било регистрирано и описано в контролен талон. Ето как прокуратурата описва случилото се по-нататък: Според извършената съдебно-медицинска експертизата, Наско Т. е починал от вътрешни кръвоизливи, засягащи аортата, като по време на огнестрелното нараняване е бил обърнат с лявата си част на тялото към дулото на огнестрелното оръжие. По делото са били разпитани свидетели, извършен следствен експеримент, изготвени множество експертизи - физикохимични, балистични, съдебно-медицинска и др., от които се доказва, че . Към настоящия момент обвиняемият е с мярка за неотклонение \"Гаранция\" в размер на 8000 лева. Дъщерята на разстрелян пише до Цацаров: Не потулвайте случая Неотдавна Клуб Z информира за дъщерята на Наско Тонкев, която отправи открито писмо до главния прокурор Цацаров - да не потулят или преиначат случая им. \"Герберът\" от Септември и местният прокурор не си били говорили Дъщерята на разстрелян пише до Цацаров: Не потулвайте случая", "date": "2018.04.27", "title": "Обвиниха \"гербера\" от Септември Лазар Влайков само за непредпазливост"}
{"url": "http://clubz.bg/67210-myj_namushka_s_noj_7_uchenici_v_shanhaj", "text": "Поне седем ученици са били прободени смъртоносно при нападение с нож близо до училище в северен Китай, съобщиха местните власти, предава Би Би Си. Мъж с нож нападнал 19 ученици близо до училище в Мизи, провинция Шанхай. Те си тръгвали към къщи след учебните часове. Нападателят е задържан. Снимки в социалните медии показват множество деца, които лежат на земята, заобиколени от шокирани хора. Нападението е станало в 18,10 ч местно време. Ранените деца получават лечение. Точната възраст на учениците не се дава в официалното съобщение на властите, но те вероятно са между 12 и 15-годишни. В Китай през последните години е имало няколко нападения с нож. Февруари т. г. мъж прободе смъртоносно жена и рани още 12 души в мол в Пекин. Нападение с нож в китайски мол: 1 убита, 12 ранени", "date": "2018.04.27", "title": "Мъж намушка с нож 7 ученици в Шанхай"}
{"url": "http://clubz.bg/67213-ispanec_sloji_kraj_na_uchastieto_na_grigor_v_barselona", "text": "Пабло Кареньо Буста победи Григор Димитров на четвъртфинал на турнира в Барселона - 6:3, 7:6(4). Испанецът се класира на полуфинал, в който ще срещне 19-годишния грък Стефанос Циципас. Григор преодоля трудно тунизиеца Малек Джазири, но днес не успя да се противопостави на един от най-неудобните си съперници на клей. Кареньо Буста елиминира Димитров с 3:0 на \"Ролан Гарос\" през миналата година. Първият сет подхождаше повече на женски мач. Стигна се до цели шест пробива, което не се случва толкова често на високо ниво при силния пол. Кареньо Буста дръпна с 1:0, Димитров отвърна и изравни с рибрейк. Последва размяна на сервис геймове и пак дойде ред на пробиви в същия ред - 3:2 за ибериеца, 3:3. Дойде ред на гейм за Пабло в така важния седми - 4:3.  Тук вече един от добрите играчи на \"червено\" в света затвърди брейка. И направи още един, с който спечели и сета - 6:3. Във втората част нямаше пробиви - нещата се обърнаха, сервиращите заиграха стабилно. Само веднъж Григор имаше две точки за пробив - при 1:1, но не се възползва. Така се стигна до тайбрек, в който Кареньо Буста спечели на 4. Това бе слаб мач за българина, който най-вече в първия сет допусна много грешки. Победа днес отново щеше да го направи №4 в света. Сега за хасковлията предстои турнира от \"Мастърс 1000\" в Мадрид, който стартира на 6 май.", "date": "2018.04.27", "title": "Испанец сложи край на участието на Григор в Барселона"}
{"url": "http://clubz.bg/67206-ekoinspekciqta_na_irakli_se_stroi_bezsilni_sme", "text": "На Иракли, обявен преди няколко години за екоплаж, тече усилена работа по строителството на голям комплекс от къщи за гости и бунгала с басейни. Темата отново стана актуална, след като в социалните мрежи се появиха снимки на новите градежи, които вещаят и нови екопротести. Но всичко е законно според съда и местната екоинспекция е безсилна, признават оттам. В района на местността Иракли са построени 17 бунгала, 6 апартамента и 2 къщи за гости. До момента. Цялата територия до плажа е оградена, защото е частен имот. Единствено на тесния общински път, който отвежда до плажната ивица, не е поставена бариера, съобщава в свой репортаж от мястото кореспондентът на Българското национално радио. Природозащитници: Г-н президент, покажете мускул! За Иракли, за Пирин (СНИМКИ) Преди 10 години беше приет Законът за устройство на Черноморското крайбрежие, който със закъснение наложи регулации, след като цялата крайбрежна зона вече беше раздадена на инвеститори, концесионери и наематели.  Фамилия Иванови - Добрин, Лариса и синът им Иван, са собствениците на 600 дка изкупени частни земи в местността. Фирмата на Добрин Иванов \"Емона 2000“ строи бунгала в района на Кладери, както се води местността, позната като Иракли. Съпругата му е наемател на плажната ивица, а неговият син Иван чрез фирмата \"Дарс инвест\" е изготвил проект за изграждането на къмпинг. 11 нови бунгала по протежение на плажната ивица се строят в момента, съобщиха работници. Според собственика на имота Добрин Иванов всичко е законно. За новия сезон частните собственици са поставили ограда и цялата територия, в която се намира и единственият ресторант в района, е недостъпна. Багери изравняват терена на големия частен паркинг, който има контролно-пропускателен пункт с охрана. Община Несебър: Строителството до плажа на Иракли е законно Опитът за разходка по крайбрежната зона приключва бързо, защото охранителите, както и представители на фирмата собственик на територията обясняват, че не може да се навлиза в частен имот, описва преживяванията си кореспондентката. На която й посочват, че в момента сме извън сезона, от което явно следва логиката, че достъпът до плажа е свободен само по време на активния сезон. От РИОСВ-Бургас са се почувствали длъжни да отговорят на публикациите по темата. \"Обектите, които са цитирани в публикациите, граничат с морски плаж \"Вая\" в землището на село Емона, община Несебър. Мястото е популярно като \"Плаж Иракли\", но в действителност плажът \"Иракли\" се намира на юг от плаж \"Вая\", посочват от екоинспекцията. Е действителност, плажът, който се отдава на концесия (срещу 36 лева на чадър преди година, б.р.) се нарича плаж \"Вая\" и се намира на север от устието на едноименната река.  От РИОСВ правят ретроспекция на събитията: Министерството на туризма: Иракли е напълно безплатен Иракли, Карадере и Корал са трите плажни ивици, които със законодателни промени бяха обявени за екоплажове със забрана да бъдат отдавани под наем или на концесия и на тях да се извършва стопанска дейност. Преди дни на екоплаж Корал частната компания \"Ибердрола Инмобилария\" загради гористата местност зад плажа, защото територията е нейна собственост.  Какво се случва в поредния епизод с \"Корал\" Застрояването на Иракли тръгна още от 2006 г. Протестите започнаха със стартирането на проекта на \"Суис пропъртис\" - \"Ривърсайд вилидж\". Той беше спрян окончателно от Върховния административен съд в средата на 2012 г. Държавата и Черноморието - едно напред, две назад Затишието обаче беше за кратко, след като в началото на 2013 г. стартира строежът по проекта на \"Емона 2000\". Това начинание отново предизвика протести, тъй като попада в две от зоните по Натура 2000 - Емине и Емине-Иракли. Общата площ на парцелите е 85 403 кв.м. От тях предвидената обща застроена площ е до 16 дка, общият брой на обитателите ще е до 250 души, а общият брой на еднофамилните сгради – до 98 броя, до 2 етажа, припомня профилираният сайт \"Строителство и имоти\".   Община Несебър: Строителството до плажа на Иракли е законно Министерството на туризма: Иракли е напълно безплатен Какво се случва в поредния епизод с \"Корал\" Държавата и Черноморието - едно напред, две назад", "date": "2018.04.27", "title": "Екоинспекцията: На Иракли се строи - безсилни сме"}
{"url": "http://clubz.bg/67156-dnk_razkri_serien_ubiec_ot_minaliq_vek_dnes_policaj_v_pensiq", "text": "Полицията в Калифорния арестува бивш полицай, за когото се смята, че е извършил серия от убийства, изнасилвания и грабежи през 70-те и 80-те години на миналия век. Заподозреният е 72-годишният Джоузеф Джеймс Дианджело, казаха властите в Сакраменто. Той е живеел в района и е бил идентифициран след нови усилия на разследващите, съобщи Би Би Си. Дианджело е задържан за четири убийства - на Брайън и Кейт Маджиори в Сакраменто през 1978 г., и на Чарлийн и Лаймън Смит във Вентура през 80-те години. Според прокурорите ще има най-вероятно и още обвинения. Шерифът на Сакраменто Скот Джоунс обяви пред медиите, че полицията е следяла заподозрения и е използвала негова ДНК, за да го свърже с престъпленията. След като съобщи за ареста прокурорката на Сакраменто Ан Мари Шуберт каза: \"Отговорът винаги е бил в Сакраменто. Намерихме игла в купа сено, тя е била точно тук\".  Преди две години ФБР предложи награда от 50 000 долара на всеки, който може да помогне за разрешаването на случая. Джоузеф Джеймс Дианджело водел обикновен скромен живот на тиха улица в предградията на града, той е бивш полицай с пораснали деца, който бил \"много изненадан\", когато го арестували. Много от участниците в разследването помнят детайли от събитията преди десетилетия. \"Всеки се страхуваше\", каза специалният агент от ФБР Маркъс Кнутсън, който е роден и израсъл в Сакраменто, когато преди две години обяви наградата за информация за убиеца. Той си спомня как повечето хора спели с пушки, купували си кучета. \"Хората бяха притеснени и с право. Този човек тероризираше общността в града и околностите му. Той извърши ужасни неща\", добавя агентът на ФБР. Според местни вестници Дианджело живеел с дъщеря си и внучката си в едно от предградията на Сакраменто. Бил е уволнен от полицейското управелние на Обърн през 1979 г., след като бил уличен в кражба от магазин. Според полицията много е вероятно той да е извършил престъпленията, докато е бил още полицай. Също така е работил като полицай в Ексетър, Калифорния - от 1973 до 1976 г. По това време там са били извършени редица престъпления. За Убиеца от Голдън Стейт, известен още като Изнасилвача от Ийст Ейрия, се смята, че е извършил изнасилвания и убийства между 1976 - 1986 г., убивал е жени и момичета на възраст между 12 и 41 години. Той нахлувал посред нощ в домовете на жертвите, завързвал и изнасилвал жените. Преди да избяга вземал пари в брой, скъпоценности и т. н. Последният случай на Убиеца от Голдън Стейт е убийството и изнасилването на 18-годишна жена в Ървин, Ориндж Каунти, през май 1986 г.  Според разследващите \"царството на терора\" започва от Сакраменто и стига до Сан Франциско и след това до централна и южна Калифорния. Връзките между случаите се установява чрез съвпадение на ДНК проби. Полицията започва да прави връзка между убийствата през 1999 г., когато детективите от отдел \"Убийства\" в Ориндж Каунти използват ДНК, за да свържат убийство, извършено в Ървин с други девет в районите на Ориндж, Вентура и Санта Барбара, съобщава ABC. Генетичните доказателства по-късно са използвани да свържат същия заподозрян с поредица от изнасилвания в Северна Калифорния. Въпреки че за серийните убийци не е обичайно да спрат, полицията смята, че Дианджело е прекратил убийствата и изнасилванията след 1986 г. или поне разследващите нямат основания да смятат, че той е извършил нови престъпления след тази година. 1986 г. е годината, в която учените създават метод за идентифициране на изнасилвачи чрез следи от ДНК-то им. Според екпертите Дианджело, който е учил криминално право, вероятно е знаел за откритието. Възпитаникът на средното училище във Фолсъм и ветеран от Военноморските сили на САЩ, служил във Виетнамската война, изглежда се установил на едно място и започнал кротък и скромен живот в предградията в къща с три спални. 27 години той работи в складове, които снабдяват със стоки супермаркети в Розвил, предградие на Сакраменто, пенсионира се миналата година. \"Никое от неговите действия не ни е накарало да подозираме негова връзка с престъпленията\", казаха от компанията, в която е работил той в специално изявление. \n\tСпоред съседите той се грижил много за къщата си, тя била винаги боядисана, ливадата отпред - окосена. Но бил известен с гневните си изблици.", "date": "2018.04.27", "title": "ДНК разкри сериен убиец от миналия век, днес полицай в пенсия"}
{"url": "http://clubz.bg/67191-izsledvane_57_na_sto_ot_bylgarite_igraqt_hazart_harchat_po_polovin_miliard_na_godina", "text": "42 на сто от българите смятат, че в живота у нас може да се успее преди всичко с повече късмет. Все пак над половината, 53%, са на мнение, че се успява преди всичко с повече работа. Делът от 42% не е малък и свидетелства за важни народопсихологически особености, за качеството на живот на мнозина у нас, както и за усещането за несправедливост. България днес: цял един народ търка талончета На този фон 5% от запитаните твърдят, че редовно играят игри на тото, лотария, различни форми на хазарт и т. н. Те се равняват условно на близо 300 хиляди души. Тези хора харчат средно по 43 лв. месечно за такъв тип игри. 19% (или над 1 млн., близо всеки пети) казват, че играят от време на време и харчат средно по 21 лв. месечно. Играещите много рядко са 33% (над 1.8 млн.) и влагат по 9 лв. на месец. Същевременно огромното мнозинство - 86% - от играещите свидетелстват, че никога не са печелили сума, която да смятат за значима. Сред останалите преобладават хората с печалби до 99 лв. Само 1% от общо всички запитани в изследването казват, че са печелили суми над 5000 лева. Мнозинство от 68% казват, че не познават човек, който да е спечелил значителна сума. Още по-голямо мнозинство - 81% - смятат, че да се спечели значима сума в такива игри не е лесно. 9% са на обратното мнение, а останалите се колебаят.   55% се съгласяват със забрана на реклама, но не и на самите игри. 14% са крайни и биха се съгласили даже на забрана на игрите. 27% искат всичко да остане както досега. Останалите се колебаят. Мнозинство от 60% са чули за речта на президента, а мнозинство от 69% от тях одобряват критиката към правителството. 19% не я одобряват, а останалите се колебаят. Затова и 91% смятат например, че скорошното бягство от затвора е атестат за слаба работа на властите, а само 7% приемат, че подобни неща могат да се случват дори и при добре свършена от страна на властите работа, а обясненията от типа „Монте Кристо“ не се възприемат. Друга идея от последните седмици – собствениците на по-замърсяващите автомобили да плащат повече, се възприема на принципно ниво. Мнозинството от 66% одобрява. Очевидно обаче тази идея би се натъкнала на обострената социална чувствителност. Така предложението на Корнелия Нинова за намаляване на заплатите е одобрявано от 91% от запитаните, мнозинството от 84% казва, че в този момент не би могло да понесе увеличение на цената на тока или пък мнозинството от 63%, което се противопоставя на връщането на царските имоти. Сагата с Иванчева обаче по-скоро поляризира общественото мнение. 44% намират, че случващото се с Иванчева изглежда по-скоро скалъпено, 34% са на обратното мнение, а 22% не могат да преценят. Позицията на прокуратурата по казуса с Желяз Андреев и останалите българи, търсени в САЩ (заявена още в средата на месеца), получава 60% одобрение.    ", "date": "2018.04.27", "title": "Изследване: 57 на сто от българите играят хазарт, харчат по половин милиард на година"}
{"url": "http://clubz.bg/67202-demokratichna_bylgariq_iska_nakazanie_za_glavniq_prokuror", "text": "\"Демократична България\" поиска налагане на дисциплинарно наказание за главния прокурор Сотир Цацаров заради политическите му речи. От формацията изтъкват, че Цацаров си е позволил подобни изказвания покрай ареста на кметицата на район \"Младост\" Десислава Иванчева. Обединението е сезирало правосъдния министър Цецка Цачева, която единствена в случая може да направи това предложение. От формацията припомнят, че преди дни Цацаров е заявил, че работеща прокуратура и работеща комисия за противодействие на корупцията елиминират основната теза на една малка и креслива извънпарламентарна политическа група, а оттам се обезсмисля и собственото им съществуване. Цацаров: Работеща прокуратура обезсмисля една креслива извънпарламентарна група От \"Демократична България\" изтъкват, че през последните 12 години румънският модел е довел до над 1000 окончателни присъди за корупция по високите етажи на властта. В друго свое интервю Цацаров казва: От \"Демократична България\" напомнят, че тези изказвания представляват политическа дейност. А Законът за политическите партии дава право на главния прокурор да взема отношение в съдебната зала само ако уставът и дейността на някоя партия противоречат на Конституцията. Изтъква се още, че според етичния кодекс на магистратите те не могат да участват по никакъв начин в политическа дейност. От \"Демократична България\" смятат, че Цацаров уронва престижа на съдебната власт, защото изказванията му пораждат съмнения за неговата независимост и безпристрастност. Припомня се, че самият той обвиняваше шефа на Върховния касационен съд (ВКС) Лозан Панов в \"политиканстване\".", "date": "2018.04.27", "title": "\"Демократична България\" иска наказание за главния прокурор"}
{"url": "http://clubz.bg/67187-bolnichen_shef_si_otdal_sobstvenite_linejki_pod_naem", "text": "329 договора са проверени покрай новата порция болници, която прокуратурата вече разследва, каза Сотир Цацаров. По-рано днес стана ясно, че сред тях влизат почти всички най-известни в София и страната, които са обект на 13 нови досъдебни производства: за договори за наем, за съвместна дейност, за отдаване на площи и др. Отделно друга група лечебници е изпратена Главна дирекция \"Национална полиция\" за допълнителни проверки. Той илюстрира, че това било в малкия град, а при отдаването под наем става въпрос за загуби за милиони, допълни той.  7 разследвания по схемата \"болница в болницата\". И \"Пирогов\" е вътре Това е нова \"партида\", след като през март главният прокурор Сотир Цацаров вече нареди да се образуват - нарочно в София, за да няма зависимости - досъдебни производства в 6 лечебни заведения, плюс \"Пирогов\". После към тях допълниха скандалните случаи в Ловеч и Враца. Става въпрос най-често за сключени договори в нарушение на , договори за съвместна дейност с други лечебни заведения, договори за наем на помещения и апаратура и др. Въпросният член от закона категорично забранява на територията на държавни или общински лечебни заведения да осъществяват дейност частници, ако извършваните медицински дейности са едни и същи. Това е схемата, наречена от прокуратурата и МЗ \"болница в болницата\", позната и от ВМА: когато вътре има частно заведение, което само прибира печалбата, а държавната клиника извършва манипулациите и дейностите. Сега вече е пприключила и възложената на Министерство на здравеопазването проверка и доклад от МЗ, съдържащ констатациите от извършени проверки, е постъпил в прокуратурата. Така от 24.04.2018 г. прокурори от ВКП \"влизат\" с 13 досъдебни производства за безстопанственост в следните болнични заведения: Главният прокурор Сотир Цацаров отново е разпоредил разследването да се извършва от Националната следствена служба, а ръководството и надзорът върху разследванията да се осъществява от Софийска градска прокуратура. Схема \"Болница в болницата\" източва пари. Проверяват се 40 класьора договори На 25.04.2018 г. прокурори от Върховна касационна прокуратура са възложили на ГДНП - МВР извършване на допълнителна проверка с оглед данните за безстопанственост в следните лечебни заведения: От прокуратурата обещават проверката да приключи в двумесечен срок. Схема \"Болница в болницата\" източва пари. Проверяват се 40 класьора договори", "date": "2018.04.27", "title": "Болничен шеф си отдал собствените линейки под наем"}
{"url": "http://clubz.bg/67190-kakvo_oznachava_rekordnoto_neravenstvo_v_bylgariq", "text": "Вчера Европейската комисия публикува последното си проучване с данни от Евростат, според което България е страната в Европейския съюз с най-високо подоходно неравенство. Оглавяваме класацията за 2017 г. с коефициент 8,2. Отбелязваме също така и най-голям ръст в неравенството за последното десетилетие - 1,7 пункта от 6,5 през 2008 г. Мярката, която Европейската комисия използва за неравенство, е съотношението между доходите на най-богатите 20% от гражданите и доходите на най-бедните 20% от гражданите. В нашия случай, доходите на най-богатите 20% от българите взети накуп са 8,2 пъти повече от доходите на най-бедните 20% от българите взети накуп. Съществуват и други начини за измерване на неравенството, някои от които вземат предвид цялото население, а не само най-бедните и най-богатите, или пък общото материално състояние, а не само доходите за годината. Три структурни проблема, които хлопат на вратата ни Всички тези индикатори целят да представят с една цифра разпределението на паричните и финансови средства сред гражданите в обществото. По всички показатели България е сред лидерите по неравенство в ЕС. Трябва ли да ни притеснява това, че имаме най-високото подоходно неравенство в ЕС? Да, отчасти. Първо, нека отбележим, че когато говорим за неравенство, е важно да следим процесите през годините, както в България, така и в чужбина. В западна Европа и САЩ неравенството спада неистово по време на Втората световна война и остава сравнително ниско в следващите две десетилетия. От 70-те години насам, обаче, във всички западни страни неравенството тръгва нагоре, като че ли за ръка с повишения стандарт на живот и обем на икономиката. Би могло да се обобщи, че в моменти на криза или война неравенството се понижава, а в моменти на мир и подем за икономиката неравенството се повишава. Днес, когато икономиката печели все повече от автоматизация и софтуер, неравенството расте дори по-бързо, защото най-успешните предприемачи могат да увеличат богатството си с пъти в рамките на много по-малко време отколкото през 20-и век. Така че повишаващото се неравенство е тенденция не само в България, но и навсякъде по света и е свързано с бързорастящите доходи на най-заможните в страната, а не толкова с падане на доходите на най-бедните. На какво ни обрича годежът с €врото Второ, ние регистрираме най-голямото неравенство в ЕС, но в държавите от Западните Балкани, Русия, Китай, САЩ, много латиноамерикански, африкански и азиатски държави неравенството е по-високо отколкото в България. А много от държавите от ЕС, например скандинавските, имат сериозни традиции в преразпределението на социалните блага и са едни от най-богатите и най-егалитарни страни в света. Впечатление прави Чехия, където неравенството е най-ниско според проучването на ЕК. Тоест чехите са успели да преминат от планова икономика през 1989 г. в среднобогата европейска държава днес, която същевременно е и егалитарна. Това е държава, от която трябва да вземем пример. Трето, опасностите, които прекомерното неравенство крие, са реални, особено за България. От една страна, колкото повече се отдалечават богатите от бедните, на толкова по-различни езици започват да говорят те. Богатите започват да губят представа за това през какви препятствия са принудени да преминават по-бедните. Чувството за принадлежност към едно и също общество започва да се губи. А от там се зараждат повече омраза, по-екстремни партии и повече социални конфликти. От друга страна, свръхбогатите, които имат многократно по-големи ресурси от другите в обществото, могат да си позволят да упражняват прекомерно влияние върху властта. Това може да се случва индиректно, чрез завързване на приятелства с политици, спонсориране на техни събития или проекти, като не се иска нищо в замяна, но остава усещането за дълг. И при следващото гласуване на закон в парламента, съответният депутат се сеща за добрия си заможен приятел. А може да се случва и много директно, както „феноменът Пеевски“ ни показва. Той е точно това, за което алармира френският икономист Пикети в книгата си „Капиталът в 21-ви век“. Когато бизнесмени владеят огромна част от не една или две индустрии и имат пряко участие в изготвянето на законите в държавата, ставаме свидетели на една пленена икономика и една пленена държава. Растящото неравенство в България, което е и най-високо в ЕС, трябва да ни притеснява. Трябва обаче да балансираме ограничаването на неравенството с едновременно стимулиране на икономиката. Една от най-очевидните политики, които могат да се предприемат, е въвеждането на прогресивно данъчно облагане на доходите. То трябва да е прогресивно, за да преразпределя средства от по-богатите към по-бедните, но и да не е агресивно, за да не ограничава потенциала за икономически растеж и да не се отразява на събираемостта на данъци. Ако такъв баланс се постигне, трябва допълнителните средства, които влизат в държавната хазна, да се инвестират на поне две места. Първо, държавата може да покрива по-голяма част от социалните и здравни осигуровки на гражданите с най-ниски доходи. По този начин те ще могат да разполагат с по-голяма част от средствата, които заработват, а коефициентът на неравенството автоматично ще се понижи. Но най-важното е, че наличните средства в най-бедните домакинства реално ще се увеличат. Такава мярка би помогнала за намаляване на неравенството в краткосрочен план. Второ, в дългосрочен план, трябва да се инвестират допълнителни средства в образователната система, особено що се отнася до детските градини и началните училища. Най-добрият път към ограничаване на неравенството и предоставяне на възможности за развитие на по-бедните семейства е качествено образование за децата им. Колкото по-лоши възможности за развитие имат децата от по-бедни семейства в сравнение с деца от по-заможни семейства, толкова по-малък е шансът доходите им на средна възраст да са еднакви. И обратно, колкото по-добри възможности за ограмотяване, израстване и интелектуално развитие получат по-бедните деца, толкова по-вероятно е да прескочат капана на бедността и да достигнат доходите на децата, израснали в по-богати семейства. Такъв тип дългосрочна инвестиция ще се изплати в бъдеще и подоходното неравенство ще се понижи. ---- „Генерация Z“ – с подкрепата на „Америка за България“ На какво ни обрича годежът с €врото „Генерация Z“ – с подкрепата на „Америка за България“", "date": "2018.04.27", "title": "Какво означава рекордното неравенство в България"}
{"url": "http://clubz.bg/67189-bryuksel_ni_vijda_v_evrozonata_no_bez_da_se_byrza", "text": "Еврокомисарят по валутните и икономически въпроси Пиер Московиси смята, че България ще бъде следващият член на еврозоната, но не трябва да се бърза. Той заяви това преди заседанието на Еврогрупата в София. Проф. Вучева: Ако не влезем с фиксинг в еврозоната, ще има апокалипсис! Ден по-рано премиерът Бойко Борисов заяви, че до една година България ще влезе в т.нар. чакалня - европейският валутен механизъм ERM II, който предхожда членството в монетарния съюз, включващ в момента 19 държави от ЕС. Московиси обаче бе категоричен, че не трябва да се поставят срокове кога ще сме готови за ERM II:  На срещата между Борисов и заместник-председателя на Еврокомисията Валдис Домбровскис стана известно, че България ще получи пътна карта за конвергенцията си към еврозоната. Европейската централна банка и страните-членки на еврозоната ще решат дали България трябва да влезе в банковия съюз едновременно с влизането в еврозоната - или членството там да предшества еврото. Бойко Борисов: До година влизаме в чакалнята за еврото На форум вчера стана ясно, че членството в банковия съюз е по-скоро предварително условие за влизане в еврозоната, а България има да свърши още работа по отношение на банковата си система и структурни реформи. България кандидатства за чакалнята за еврото до 30 юни Бойко Борисов: До година влизаме в чакалнята за еврото България кандидатства за чакалнята за еврото до 30 юни", "date": "2018.04.27", "title": "Брюксел ни вижда в еврозоната, но без да се бърза"}
{"url": "http://clubz.bg/67192-koaliciqta_proskyrcvala_v_parlamenta_kabinetyt_si_e_ok", "text": "Коалиционните партньори нямат проблеми при работата си на ниво правителство, но в парламента проскърцва. Това се разбра от изявленията на премиера Бойко Борисов и вицепремиера и министър на отбраната Красимир Каракачанов в Шумен след обиколка из военния завод \"Терем\". АЛДЕ: Борисов да поеме отговорност за Сидеров, правителството е шизофренно С коалиционните партньори имаме различия, но имаме и обща цел - държавата да върви напред, каза Борисов на въпрос има ли напрежение в коалицията. Ние имаме разписани коалиционни споразумения, придържаме се към тях, обясни премиерът и заяви, че при него напрежение няма, а е точно обратното. Аз с премиера нямам никакви проблеми, заяви Красимир Каракачанов. По време на обиколката във военния завод на ТЕРЕМ \"Хан Крум\" в Търговище Борисов увери, че два от трите големи проекта за модернизация на армията ще бъдат готови - за изтребителите и за сухопътните машини. КСНС препоръча модернизация на армията \"Знаете, че в двуседмичния срок 2 от 3-те големи проекта ще бъдат готови. Това е за нов изтребител и това, което е моята мечта като сухопътен офицер. Трябва да подчертаем, че имаме прекрасна работа на БАН и военния експертен потенциал, много сме обнадеждени. Милиард и 200 милиона има за сухопътни машини\", обясни Борисов. \"Толкова добри новини, чакани от армията десетилетия. Трябва да мислим и за боеприпаси, така че модернизацията да е по НАТО-вски стандарт. И най-вече българите да видят, че в условията на криза мислим и за армията\", смята Борисов. \"Най-лесно е да се купува, да се харчат парите на данъкоплатците\", добави и вицепремиерът Томислав Дончев. \"Все пак не забравяйте, че сме купували най-добрите самолети транспортни, хеликоптери транспортни, само транспортни - все едно ще се изнасяме. Все едно сме купували авиация да бягаме с нея. Сега купуваме бойна, за да можем да осигурим сигурността на България\", обясни Борисов. КСНС препоръча модернизация на армията", "date": "2018.04.27", "title": "Коалицията проскърцвала в парламента, кабинетът си е ОК"}
{"url": "http://clubz.bg/67198-bebeto_veche_ima_ime", "text": "Третото дете на принц Уилям и Кейт Мидълтън вече има име. Двамата родители обявиха, че новороденият им син ще се казва Луи Артър Чарлз. Бебето се роди в 11.01 ч. местно време в понеделник. Съобщение от двореца Кенсингтън в туитър потвърждава, че вторият син на двойката ще се казва принц Луи от Кеймбридж. Той е пети в линията за наследяване на кралския престол на Обединеното кралство. Луи е второто име на принц Уилям и на брата на бебето Джордж. Артър също е едно от имената на Уилям, било е и сред имената на крал Джордж Шести - бащата на кралица Елизабет. Лорд Луи Маунтбатън е бил любимият прачичо на принц Чарлз, убит от ИРА през 1979 г., напомня \"Гардиън\". Принц Луи от Батенберг е името на дядото на херцога на Единбург. Букмейкърите дълго извеждаха като най-предпочитано име Артър, след това на преден план излезе Александър. На Уилям и Кейт им отнеха четири дни, за да дадат име на новородения си син. Назад в историята кралските имена на новопоявилите се членове на кралската фамилия не са били обявявани дни наред. Единственото скорошно изключение е принц Хари. Още в деня на раждането му е обявено, че бебето ще се казва Хенри. Името на престолонаследника принц Чарлз е съобщено чак месец след появата му на бял свят, малко преди кръщенето му. Името на принц Луи е получило одобрението на кралица Елизабет.", "date": "2018.04.27", "title": "Бебето вече има име"}
{"url": "http://clubz.bg/67193-cska_sofiq_kontuziqta_na_karanga_e_teroristichen_akt", "text": "ЦСКА-София риторично попита \"Това ли е феърплей?\" с декларация, осъждаща контузията на Фернандо Каранга от Тиам (\"Левски\") по време на дербито в сряда за Купата на България. \"Червените\" наричат грубата проява на Тиам \"терористичен акт\". И са на мнение, че влизането на халфа на \"Левски\", довело до директен червен картон, е било напълно умишлено. След срещата в социални мрежи се появи пост от запалянковски форум на \"сините\", в който се прогнозира умишлена контузия на Каранга с цената на изгонване. Това било публикувано два дни преди срещата. ЦСКА-София изразява възмущение заради наказанието на играча на \"Левски\" - лишаване от състезателни права за един мач. Клубът призовава  Днес се чака повече информация за това дали Каранга ще бъде опериран. Ядрено-магнитният резонанс е показал частично разкъсване на вътрешна връзка на коляното. Все още не е ясно колко време ще отнеме възстановяването на нападателя. Вижте позицията на ЦСКА-София за случката с Тиам и Каранга по време на полуфиналния реванш за Купата: Самият Каранга излезе с написано на български обръщение в социалните мрежи - асът благодари на феновете на \"червените\" за подкрепата. В сряда се случи нещо доста по-лошо за бразилеца, освен контузията - почина майка му.", "date": "2018.04.27", "title": "ЦСКА-София: Контузията на Каранга е терористичен акт"}
{"url": "http://clubz.bg/67188-bil_kozbi_priznat_za_vinoven_v_iznasilvane", "text": "Съд в Нористаун, Пенсилвания, призна известния американски комик Бил Козби за виновен по всички три обвинения в дело за изнасилване на негова позната, извършено с помощта на наркотици, съобщава Си Ен Ен. По всяко от трите обвинения Козби може да получи по 10 години затвор, но в щата Пенсилвания ще ги лежи едновременно, а не последователно. В съответствие с обвиненията, повдигнати срещу Козби, през 2004 г. той е дрогирал жена на име Андреа Констанд, след което я е изнасилил. От юридическия екип на актьора не отричат факта на сексуалния контакт, но твърдят, че той е бил по взаимно съгласие. Адвокатите смятат да обжалват решението на съда. Си Ен Ен отбелязва, че през последните години десетки жени излязоха с обвинения в сексуални престъпления и изнасилване срещу Бил Козби. Но засега само обвиненията от страна на Констанд   доведоха до наказателен съдебен процес. Бил Козби получи широка популярност в САЩ през 60-те години с телевизионния сериал I Spy, за ролята си в който стана първият тъмнокож актьор, удостоен с награда „Еми“. През 1969 г. започна излъчването на прочутото комедийна програма „Шоуто на Бил Козби“.", "date": "2018.04.27", "title": "Бил Козби признат за виновен в изнасилване"}
{"url": "http://clubz.bg/67181-bsp_vnese_iskane_za_ostavkata_na_zam_predsedatelq_na_parlamenta_ot_gerb", "text": "Депутати от БСП внесоха днес в деловодството на парламента искане за оставката на заместник-председателя на Народното събрание отр ГЕРБ - Емил Христов. Повод за това е недопускането на протестиращи майки на деца с увреждания в сградата на парламента. Според БСП отговорен е именно Христов, тъй като в този момент той е бил единственият представител на ръководството на парламента в сградата. Кутев допълни, че единствено депутатите  на социалистите са се подписали под искането и партията не е търсила подкрепа от други парламентарни групи. Каза и, че приема извинението на Христов и допуска, че той наистина не е разбрал какво се случва, тъй като в този момент е водил заседание. Депутатът от левицата обаче допълни, че няколко пъти е обяснил на Христов казуса и въпреки това от негова страна не е имало реакция. Малко по-късно лидерът на ДПС Мустафа Карадайъ посочи, че партията му ще се запознае с мотивите за исканата оставка и тогава ще вземе решение дали да я подкрепи. На 18 април охраната на Народното събрание не допусна в сградата родители на деца с увреждания заради това, че те носеха тениски с надпис \"Системата ни убива\". От БСП обявиха, че отговорност носи зам.-шефът на парламента Емил Христов, който заместваше тогава председателя Цвета Караянчева. Майките трябваше да се срещнат с лидера на БСП Корнелия Нинова. Тя обяви случващото се за \"абсурд\" и заяви, че ще излезе отвън, за да се срещне с тях. Нинова обясни, че хората са дошли с предложения за законодателни промени. Стойнев vs. Цветанов заради \"Системата ни убива\" Създалата се ситуация бе повод за светкавична реакция от Цветан Цветанов - зам.-шеф на ГЕРБ и шеф на парламентарната група. На служебния вход на парламента той бе посрещнат от зам.-шефа на БСП Драгомир Стойнев. Цветанов искаше да направи така, че хората да бъдат допуснати в сградата, но Стойнев му обясни, че те си тръгнали обидени. Антон Кутев (БСП) обясни, че е поискал разрешение от Христов хората да бъдат пуснати, но той не реагирал. Оказа се, родителите на деца с увреждания са и имали покани, които им дават право да влязат в НС, но тениските с надпис \"Системата ни убива\" били сметнати за агитационни материали, каквито е забранено да се разпространяват в парламента. На следващия ден Христов се извини от парламентарната трибуна и прехвърли вината върху охраната от НСО. Според правилника на парламента председателят и заместник-председателите на Народното събрание могат да бъдат предсрочно освободени по писмено предложение най-малко на една трета от всички народни представители (80 депутати). Това може да стане, когато е налице обективна невъзможност за изпълнение на задълженията или системно превишаване на правата, или системно неизпълнение на задълженията в рамките на тяхната компетентност. Поискана с подписка от депутати оставка на член на ръководството на Народното събрание се подлага на гласуване на първото заседание на парламента от деня на внасянето на искането. На засегнатия се дава правото да бъде изслушан от трибуната. За сваляне на човек от парламентарния президиум са нужни гласовете на поне половината от присъстващите в залата депутати, пише в правилника.", "date": "2018.04.27", "title": "БСП внесе искане за оставката на зам.-председателя на парламента от ГЕРБ"}
{"url": "http://clubz.bg/67167-shte_byde_li_12_maj_kraqt_na_istoriqta", "text": ". Съединените щати, Франция, Иран, Русия, Китай, Германия и Обединеното кралство подписаха през 2015 г. споразумение, целящо да попречи на Техеран да се сдобие с атомно оръжие. Но сегашният американски президент обеща да \"скъса\" този текст, който според него само отлага с няколко години момента, в който ще бъде създадена иранската бомба. Той даде срок до 12 май на европейските страни по споразумението да намерят заедно с Вашингтон начин за \"затягането\" му, без да се допитват до Иран. В противен случай се закани да върне американските санкции, което ще значи край на сделката. \n\tЕвропейците играят по свирката на САЩ и преговарят за възможни решения. Целта: да бъде спасена самата сделка. Със своето \"ново\" и \"по-широкообхватно\" споразумение френският президент \"представя интелигентно същия проблем по различен начин\", каза за АФП Бенам Бен Талеблю от вашингтонски мозъчен тръст, който е много критичен към пакта от 2015 г. Тези нови преговори ще вземат предвид тревогите, изразени от Тръмп, но идеята е да бъде запазено първоначалното споразумение, което ще стане първият от \"четирите стълба\" на бъдещия текст. Другите \"стълбове\" ще се отнасят за периода след 2025 г., когато някои клаузи от сегашната сделка изтичат, но също така и за пораждащата много полемики балистична програма на Техеран, и за ролята му на \"дестабилизатор\" в региона. Основната новост: вече не става дума за кръпки, обсъждани от западняците, а за истински преговори, включващи Иран и другите сили. \"Необходимо е да се преговаря с Иран\", съгласява се Талеблю. Иначе \"в даден момент ще стане проблем, защото крайната цел е да се промени иранското поведение\". Това е голямата неизвестна, защото никой не знае наистина какви са намеренията на президента на САЩ. Френското предложение във всеки случай като че ли дава надежда на привържениците на текста от 2015 година. Създадена от бившия американски държавен секретар Джон Кери за защита на пакта, на който той е един от \"бащите\", организацията \"Дипломаси уъркс\", приветства тази \"разумна\" инициатива, която увеличава \"възможността САЩ да останат част от иранското ядрено споразумение и се опира на неговите успехи, за да изкове други споразумения за останалите дейности на Иран\". Но основният преговарящ на САЩ Браян Хук демонстрира по-голяма предпазливост. Най-неотложно е да се постигне американско-европейско споразумение. За целта трябва страните от ЕС да се разберат помежду си. Германската канцлерка Ангела Меркел също ще бъде утре в Белия дом. \"Това не се отнася със същата сила за Италия\", която не е много ентусиазирана от идеята за нови санкции срещу иранските ракети, \"но нейната опозиция изглежда възможна за преодоляване\", добавя той. След това всичко зависи от решението, което ще вземе Тръмп на 12 май. Но в случай на възстановяване на санкциите Вашингтон вече загатна, че дипломацията ще продължи пътя си. Но да бъдат убедени Русия, Китай и още повече Иран да започнат преговори по ново споразумение, на този етап изглежда като невъзможна мисия. И все пак, всичко по реда си, казват французите по отношение на иранските възражения. Според френската анализаторка Селия Белен от мозъчния тръст \"Брукингс\" във Вашингтон предложението на Макрон е \"толкова амбициозно, че изглежда напълно неосъществимо\". \"Това е дългосрочна инициатива, така че за момента служи главно за печелене на време\", заключава Скациери.", "date": "2018.04.27", "title": "Ще бъде ли 12 май краят на историята"}
{"url": "http://clubz.bg/67184-deloto_sarafovo_cql_syd_za_edin_svidetel_kojto_ne_znae_nishto", "text": "Цялото поредно заседане по делото за терористичния акт на летище \"Сарафово\" днес се сведе до изслушването на един-единствен свидетел, дошъл от Бургас. При това сведенията, дадени от него, е съмнително каква (и дали) изобщо имат информационна стойност и с какво допринасят за разкриване на обективната истина.  Екскурзоводът от Сарафово: Две от туристките ме сочеха и казваха, че аз съм виновна Иван Андреев отдава коли под наем на гърба на летището, на което избухна бомба на 18 юли 2012 г. в автобус с туристи от Израел. Шестима загинаха, в т.ч. и българският шофьор на автобуса.  В показанията на Андреев, отнели му едва няколко минути, младият мъж каза, че чул един взрив, видял пожар и пушек, в паниката излязъл през прозореца на кантората си. После обаче се включил след призивите да помагат на ранените и помогнал в частност да се изнесат двама души. Те били обгорени. И толкоз... Младият мъж бе съвсем лаконичен и не даде никакви детайли. За всичко това се събра 6-членният съдебен състав - 2 съдии и 4 заседатели, плюс, разбира се, прокуратурата, процесуални представители на засегнатите близки на израелците, както и от Бургас по традиция пътуваха двамата служебни защитници на обвиняемите терористи - Мелиад Фарах и Хасан ел Хадж Хасан.   Делото \"Сарафово\": само 2 ченгета на смяна, всеки имал достъп до израелците Съдия Аделина Иванова отбеляза: При наличие на поне още 20-ина души, които трябва да бъдат разпитани от региона на морския град, тя реши да проведе две изнесени заседания в Бургас. Затова  . Спрямо тези, които не са дошли, тя ще постанови принудително довеждане. Тя отбеляза още, че е редно - дори да стоят до късно - поне да разпитат хората, които фигурират в папките на делото като свидетели. А такива има не само от областния град, а и от Несебър, Поморие и др. Мегаделото \"Сарафово\" изобщо няма признаци да тръгне Клуб Z припомня, че самият процес стартира след многомесечни мъчителни опити на съда да извърши всички процесуални действия, като издири, разясни правата и конституира като частни тъжители всички пострадали израелски граждани и всички наследници на загиналите. Делото \"Сарафово\": само 2 ченгета на смяна, всеки имал достъп до израелците Мегаделото \"Сарафово\" изобщо няма признаци да тръгне", "date": "2018.04.27", "title": "Делото \"Сарафово\" - цял съд за един свидетел, който не знае нищо"}
{"url": "http://clubz.bg/67185-margariti_yufka_planini_vsichko_e_simvol_mejdu_kim_i_mun", "text": "Маргаритки като знак на мира, планински пейзаж, въплъщение на идеята за помирение, дори маса, дълга точно 2.018 метра... Безброй символи изпълват залата на междукорейската среща на върха, предаде Франс прес. В блясъка на фотосветкавиците севернокорейският ръководител Ким Чен Ун и президентът на Южна Корея Мун Дже Ин заеха местата си край овална маса от орехово дърво с надеждата около нея да се състои \"откровен разговор без усещане за дистанция въпреки 65-годишното разделение\", както се казва в изявление на Синия дом, южнокорейското президентство. В ъглите на стаята бяха поставени традиционни вази с цветя - божури, символ на гостоприемство, маргаритки като знак на мира и диви цветя, представляващи демилитаризираната зона. На стената имаше картина, изобразяваща планината Кумган - туристически обект в Северна Корея, привличал много южнокорейски туристи през 2000-те години. През 2008 г. Сеул забрани тези пътувания, след като севернокорейски войник застреля турист, влязъл в забранена зона. Двамата лидери размениха любезности, застанали пред картината, после севернокорейският ръководител заяви, че е бил много развълнуван, стъпвайки на южнокорейска земя. Ким и Мун пресякоха границите (ВИДЕО+СНИМКИ) Символиката впрочем не се отнасяше само до междукорейските връзки. На столовете от орехово дърво има изображение, на което край картата на Корейския полуостров се вижда точица, представляваща териториите в Японско море, контролирани от Южна Корея и наричани Докдо, към които обаче има претенции и Токио, където архипелагът се нарича Такешима. Шестдесет и пет години след Корейската война Северът и Югът запазват разногласията си по ред въпроси. И ако нещо все пак ги свързва, това е тягостното чувство във връзка с 35-годишното брутално присъствие на Япония като колонизатор от 1910 до 1945 г., добавя АФП. Сестрата на севернокорейския ръководител Ким Чен Ун - Ким Йо Чен, включена в делегацията на КНДР за днешната среща на върха, предложи по време на течащите преговори между двамата лидери да се ускори обединението на двете Кореи.  Президентът на Южна Корея Мун Дже Ин предложи на севернокорейския си колега да бъдат свързани железниците на двете страни, посочи още говорителят Юн Йон Чан. Проектът за междукорейска жп линия е обсъждан от ръководствата на двете държави и по-рано, но все още не е осъществен. Той предвижда в бъдеще и свързване на корейските железници с руската Транссибирска жп магистрала, което ще даде възможност товари от Корейския полуостров да се доставят в Европа много по-бързо, пояснява ТАСС. Предложението на Ким президентът на Юга Мун да прекрачи демаркационната линия и да стъпи на севернокорейска земя бе направено спонтанно, информира говорителят на южнокорейския лидер. Южнокорейският президент го стори без колебание, след което двамата държавни лидери известно време позираха пред камерите, стоейки вече в севернокорейската част на зоната. Лидерът на КНДР призна на границата пред южнокорейския си колега, че е впечатлен от срещата с него на \"подобно историческо място\". Мун заяви на свой ред, че \"това е много смела стъпка\" от страна на севернокорейския лидер, \"ознаменувал с появата си този исторически момент\", добавя ТАСС. Комунистическият вожд е обещал, че повече няма да буди президента на Южна Корея Мун Дже Ин с ракетни опити, които северокорейската страна обикновено извършваше рано сутрин. Това съобщи на брифинг говорителят на президента на Република Корея. Севернокорейският вожд подарил на Мун прясна домашно приготвена юфка и го посъветвал още на приема да я опита, защото била много вкусна.", "date": "2018.04.27", "title": "Маргарити, юфка, планини - всичко е символ между Ким и Мун"}
{"url": "http://clubz.bg/67168-grajdanskata_vojna_dovela_do_kraq_na_roda_targarien", "text": "Шестата поредна книга от епоса \"Песен за огън и лед\" на Джордж Р. Р. Мартин няма да излезе през 2018 г., както стана ясно през февруари. \"Ветровете на зимата\" ще задухат неизвестно кога, читателите чакат продължението от 2011-а, но за успокоение на феновете на 20 ноември ще излезе първата книга от новата поредица \"Огън и кръв\", съоъбщи \"Гардиън\". \"Огън и кръв\" няма да е роман, нито епос, нито пък ще допълни сюжета около \"Песен за огън и лед“, както писателят сам изтъква. Вместо това историята ще ни върне 300 години преди събитията, които се развиват в петологията (засега) \"Игра на тронове\", и ще разкаже за гражданската война, довела до краха на управляващата династия Таргариен. Преди да претърпи редакция, ръкописът е бил хиляда страници и в блога си Мартин написа, че това е неговият ДжРРМарилион, сравнявайки го с дванадесетте тома \"История на Средната земя\" от Толкин. Книгата ще обхване историите на \"всичките крале Таргариен от Егон I Завоевателя до управлението на Егон III, както и съпругите им, войните, братята и сестрите им, децата, приятелите, споровете, законите, пътешествията и куп други теми… О, има също и дракони. Много дракони.“ В личния си профил в туитър Мартин сподели с феновете си и корицата на „Огън и кръв“:", "date": "2018.04.27", "title": "Гражданската война, довела до края на рода Таргариен"}
{"url": "http://clubz.bg/67183-alde_borisov_da_poeme_otgovornost_za_siderov_pravitelstvoto_e_shizofrenno", "text": "Правителството има шизофренно поведение, а премиерът Бойко Борисов трябва да поеме отговорност за изявите на коалиционния партньор Волен Сидеров от окупирания Крим. Тези послания прозвучаха днес в парламента при изказване на председателя на АЛДЕ Ханс ван Баален и на Мустафа Карадайъ, лидер на ДПС - движението е член на  европейските либерали. И двамата осъдиха поведението на лидера на \"Атака\", част от \"Обединени патриоти\", който заедно със съпартиеца си Явор Нотев, който обаче е и на ръководен пост в българското Народно събрание   \"отскочиха\" до анексирания Крим. Русия анексира украинската територия през 2014 г. след проведен през февруари референдум, който международната общност не признава. Заради \"присъединяването\" на Крим и последвалия конфликт в Източна Украйна на Русия са наложени санкции. Сидеров и Нотев отправиха редица послания от полуострова - че Крим е руски по право и анексията трябва да се адмирира, че благодарение на коалиционния партньор на ГЕРБ България не е заела позицията на повечето страни от ЕС, които изгониха руски дипломати по случая \"Скрипал\", че страната трябва да излезе от ЕС и НАТО и пр. Реакцията на ГЕРБ бе, че не подкрепя изявленията на Сидеров и компания, но дотам.  Гарантирано от Цветанов: Сидеров не е за излизане от ЕС и НАТО Това даде повод на ДПС да постави под въпрос евроатлантическата ориентация на страната. Карадайъ определи това поведение като \"шизофренно\". По думите му тази политика поставя \"тревожните въпроси за евроатлантическата ориентация на правителството, респективно поставяме пред нашите партньори и въпросите на националните каузи като членството в Шенген, в еврозоната, кохезионната политика в бъдещия програмен период\". А Ханс ван Баален допълни: \"Не можете да си играете с евроатлантическата ориентация на България. ДПС е отговорната партия, която непрекъснато ни напомня за това в България. И ги поздравяваме за това\", допълниха от АЛДЕ. Посещението на Сидеров в Крим ще се обсъди на коалиционен съвет Иначе Ван Баален изрази подкрепа за влизането на България и Румъния в Шенген, \"защото изпълняват критериите\". Трябва да има и пътна карта за еврозоната, смята той. (Такава е обещана според премиера Бойко Борисов от ЕЦБ - бел.ред.) По думите на Ван Баален България трябва да се присъедини към Шенген в рамките на една година. Лидерът на АЛДЕ прогнозира и бъдещи европейски победи за либералите още от следващите избори за евродепутати на 23-26 май 2019 г.  При последната си \"визита\" в българския парламент в края на миналата година Ван Баален изпадна в неловка ситуация. Тогава пак на съвместен брифинг, малко след като заяви, че ДПС е демократична партия, му бе зададен въпрос дали познава \"най-могъщия български депутат\" Делян Пеевски. След кратка консултация с Карадайъ Баален отговори, че е бил много пъти в България, но не може да знае какво е казал всеки депутат. А Карадайъ обеща да направи специална пресконференция на тема \"Делян Пеевски\". Днес журналисти имаха желание да попитат шефа на АЛДЕ дали се е запознал вече с темата, но заради въпрос от телевизията на \"Атака\" - \"Алфа\", брифингът бе прекъснат. Посещението на Сидеров в Крим ще се обсъди на коалиционен съвет", "date": "2018.04.27", "title": "АЛДЕ: Борисов да поеме отговорност за Сидеров, правителството е шизофренно"}
{"url": "http://clubz.bg/67169-facebook_dobre_pripecheli_ot_skandala_s_cambridge_analytica", "text": "Въпреки скандала с изтичането на данни на милиони потребители от Facebook компанията на Марк Зукърбърг всъщност не е загубила от сътресенията с Cambridge Analytica. Напротив - спечелила е. 5 въпроса, от които Марк Зукърбърг се измъкна Печалбата за първото тримесечие на 2018 г. е достигнала 11.97 млрд. долара, разказва CNBC. Това е с 50% повече от същия период за миналата година, над прогнозите на Уолстрийт от 11.84 млрд. долара - и ясен знак, че рекламодателите не са особено притеснени. Той отбелязва още, че социалната мрежа има отговорност да пази общността си, но и да \"продължаваме да вървим напред\". И по всичко личи, че нищо не ги спира - движението #ИзтрийФейсбук явно не набра сила, след като от компанията съобщиха за 2.2 милиарда активни месечни потребители. Фейсбук те дебне и когато си извън мрежата Главният оперативен директор Шерил Сандбърг също така споделя, че няма \"значителна тенденция\" да губят рекламодатели.  Ден 2: Зукърбърг призна за \"морална отговорност\" за намесата в изборите Компанията отбеляза загуби на борсата след избухването на скандала, но те бяха бързо компенсирани още по време на изслушването на Зукърбърг пред Конгреса. Двете заседания по над 4 часа, при които се очакваше създателят на Facebook да бъде разпитван в детайли от конгресмените, всъщност показа основно тяхното невежество по отношение на технологиите и вдигна акциите на социалната мрежа. В дните след това те продължиха да се покачват. След обявяването на финансовите резултати за тримесечието отново скочиха - със 7%. Фейсбук те дебне и когато си извън мрежата Ден 2: Зукърбърг призна за \"морална отговорност\" за намесата в изборите", "date": "2018.04.27", "title": "Facebook добре припечели от скандала с Cambridge Analytica"}
{"url": "http://clubz.bg/67179-markovski_za_deloto_ivancheva_niz_ot_primitivni_kompromati", "text": "Това каза тази сутрин пред бТВ Марин Марковски - адвокат на Десислава Иванчева, която вчера втора инстанция остави в ареста с обоснованото предположение, че е извършител на престъплението  . И тримата от \"Младост\" остават за постоянно в ареста Химическото вещество, което се използва за маркиране на пари, е пренесено върху кметицата на \"Младост\", повтори адвокатът тезата си, която защитаваше и на процеса. По протокол тя има единствено около два квадтратни сантиметра по външната дясна част на дланта. Когато е писала възражение, върху листа е бил протоколът за парите, които са броени там, твърди адвокатът. Той описа ситуацията с думите \"забележете колко е просто\". Според разследването Иванчева е имала светещо вещество и по носа, като беше обяснено, че тя най-вероятно сама го е пренесла там. В студиото на „Тази сутрин” беше проведен експеримент с вещество, подобно на това, което е използвано за маркиране на парите при ареста на Иванчева, който се хареса на адвоката и дори поздрави авторите. Той определи риториката на прокуратурата, от която заявиха, че „Иванчева е светнала като коледна елха”, като детска мечта. По думите му няма нито една среща между Иванчева и Ваклин, на която да му е искан подкуп  „Когато посредникът е поставил парите в колата и е излязъл, къде са гаранциите, че той демонстративно е поставил парите пред кметицата и зам.-кметицата?”, попита Марковски. Пропукване: защитата на Иванчева срещу Петко Дюлгеров И за пореден път насочи вниманието към ролята на Петко Дюлгеров: Той категорично отрече да има записи, в които Иванчева казва:  Адвокатът коментира още, че няма нито едно доказателство Иванчева да е поискала подкуп от 500 хил. евро от Александър Ваклин, каквото е новото й обвинение - освен другото за получения подкуп. Според него парите може да поискани от посредника. „Аз съм мъчително притеснен, защото авторитетът на прокуратурата означава доказателства и нищо повече”, допълни Марковски. Пропукване: защитата на Иванчева срещу Петко Дюлгеров", "date": "2018.04.27", "title": "Марковски за делото \"Иванчева\": Низ от примитивни компромати"}
{"url": "http://clubz.bg/67178-myj_natopi_jena_si_v_policiqta_tq_smachka_2_patrulki", "text": "Мъж предаде жена си, че шофира пияна, а в опит да избяга от последвалата полицейска проверка тя помля три коли – двете от които патрулки, и рани полицай. На телефон 112  след запой в Меричлери и шофира към Хасково. Към мястото веднага тръгва патрул, разказва бТВ. Засичат я преди Димитровград, но тя не спира на вдигната стоппалка. В залавянето на пияната автоамазонка се включва втори патрул. Шофьорка без книжка и на амфети уби жена в спряла кола Гонката приключва на ул. \"Бригадирска\" в Димитровград, но по \"трудния\" начин. Извиканата на помощ полицейска патрулка препречва пътя на нарушителката, а другата полицейска кола я запушва отзад. В опит да избяга от полицейската клопка жената натиска газта и се врязва в едната патрулка. Следва още една маневра, колата се заклещва в паркиран автомобил. Свидетели на мелето стават живеещите на улицата. След катастрофата 28-годишната шофьорка дори не успяла сама да излезе от колата и се наложило униформените да я вадят през прозореца. Според свидетели се държала неадекватно. Тя е задържана. Отказала е да бъде тествана с дрегер за алкохол. Чака се резултатът от кръвната проба. Ранените полицаи са прегледани и освободени за домашно лечение. Впоследствие жената е пусната от ареста.", "date": "2018.04.27", "title": "Мъж натопи жена си в полицията, тя смачка 2 патрулки"}
{"url": "http://clubz.bg/67175-kim_i_mun_presqkoha_granicite_videosnimki", "text": "Комунистическият диктатор Ким Чен Ун пресече в петък сутринта демаркационната линия с Южна Корея и стана първият вожд на Северна Корея, посетил южната си съседка. Двете Кореи са разделени от 1953 година. Преди това Ким се ръкува в продължение на 30 секунди пред камерите на журналистите с президента на Южна Корея Мун Дже Ин. Двамата бяха от двете страни на границята - всеки в своята страна. След това Ким премина на територията на Южна Корея за кратко. После същото направи и Мун, който престоя няколко минути на територията на Северна Корея. Двамата си направиха снимки за спомен. Ким пресича линията По-късно лидерите, съпровождани от почетен караул, влязоха в Дома на мира в демилитаризираната зона Панмиджон, където ще се проведе срещата между тях и делегациите на двете страни.  Маргарити, юфка, планини - всичко е символ между Ким и Мун Мун Джен Ин призова Ким да бъдат постигнати договорености и отвърна: И добави: САЩ приветстваха срещата между лидерите на Северна и Южна Корея. \"САЩ са благодарни на нашия близък съюзник Южна Корея за тясната координация при подготовката на планираната среща между президента Тръмп и Ким Чен Ун\", посочи още тя. \n\t    Маргарити, юфка, планини - всичко е символ между Ким и Мун", "date": "2018.04.27", "title": "Ким и Мун пресякоха границите (ВИДЕО+СНИМКИ)"}
{"url": "http://clubz.bg/67182-17_dyrjavi_sred_koito_i_bylgariq_prizovaha_rusiq_da_ne_sabotira_rabotata_na_ozho", "text": "17 държави в ООН, сред които САЩ, Франция, Германия, Великобритания, както и България, призоваха в съвместна декларация Русия да не саботира работата на инспекторите на Организацията за защита от химическо оръжие (ОЗХО) в сирийския град Дума и да води груба пропагандна кампания срещу тях.  Освен Австралия, България, Канада, Чешката република, Дания, Естония, Франция, Германия, Исландия, Италия, Латвия, Литва, Холандия, Полша, Словакия, Обединеното кралство Великобритания и Северна Ирландия и САЩ към документа са се присъединили и много други страни по Конвенцията за забрана на химическите оръжия. Русия кани експерти да търсят химикали в Дума Повод за съвместното изявление стана брифинг на руската и сирийската делегация в ООН по повод обгазяването на Дума, бойкотиран от повечето страни, а Русия обвини за това Съединените щати. Според руския постоянен представител при ОЗХО Александър Шулгин \"те се боят да погледнат истината в очите, да видят малкия Хасан, който ще разобличи лъжите им\". На събитието сирийският представител Хасан Абейд заяви, че у бойците в град Дума са били открити химикали, доставени от Германия и Великобритания, в частност от лабораторията на Острова \"Портън-Даун\". В декларацията брифингът е определен като \"груба пропагандна тренировка\". Държавите призовават да бъдат прекратени \"неприемливите руски клевети по отношение на ОЗХО\". Тръмп за Дума: Това е зверско, до 48 часа ще вземем решение Според документа Русия се е опитала да създаде погрешно впечатление, като е дала брифинга в помещенията на ОЗХО. В декларацията ясно се посочва, че генералният директор на Организацията за защита от химически оръжия се е дистанцирал недвусмислено от това събитие. \"...Той информира Русия, че такава среща, в която \"свидетелите\" ще твърдят, че са наети да симулират атака с химическо оръжие, се противопоставя на работата, извършена в момента в Сирия от следователите на ОЗХО, и че ако те са \"свидетели\" на инцидента, първо трябва да бъдат интервюирани от FFM (fact-finding mission - мисия за установяване на фактите и обстоятелствата, бел.ред.)\". Освен това декларацията посочва, че: \"Затрудненията, пропагандата, дезинформацията са опити за подкопаване на многостранната рамка. Призоваваме Русия да сътрудничи пълноценно с ОЗХО, както многократно претендира, че желае да направи, и както изискват международните й ангажименти. Също така призоваваме Русия да упражни своята отговорност, за да призове Сирия да изпълни напълно ангажиментите си по Конвенцията за забрана на химическите оръжия.\" Стоварват руско оръжие под димна завеса в Сирия Държавите, подписали документа, изразяват пълната си подкрепа за генералния директор на ОЗХО и Техническия секретариат и пълното си доверие в работата на ОЗХО. Тръмп за Дума: Това е зверско, до 48 часа ще вземем решение Стоварват руско оръжие под димна завеса в Сирия", "date": "2018.04.27", "title": "17 държави, сред които и България, призоваха Русия да не саботира работата на ОЗХО "}
{"url": "http://clubz.bg/67176-djonsyn_trqbva_da_sprem_bezrazsydniq_putin", "text": "Под заглавието \"Трябва да спрем безразсъдния Путин\" британското издание \"Дейли експрес\" съобщава какъв призив се готви да отправи външният министър Борис Джонс на предстоящата среща с колегите си от страните-членки на НАТО. Дипломатът ще поиска от Алианса да се възползва от инерцията, натрупана и демонстрирана с подкрепата за Лондон след отравянето на бившия руския шпионин Сергей Скрипал и за ракетните удари по Сирия от САЩ, Франция и Великобритания в отговорн на употребата на химическо оръжие от режима на Башар Асад.  Борис Джонсън: Вероятно е лично Путин да е поръчал атаката срещу Скрипал Според Джонсън това са добри примери за единство на НАТО и трябва да бъде използван момента, за да се вземат мерки за сдържане на безкрупулната, безразсъдна и дестабилизираща политика на Русия. Визира се не само отравянето на Скрипал, но и анексията на Крим, хибридната война, кибератаките, намесата в изборите на чужди държави, както и разпространяването на фалшиви новини с цел дезинформация. Трябва да се спре разрушаващата роля на Русия преди да е станало късно, ще предупреди Борис Джонсън колегите си. Очаква се те да подготвят съответните решения за срещата на върха на НАТО през юли т.г.", "date": "2018.04.27", "title": "Джонсън: Трябва да спрем безразсъдния Путин"}
{"url": "http://clubz.bg/67177-arsenal_i_atletiko_ostaviha_reshavaneto_na_spora_za_madrid", "text": "\"Арсенал\" и \"Атлетико\" (Мадрид) направиха 1:1 в първи полуфинал на турнира Лига Европа. Така всичко ще се реши в Мадрид идната седмица. Лондончани изпуснаха победата, те изтърваха един куп положения, а в голяма част от мача бяха и с човек повече на терена. Шиме Вършалко от \"дюшекчиите\" получи два жълти картона още до 10-ата минута и бе изгонен за груби нарушения. Малко след това го последва и треньорът Диего Симеоне, който остро оспорва решението на съдията. \"Арсенал\" и преди това яко беше притиснал своя опонент, а превъзходството на тима с числен превес стана още по-голямо. Домакините имаха няколко възможности да открият резултата. Все пак това стана в 61-ата минута, когато Александър Лаказет реализира с глава. В тези минути \"Атлетико\" дори не излизаше от половината си. \"Топчиите\" усетиха, че могат да решат много още в пърната среща и увеличиха оборотите. Но вместо да удвоят, те допуснаха гол. Топката бе изритана напред към Антоан Гризман, който преодоля колегата си от националния отбор на Франция Лоран Косчелни и изравни. Това стана в 82-ата. До края на мача нови голове не паднаха. Реваншът в Мадрид ще е много интересен. В другия полуфинал \"Олимпик\" (Марсилия) би \"Ред Бул Залцбург\" с 2:0. Флориан Товен откри резултата на \"Велодром\" в 15-ата минута. Преди да порази целта той игра с ръка, но това остана незабелязано от съдиите. В 63-тата Клинтън Нжие направи задачата на австрийците в ответната среща още по-трудна - 2:0 за марсилци.", "date": "2018.04.27", "title": "\"Арсенал\" и \"Атлетико\" оставиха решаването на спора за Мадрид"}
{"url": "http://clubz.bg/67171-kakvo_stana_v_armeniq_i_kakvo_ni_e_neobhodimo_v_rusiq", "text": "Арменският премиер Серж Саркисян подаде оставка - накараха го хората, протестиращи по улиците. Те протестираха десет дни (и продължават да го правят, като настояват да бъде назначен нов глава на правителството, който да ги устройва), защото Саркисян отказа да отстъпи властта и след два законни президентски мандата реши да остане и трети. А при нас какво става? Путин ръководи страната вече пети мандат и първия месец от новото му президентстване ще бъде започнен най-вече като абсурдна, тъпа, нанасяща само вреди война срещу интернет. Решиха да блокират месинджъра \"Телеграм\", защото спецслужбите не могат да получат достъп до него, а заедно с това изключиха цели части от интернет - сайтове, приложения, услуги. Нанесоха огромни щети на бизнеса. Опозицията в Армения пак на улицата. Иска пълна промяна Е, да, Путин, разбира се, има някаква реална подкрепа, с помощта на пропагандата и фалшификациите наду този мехур до 76% - но останалите пак ги има. Въпреки това той реши да управлява така, сякаш нас, останалите, които не сме гласували за него и не сме съгласни с такава политика, изобщо ни няма. Сякаш сме празно място, лишени сме от всички граждански права и трябва да мълчим, без да изразяваме по никакъв начин мнението си. Но ние - тези, които не гласуваха - сме 53 милиона души. И някъде трябва да звучи гласът ни, че всичко случващо се е абсурд. Сега можем да напомним за себе си, като излезем на улицата. Само така и по никакъв друг начин вече тази власт може да бъде принудена поне малко да се замисли, че в Русия има и други граждани. За тях е важна свободата на информацията. За тях е важно развитието на интернет. Те смятат, че от високите технологии ще спечелим повече, отколкото от петрола и газа. Браво на арменците! Но сега накъде? Докато си стоим у дома, правим подарък на Путин. Ние поощряваме Роскомнадзор, цензурата, олигарсите, корупционерите. Всички. Та те всеки месец, след като направят някаква гадост или откраднат поредния милиард, след това ни гледат - ще се сдържат ли тия? Ще излязат ли най-сетне на улицата да изразят недоволството си, или пак ще мълчат и ще намират причини да си останат у дома? На 5 май провеждаме в цялата страна протестни акции на тези, които не са готови мълчаливо да търпят путинските мракобесие, корупция, унищожаването на интернет и свободата на словото и просто всекидневния идиотизъм на чиновниците. Това прави целия ни живот по-лош, а нас - по-бедни. Ако останете у дома, гласувате Русия да стане все по-изостанала страна без перспективи. Ако излезете, сте истински гражданин, патриот и вашите деца ще се гордеят с вас. Ето  към групите за акции във всички градове. Намерете ги, присъединете се. Доведете приятели. На 5 май излизат всички, които отказват да се смятат за безмълвни и безправни същества. Браво на арменците! Но сега накъде?", "date": "2018.04.27", "title": "Какво стана в Армения и какво ни е необходимо в Русия"}
