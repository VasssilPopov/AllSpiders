{"url": "http://clubz.bg/62703-s_molbi_i_kurtoaziq_li_shte_se_borite_za_chist_vyzduh", "text": "Помните ли времето, когато завесата от тютюнев дим бе обичаен декор във всички заведения? Епична бе съпротивата на пушачите, но в крайна сметка сразена – и днес дори те повишават тон в кръчмите без добра вентилация. Сега на ред са автомобилите. Във вторник сутринта София осъмна с гъста пелена от горчива на вкус мъгла. При чист въздух от паметника на Васил Левски по посока Сточна гара обикновено се вижда хребетът на Стара планина в далечината, днес обаче видимост след \"Дондуков\" нямаше. А самият паметник на Апостола бе обвит в призрачни пушеци като в стара новогодишна програма на Хачо Бояджиев. Към 10 ч. въздухът бе в нюансите на сивото – но в това нямаше нищо секси, а само садо-мазо. От снимки, публикувани във Фейсбук, разбрахме, че времето над смога е слънчево, но отдолу въздухът беше болнаво-жълт на цвят. Не, това над София не е само мъгла Кметът на София Йорданка Фандъкова призна, че замърсяването с фини прахови частици е двойно на нормата. Огласеният наскоро план на Столична община за подобряване на чистотата на въздуха в столицата предвиждаше редица мерки. От тях разбираме, че общината припознава като основен замърсител на града горенето на старите гуми и \"отработените масла\" – затова щели да завишат проверките в автосервизите и в пунктовете за годишни прегледи, смяна на гуми и прочие консумативи. Водели се разговори с Министерство на околна среда и водите за ограничаване или цялостна забрана за продажба на отоплителни материали, замърсяващи въздуха – като мокри дърва, въглища с високо съдържание на прах и др. Работело се и за въвеждане на стандартни екологични изисквания за горивата за отопление. От 205 000 души на енергийни помощи, 80% ползвали твърдо гориво. Фандъкова с призив: Моля, използвайте градския транспорт Искат да кажат, че тези 160 000 души развалят атмосферата през зимата в София, а не близо милион автомобили! Че пушекът от старите автомобилни гуми по периферията на града ни тровят, а не ауспусите в центъра, на които дишаме газовете! Не, всъщност предвиждали се и други мерки – увеличаване на цената на синята и зелената зони и… призиви към столичани и гостите на столицата да не използват колите си. Първи мерки срещу мръсния въздух в София - какви и кога Ех, г-жо Фандъкова, с молби и куртоазия ли ще се борите за чист въздух! Европейци сме, но любезният тон няма как да стане част от столичния пейзаж – нито пък и където и да било другаде, докато не се оправи редът посредством забрани и високи глоби. Добре е да бъдете по-твърди към мрънкането срещу велоалеите – а защо не и да ги разширите? И не е ли време в събота и неделя столичани и гостите на града (без линейките, разбира се) да слязат от колите си? Градският транспорт в центъра на София е достатъчен, а като накарате и собствениците на лифтовете на Витоша да си ремонтират съоръженията, вместо да строят нови по други планини – ех, ще заживеем такъв живот…! А покрай оправданията с твърдото гориво, се чудим как е оцеляло целокупното население на столицата през вековете преди появата на електрическите печки и парното! Фандъкова с призив: Моля, използвайте градския транспорт Първи мерки срещу мръсния въздух в София - какви и кога", "date": "2018.01.09", "title": "С молби и куртоазия ли ще се борите за чист въздух?"}
{"url": "http://clubz.bg/62701-rumen_radev_prie_poslanika_na_sasht", "text": "Държавният глава Румен Радев разговаря днес на \"Дондуков\" 2 с извънредния и пълномощен посланик на САЩ в България Ерик Рубин. Срещата беше проведена по покана на българската страна. Това съобщиха от президентството Президентът Радев и посланик Рубин са обсъдили средата на сигурност в региона на Югоизточния фланг на НАТО, оценявайки, че бъдещото развитие на отношенията на стратегическо партньорство между България и САЩ ще има позитивна роля за нейната стабилност. За тази цел ключово значение има взаимодействието във военно-политическата област и започващата година е много важна за неговото развитие. Били са обсъдени и контактите в различни други сфери на сътрудничество.", "date": "2018.01.09", "title": "Румен Радев прие посланикa на САЩ"}
{"url": "http://clubz.bg/62689-maq_manolova_vzema_na_pricel_svryhprivilegiite_na_bankite", "text": "Омбудсманът Мая Манолова обяви защитата на правата на гражданите срещу свръхпривилегиите на банките, за свой приоритет през 2018 г. В интервю пред агенция \"Фокус\" Манолова съобщи, че си е поставила за цел и изработване на законопроект за частния фалит. Проблемът за липсата на закон за частния фалит беше поставен още през 2011 г. от Емил Радев, понастоящем евродепутат, а тогава народен представител от ГЕРБ. По-късно предложи законопроект за 10-годишна абсолютна давност на всички задължения, сходен с частния фалит, който така и не беше приет. Доскоро България и Румъния единствени нямаха такъв закон, но в северната ни съседка вече приеха такъв. Наред с това омбудсманът възнамерява да предложи отново някои промени в Закона за гарантиране на вземанията на работници от фалирали предприятия, които обсъжда заедно с група депутати. \"Защото въпреки голямата победа, която успяхме да постигнем срещу наглите работодатели, срещу модерното робство, има едни текстове, които депутатите отказаха да приемат м.г.\", посочи Манолова. Защо омбудсманът Мая Манолова тича с раница? (СНИМКИ) Тя ще предложи и промяна в Кодекса за социално осигуряване в парламента, за да не бъдат накърнени пенсионните права на миньорите, които ще бъдат съкратени заради ликвидация на рудници през 2018-2019 година. Манолова похвали съвместната си работа с прокуратурата, благодарение на която прокурорите са подали жалба в съда срещу повишенията в 14 области от 1 януари т.г.  С решение на Комисията за енергийно и водно регулиране (КЕВР) беше повишена цената на водата в 14 области, като най-високо е в Ямбол (20%) и във Враца (13%), за София поскъпването е с 9.5%.  На прицела на омбудсмана и тази година остават столична топлофикация, мобилните оператори, електроразпределителните дружества, става ясно от интервюто на Манолова. През 2018 г. ще продължи и работата й по кауза, останала от предходната - промени в наредба, която не разрешава здрав генетичен материал от починал човек да се използва за зачеване след настъпила смърт. Предвидено е материалът - мъжки или женски, сперматозоиди, ембриони, яйцеклетки или зиготи, да бъде унищожен, дори ако приживе починалият е дал съгласието си за извършване на инвитро процедурата. Манолова ще настоява за промени в наредбата предвид конкретен случай на жена, чийто съпруг е починал, а иска да зачене инвитро.  Относно разгорещените спорове за Истанбулската конвенция и предстоящата й ратификация от българския парламент, Манолова коментира, че не разбира тези, които разпалват истерия в обществото.  \"Ако Министерството на правосъдието беше внесло заедно с Истанбулската конвенция и предложения за промени в няколко закона, които вече са готови и в които са участвали и експерти на омбудсмана, това щеше да разсее страховете в обществото, да се види, че те са абсолютно неоснователни. И предложенията за промени в Закона за домашното насилие, и в Наказателния кодекс по никакъв начин не кореспондират с тези страхове, които се разпалват от определени групи в обществото\", каза Мая Манолова. На 11 януари от 11 часа пред Народното събрание се организира мирна демонстрация в подкрепа на ратификацията на Истанбулската конвенция. Повече информация за събитието - .", "date": "2018.01.09", "title": "Мая Манолова взема на прицел \"свръхпривилегиите\" на банките"}
{"url": "http://clubz.bg/62690-dyrjavna_agenciq_arhivi_otricha_da_krie_dosieta", "text": "Шефът на Държавна агенция \"Архиви\" Михаил Груев отрече твърденията, че агенцията не предава на комисията по досиетата документи, които по закон трябва да бъдат в централизирания архив на комисията. Груев каза това в право на отговор на публикация на Клуб Z Крият ли се пак досиета? Агенция \"Архиви\" не си дава документите В публикацията се казва, че комисията по досиетата не може да си вземе папките от Агенция \"Архиви\" - в частност от Централния военен архив, който се намира във Велико Търново. Груев обяснява, че сроковете за предаването на архива, разписани в закона за досиетата, са били изтекли преди неговото назначение. Той допълва и че има противоречия в законодателството, които пречат на предаването на документите. Ето отговорът на Груев:", "date": "2018.01.09", "title": "Държавна агенция \"Архиви\" отрича да крие досиета"}
{"url": "http://clubz.bg/62686-sled_ksns_pravim_katalog_na_otbranitelnite_sposobnosti", "text": "Правителството да изготви конкретен финансов план за въоръжаването на българската армия и за достигане на 2% от БВП за отбрана до 2024 г., какъвто ангажимент страната ни пое към НАТО преди няколко години, както и \"каталог\" на възможностите си в отбранителната индустрия. България да се превърне в Балкански център по сигурността и да привлича чуждестранни студенти по специалности в тази сфера. За това са се разбрали днес участниците в Консултативния съвет по национална сигурност (КСНС), посветен на общата европейска сигурност и отбрана в контекста на предстоящото европредседателство, обяви след края на продължилото над четири часа заседание домакинът - президентът Румен Радев. От Алианса отдавна поставят въпроса с увеличаването на парите за отбрана до 2 на сто, намеквайки, че България е страна консуматор на сигурност, но не и генератор на такава. В момента страната ни заделя около 1,5 на сто от БВП за тази цел.  Президентът свиква КСНС за участието ни в общата сигурност на ЕС И изброи по дати как се разпростират във времето \"задачите\" на изпълнителната власт. До 15 март МС трябв ада изготви нова отбранителна програма с по-дълъг хоризонт - до 2030 г., до края на същия месец - да изготви актуализиран план за проектите в областта, както и да направи каталог на отбранителната ни индустрия, а до 30 септември - план на разходите до достигането на заветните 2% от БВП за отбрана. Събраха се. И започнаха с прегръдка (СНИМКИ) Акцент този КСНС постави върху българската военна промишленост, науката и образованието с идеята, че те трябва да бъдат максимално интегрирани в общата европейска отбрана и сигурност. Тъй като България постави интеграцията на Западните Балкани в ЕС като един от акцентите на председателството си, тази тема също е била обсъдена на КСНС. КСНС започна. Борисов дойде навреме Извън КСНС било обсъдено и . Било отчетено, че и всички се обединили около това  . Събраха се. И започнаха с прегръдка (СНИМКИ) КСНС започна. Борисов дойде навреме", "date": "2018.01.09", "title": "След КСНС: Правим \"каталог\" на отбранителните способности"}
{"url": "http://clubz.bg/62698-ninova_pravitelstvoto_zakysnqva_za_vyzmojnostite_na_predsedatelstvoto", "text": "Нито българската икономика, нито българската наука имат възможност да се включат активно в общата политика за отбрана на Европа. Това е станало ясно от докладите и разговорите на днешния Консултативен съвет по национална сигурност при президента, заяви пред журналисти лидерката на БСП Корнелия Нинова. След КСНС: Правим \"каталог\" на отбранителните способности И припомни, че на предишния Консултативен съвет бе приета нова стратегия за национална сигурност да бъде приета до края на 2017 г., но това не е станало. Според нея правителството \"фатално закъснява\" за възможностите, които ще има българската икономика, производство и родните компании в рамките на общоевропейската отбрана. Затова Нинова е предложила да се разпишат ясни спешни срокове за подготвяне на стратегии, за да не бъдем \"просто домакини и посредници, а България да спечели от това\". За спазването им левицата ще следи чрез парламентарния контрол. Нинова каза още, че е имала някои резерви по материалите, обсъждани на днешния Съвет, които за нейна радост са били отразени в крайния вариант на декларация. И заяви, че тя е настояла днес да има позиция за убийствата през последните дни, тъй като на едно място са се събрали всички лидери и би било безотговорно да не се изкажат.„ Цветанов за Петър Христов: Може да е убит заради \"Наглите\" Цветанов за Петър Христов: Може да е убит заради \"Наглите\"", "date": "2018.01.09", "title": "Нинова: Правителството закъснява за възможностите на председателството"}
{"url": "http://clubz.bg/62687-pod_natisk_ot_es_i_protesti_petima_uvolneni_ministri_v_polsha", "text": "Полският президент Анджей Дуда обяви промени в правителството часове преди срещата на премиера Матеуш Моравецки с еврокомисарите за обсъждане на наказателната процедура срещу страната. С постовете си се разделят  , на  , на  , на   и  , съобщава Ройтерс. Самият Моравецки бе назначен преди месец, заменяйки премиерката Беата Шидло. Той е определян за приближен до лидера на управляващата партия \"Право и справедливост\" Ярослав Качински. Зам.-министърката на финансите, отговорна за бюджета,   зае мястото на Моравецки като финансов министър. Очаква се тя да продължи икономическата му политика. Външен министър стана  , досегашен заместник външен министър, а за военен министър бе избран  , който до днес отговаряше за вътрешните работи и администрацията. Безпрецедентно. Полша може да остане без глас в ЕС В края на декември Еврокомисията предложи задействане на наказателна процедура срещу Полша заради нарушаване на върховенството на закона. Решението е взето заради продължаващата спорна съдебна реформа в страната, която според ЕС налага политически контрол над съдебната система. Процедурата по член 7 от Договора за Европейския съюз предвижда ограничаване на членските права на Полша и дори отнемане на правото ѝ на глас в Съюза. След като полският парламент прие през лятото три закона, които се отнасят до съдебната система на страната, Еврокомисията отправи официално предупреждение, че може да задейства наказателна процедура по член 7 от Лисабонския договор. Преди задействане на наказателна процедура по член 7 обаче се предвиждат разговори със съответната страна. Това е и причината за посещението на Моравецки в Брюксел днес. Целта е затопляне на отношенията с Евросъюза, за да се избегне наказателната процедура срещу страната. Върви ли Полша по пътя към авторитаризъм  Десетки хиляди поляци протестираха през лятото, след като долната камара на полския парламент прие спорни реформи на съдебната система. Президентът Анджей Дуда наложи вето на два от трите закона.  Законопроектите, прокарани от управляващата консервативна партия \"Право и справедливост\", поставят съдебната власт под контрола на изпълнителната, обяви тогава Европейската комисия. Върви ли Полша по пътя към авторитаризъм ", "date": "2018.01.09", "title": "Под натиск от ЕС и протести: петима уволнени министри в Полша"}
{"url": "http://clubz.bg/62699-fandykova_s_priziv_molq_izpolzvajte_gradskiq_transport", "text": "Множеството сигнали и оплаквания от граждани за мръсния въздух в столицата през изминалите няколко дни провокираха кметът Йорданка Фандъкова да направи своеобразен отчет какво прави общината по въпроса. Както Клуб Z писа, очаква се специалният план за подобряване на качеството на въздуха, който \"Московска\" 33 анонсира, да бъде приет в края на месеца, а конкретните мерки по него - в най-добрия случай - напролет. Не, това над София не е само мъгла В пост в профила си във фейсбук Фандъкова отчита какво прави междувременно кметството. От него става ясно, че се метат и мият основни пътни артерии, събират се стари гуми и текстил, които се ипзолзват за горене, правят се проверки на пунктовете за събиране на вторични суровини и автосервизите и др. Кметът излиза и с призив към гражданите - в дните, в които се очакват завишени норми на фини прахови частици, да оставят колите пред жилищата си и да се предвижват с градския транспорт. \"Във връзка със завишените нива на фини прахови частици в София в последните дни Столична община извършва  . В рамките на деня се метат бул. \"Ботевградско шосе\" и бул. \"Черни връх\". Планирали сме и  в дни, в които няма опасност от заледяване заради ниските температури. Основните ни усилия са насочени за . Продължаваме , което започнахме през декември. До момента сме събрали около 3000 гуми в районите \"Овча купел\", \"Младост\" и кв. \"Д. Миленков\" в район \"Искър\". През уикенда откриваме още два пункта - в \"Люлин\" и \"Връбница\".  . Организираме и  , която също има за цел да предотврати вторичното му събиране от контейнерите и горенето му. Първи мерки срещу мръсния въздух в София - какви и кога От 20 декември по мое разпореждане и заедно с РИОСВ и Общинска полиция, извършваме  . Съставени са 8 акта за нарушения, като глобите, които се налагат от РИОСВ, са до 4 хил. лв. Отново с цел да не допускаме горенето на отпадъци  , които гражданите изхвърлят до контейнерите за смет. , но по наше искане Министерство на околната среда и водите стартира процедурата по въвеждане на . Целта ни е на пазара да не бъдат допускани дърва и въглища с високи нива на пепел и сяра, които са основни замърсители в зимните месеци. на Национална автоматизирана система за контрол качеството на атмосферния въздух. Петте станции – \"Дружба\", \"Надежда\", \"Хиподрума\", \"Павлово\" и \"Младост\",   За , като най-високо е превишаването на станция \"Хиподрума\". План Б на София: Мръсен въздух - билетче за левче Заедно с БАН разработихме и система за предизвестяване за нивата на ФПЧ – нейните прогнози за 2 дни напред са на сайта на Столична община.  Основните замърсители на въздуха в София са битовото отопление на твърдо гориво и автомобилния трафик. В края на декември работна група, начело със зам.-кмета по екология, внесе пакет от мерки, които да ограничат замърсяването от автомобилния трафик. Очакваме тяхното обсъждане в комисиите да започне. Столичани излизат днес срещу мръсния въздух Преди дни в пунктовете за първоначална регистрация на  , като целта ни автомобили с неработеща система за очиствате на отработените газове да не бъдат регистрирани. Освен това трябва  . Според учените от Института по метеорология,  . Това означава, че  . Този процес може да се види и в температурата на въздуха – например,  . При температурна инверсия замърсителите остават ниско в атмосферата и се натрупват, което е и причина най-високи нива на ФПЧ да се засичат в часовете от полунощ до рано сутрин. Валежи, вятър и нагряване на земната повърхност от слънцето водят до възстановяване на нормалното състояние на атмосферата, при която топлият въздух е в ниските слоеве, а студеният – над него.\"   Първи мерки срещу мръсния въздух в София - какви и кога План Б на София: Мръсен въздух - билетче за левче Столичани излизат днес срещу мръсния въздух", "date": "2018.01.09", "title": "Фандъкова с призив: Моля, използвайте градския транспорт"}
{"url": "http://clubz.bg/62688-wizz_air_puska_polet_viena_varna", "text": "Wizz Air отваря нова линия Виена - Варна, съобщиха от нискотарифната компания. Стартът е на 28 април, като ще има два полета в седмицата – във вторник и в събота, за 29.99 евро. Компанията открива и нова база във Виена през юни като това е инвестиция от 331 млн. долара, която ще доведе до създаване на 120 нови работни места. Първоначално в нея ще има един базиран Airbus A320, а през ноември ще бъдат добавени още два самолета Airbus A321. Нискотарифният превозвач планира да стратира общо 17 нови маршрута от австрийската столица през 2018 г., включително Варна-Виена. Wizz air спира полети от София до Великобритания „През 2018 г.  ще стартираме общо 5 нови услуги от България, включително полети до някои от най-популярните европейски градове като Атина, Ница, Малага и Лисабон\", обещават от компанията.  Безплатният багаж на Wizz Air - по-голям от октомври Безплатният багаж на Wizz Air - по-голям от октомври", "date": "2018.01.09", "title": "Wizz Air пуска полет Виена - Варна"}
{"url": "http://clubz.bg/62695-phenqn_raketite_ni_sa_nasocheni_samo_sreshtu_sasht", "text": "Севернокорейските ракети са насочени към САЩ, но не и към Южна Корея, Русия или Китай. Това заяви днес шефът на пхенянската делегация Ри Сон Гвон, цитиран от Ройтерс. Новината дойде няколко часа след започването на първите преговори от две години насам между двете Кореи. Те се провеждат в граничния пункт Панминчжон в демилитаризираната зона на 38-ия паралел. Северна Корея ще изпрати спортисти на олимпиадата в Пьончан Ядрената програма на Пхенян не е въпрос между двете страни, допълни представителят на КНДР. Според него една дискусия по този въпрос ще има отрицателно въздействие върху връзките между Пхенян и Сеул. На започналите днес преговори Северна Корея обяви, че ще изпрати спортисти и делегация на високо равнище на зимната олимпиада в южнокорейския град Пьончан идния месец. В замяна Южна Корея ще обмисли временно вдигане на санкциите срещу КНДР, за да улесни участието на нейната делегация в игрите. Ако Северна Корея изстреля ракета по САЩ... (АНИМАЦИЯ) Двете кореи се разбраха за преговори между представители на въоръжените сили на двете страни за намаляване на напрежението, както и за събиране на разделени семейства по случай Лунната Нова година през  следващия месец. Заради ракетните изпитания на Северна Корея американският президент заплаши сталинистката държава с \"огън и ярост\". Пхенян от своя страна заяви, че е в състояние вече да достигне с ракети до континенталната част на САЩ. Ако Северна Корея изстреля ракета по САЩ... (АНИМАЦИЯ)", "date": "2018.01.09", "title": "Пхенян: Ракетите ни са насочени само срещу САЩ"}
{"url": "http://clubz.bg/62691-indijka_izobreti_bikini_sreshtu_iznasilvane", "text": "Млада индийка представи бикини срещу изнасилване, оборудвани с фотокамера и джипиес, съобщава в. \"Дейли мейл\", цитиран от БТА. Разработката е дело на Сину Кумари от град Фарукабад в щата Утар Прадеш. Бельото е устойчиво на куршуми и на ножове. Изобретателката похарчила по-малко от 50 британски лири при направата на прототипа на бронираното бельо. То е снабдено и с бутон за спешно обаждане и със заключване с шифър. При тормоз на притежателката на бикините, те изпращат сигнал до близките и полицията. Полицаите могат до пристигнат на място, следвайки джипиес сигнала. Видеокамера ще запечата лицето на извършителя и неговите действия", "date": "2018.01.09", "title": "Индийка изобрети бикини срещу изнасилване"}
{"url": "http://clubz.bg/62678-bez_svetofari_ot_bul_bryuksel_do_letishteto", "text": "Кметът на София Йорданка Фандъкова и транспортният министър Ивайло Московски пуснаха днес готовите 1.1 км от бул. \"Брюксел\" към Терминал 2 на летище София. Проектът за директното скоростно трасе и пътните връзки до двата терминала се работи от септември 2016 г. от консорциум, обединяващ ПСТ груп и \"Инфраструктурно строителство\". Московски благодари на изпълнителите заради пътната естакада - обект \"с висока сложност на изпълнение, каквито не са правени много в България\".  Пътниците на Летище София се увеличили рекордно Пътят и естакадата са на обща стойност 13.7 милиона лева с ДДС. Финансирането беше осигурено от държавния бюджет чрез Министерството на транспорта, информационните технологии и съобщенията. Изграждането на връзката до Терминал 2 стартира през 2004 г., но след пет години обектът беше замразен. С отварянето на частично блокирания бул. \"Брюксел\" от днес възможните ленти за движение се удвояват - по две в едната и в другата посока за Терминал 1 и Терминал 2, без светофарни уредби. ", "date": "2018.01.09", "title": "Без светофари от бул. \"Брюксел\" до летището"}
{"url": "http://clubz.bg/62685-opra_uinfri_prezident_ne_e_nevyzmojno", "text": "По време на церемонията на наградите \"Златен глобус\" водещият Сет Майерс се пошегува с възможността Опра Уинфри да се кандидатира за президент. Но когато по-късно вечерта Уинфри се качи на сцената, в речта, която произнесе нямаше никаква шега, пише Би Би Си. Все по-чести стават предположенията, че тя наистина мисли да се кандидатира на следващите избори. Уинфри е една от най-влиятелните жени в САЩ, дълги години най-успешната и известна водеща на женско ток шоу, тя продуцира и играе във филми и има собствен кабелен тв канал. Чернокожа, жена, милиардерка, изключително популярна и продукт на собствените си усилия. Речта ѝ на наградите \"Златен глобус\" звучеше в много голяма степен като реч, с която се поставя началото на кампанията - добре обмислена, силна, с ясни послания, ефективна. Реакции не закъсняха. Медиите усилено започнаха да анализират и коментират тази възможност и какво би означала тя, както и доколко е реална. Цял куп знаменитости не скриха възторга си от речта на Опра и я призоваваха из социалните мрежи да се кандидатира за изборите през 2020 г. Хаштагът #Опра президент и производните му бързо набраха популярност. Сред поддръжниците на идеята милиардерката, която сама е изградила кариерата си и спечелила богатството си, да стане президент, са борецът за граждански права преподобният Джеси Джеймс, Сет Майерс, Сара Силвърман и дългогодишният партньор на Уинфри Стедман Греъм.  Въпреки че Уинфри както и преди отхвърля подобни идеи, пред \"Лос Анджелис таймс\" Греъм каза, че това е решението на хората. \"Хората решават\", обясни той пред вестника в неделя на въпрос за евентуално кандидатиране. \"Тя ще го направи\", твърди той. Мерил Стрийп, прочутата актриса и миналогодишна носителка на \"Златен глобус\", коментира пред \"Вашингтон пост\", че речта на Опра Уинфри от неделя вечер е като ракета носител за нея. \"Аз искам тя да се кандидатира за президент\", обясни Стрийп. \"Не мисля, че има такова намерение. Но сега няма вече избор.\" Актрисата даде още аргументи: \"Тя ръководи просперираща компания. Ще може да ръководи и страната\". Уинфри започна речта си с размисли за своя живот и кариера, отбеляза, че е първата чернокожа жена, която печели подобно отличие и завърши като говори за нуждата от напредък в медийната индустрия. \"Искам всички момичета, които ни гледат сега, да знаят, че се задава нова ера на хоризонта. Когато тя накрая настъпи, това ще е заслугата на множество прекрасни жени, много от които са тук, в тази зала, и на някои феноменални мъже, които се борят здраво, за да станат лидерите, които ще ни отведат във времената, когато никой вече няма да трябва да казва: Аз също ('Me too)\". През октомври м. г. Уинфри твърдеше, че никога не е мислила да се кандидатира за президент.  Времената се менят.", "date": "2018.01.09", "title": "Опра Уинфри - президент? Не е невъзможно"}
{"url": "http://clubz.bg/62694-andi_myri_se_zavryshta_na_korta_za_sezona_na_treva", "text": "Анди Мъри ще бъде напълно готов за завръщане в големия тенис за сезона на трева, стана ясно след операцията на хълбока, която бившият №1 в света претърпя вчера. Интервенцията е преминала успешно, което дава надежди на Мъри, че отново може да бъде сред най-силните в света, подобно на Роджър Федерер и особено на Рафаел Надал, който също имаше здравословни проблеми, преди да направи фурор през 2017-а. Шотландецът ще може да поднови тренировки след най-много 7-8 седмици, а след 14 трябва да е готов да участва в турнири. Той няма да е на линия за Откритите първенства на Австралия и Франция, целта му е да играе на \"Уимбълдън\", на който притежава две титли. Мъри пропусна не малка част от миналата година. Той опита да се върне в игра за началото на настоящата, но контузията продължи да го мъчи и в крайна сметка взе решение за операция. 30-годишният британец обяви, че иска да играе тенис поне още няколко години, за да може малката му дъщеря да порасне достатъчно и да го гледа. В специално обръщение в социалните мрежи Анди увери феновете си, че ще се върне на корта, при това иска да го направи подобаващо.", "date": "2018.01.09", "title": "Анди Мъри се завръща на корта за сезона на трева"}
{"url": "http://clubz.bg/62693-da_bylgariq_iska_publichen_debat_za_ploshtada_v_plovdiv", "text": "Пловдивската организация на \"Движение Да, България\" призовава община Пловдив да организира публичен дебат за бъдещата реконструкция на централния площад. Целта на тази обществена дискусия е да очертае приоритетите на Пловдив. В позиция до медиите от \"Да, България\" предупреждават, че заради забавянето на обществената поръчка Пловдив ще посрещне 2019 г., когато е Европейска столица на културата, с център, който е строителна площадка.   Сред виновните за тази унизителна ситуация те сочат кмета Иван Тотев, тъй като общината обявява обществената поръчка за реконструкция едва през декември м.г. Съгласно документа тя трябва да приключи чак в средата на 2020 г. Това означава сърцето на града да бъде разкопано през цялата 2019 година, се казва в декларацията, където са изчислили, че ще отнеме 800 дни. От партията посочват, че община Пловдив никога не е внасяла за одобрение в Министерство на културата проекта на португалското архитектурно бюро FORA, което означава, че никога не е имала намерение да изпълни този проект, въпреки че закупува авторските права върху него за 95 000 лв. през лятото на 2015 г.  През 2016 г. Министерство на културата изпраща становище до местната управа в Пловдив, в което казва, че \"премираният проект (разработката на FORA), не е представян за съгласуване по реда на Закона за културното наследство и е недопустимо да се третира като база за изработване както на заданието, така и на бъдещия проект.“ По този начин проектът на FORA напълно изчезва от заданието по обществената поръчка. В декларацията от \"Да, България\" припомнят, че през юни 2014 г. е обявен международен конкурс за площад Централен, в който са подадени 125 проекта от 41 държави. Международно жури избира трима финалисти, а победителят е избран от община Пловдив след проведено обществено обсъждане и гласуване. Победител е проектът на португалското архитектурно бюро FORA, който предвижда мащабен подземен музей на античния Филипопол, покрит в по-голямата си част с метална конструкция, облицована с дърво. На Античния площад е предвидено да се слиза по специални рампи. Този идеен проект предвижда двата площада да имат отделен живот, което позволява непрекъсната работа по разкопките. Най-отличителното в този проект са двете нива на площада: подземен - с археологията и надземен - с настоящето. Общината обаче изключва проекта на FORA от Плановото техническо задание и ще трябва да се изготви нов проект, който и да се изпълни, се казва в декларацията. Площад Централен обаче е един от проектите, по които се очаква да работи тази година община Пловдив. Освен центъра, в програмата за управление на общинските спортни имоти, която предстои да приеме местният парламент, са включени и изграждането на втори гребен канал и реконструкцията на стадион \"Пловдив\".  За първи път от 28 години най-големият стадион в Южна България ще бъде реновиран по проект, за който са осигурени 600 000 лева, съобщи БНТ. За завършване на работата обаче ще са необходими още средства, които тепърва ще се изясняват.   Втория гребен канал също е включен в приоритетните проекти на Пловдив като част от новия екопарк \"Марица\". Очаква се изграждането да струва между 4 и 7 млн. лева, като наред с това ще върви залесителна кампания за 4.2 милиона лева за четири години. Заради протести на екозащитници срещу изсичането на гори по поречието на Марица общината чака решението на Върховния административен съд през март. От него ще зависи дали ще има изкуствено езеро с 16 острова за гнездене на редки и защитени птици, както и други атракции.  През тази година започва и строителството на нов плувен басейн в Пловдив за 11 млн. лева. ", "date": "2018.01.09", "title": "\"Да, България\" иска публичен дебат за площада в Пловдив"}
{"url": "http://clubz.bg/62692-cvetanov_za_petyr_hristov_moje_da_e_ubit_zaradi_naglite", "text": "Вторият човек в ГЕРБ Цветан Цветанов изреди надълго заслугите на убития вчера бизнесмен Петър Христов за обществото, за Мануела Горсова и намекна, че инцидентът може да е ответна реакция в резултат на разкриването на групата за отвличания  *. Иначе Христов само веднъж е правил дарение за партия ГЕРБ през далечната 2007 г., но бившият вицепремиер и вътрешен министър го окачестви като \"симпатизант\". В София разстреляха бизнесмен, близък до ГЕРБ На журналистически въпрос след днешния КСНС при президента - в какво се изразява съдействието на Христов, той отказа да коментира  Известно е обаче, че Христов има роля и в разкриването на   - групата около Петър Стоянов - Сумиста, която само преди месец получи 3 присъди доживот без замяна за две убийства. Едното бе на адвокат от Велико Търново - Петър Лупов. Днес Цветанов изтъкна този факт, но думите му не включиха \"Килърите\" в заподозрените. Румен Петков: Надявам се, че убиецът на Петър Христов няма да бъде самоубит Според бившия вицепремиер, а сега шеф на вътрешната комисия в Народното събрание, той е изразил своето мнение относно тежките престъпления от последните дни пред премиера в разговори с него: Бел. ред. *  e групата около Любо Гребеца, Поли Културиста и пр., задържани през декември 2009 г. и обвинени в участие в ортанизирана престъпна група за отвличания с цел получаване на откупи. Те са арестувани след постъпване на оперативни данни от заловен случайно при друго престъпление информатор, който предлага да съдейства срещу статут на защитен свидетел и на практика предава групата доброволно и по своя инициатива, бидейки и участник в нея. Полицията тогава кръщава операцията по задържането на общо около 25 души в София, Велико Търново и Монтана с кодовото название „Наглите“. Румен Петков: Надявам се, че убиецът на Петър Христов няма да бъде самоубит", "date": "2018.01.09", "title": "Цветанов за Петър Христов: Може да е убит заради \"Наглите\""}
{"url": "http://clubz.bg/62676-kameryn_smqtal_obama_za_narcistichen_i_samovlyuben", "text": "Бившият британски премиер Дейвид Камерън смятал, че доскорошният американски президент Барак Обама е \"един от най-нарцистичните, самовлюбени хора, които някога е срещал\". Това твърди бивш близък съветник на Камерън. Двамата бивши лидери на Великобриятания и САЩ винаги са демонстрирали изключително близки отношения. Стийв Хилтън, който беше един от най-близките съветници на Камерън, докато не се разделиха заради подкрепата му за Брекзит и по-сурови имиграционни закони, казва, че Обама си мислел, \"че е по-умен от всички други\". \"Обама никога не слушаше останалите, винаги мислеше, че е по-умен от всички експерти в стаята и използваше всяка среща, за да поучава и изнася лекции на останалите. Това доведе до истински световни бедствия като Сирия и възхода на \"Ислямска държава\". Той казваше, че за световните елити подобни проблеми не са тема, тъй като те съществуваха в свой кръг\", твърди Хилтън. Той коментира публикациите, свързани с книгата на Майкъл Улф  в която се твърди, че съветниците на Тръмп смятат, че той не е умствено способен да е президент. Според Хилтън американският президент бил атакуван, защото застрашавал статуквото на националните и международните елити. Говорител на Камерън отхвърли твърденията на Хилтън по адрес на Обама. \"Това не представя мнението на Дейвид Камерън въобще и не може да бъде по-далече от истината\", каза той в изявление. \"Вижданията на Камерън - дали в публични разговори или в частни- са едни и същи. Той смята Барак Обама за много успешен президент, голям партньор на Великобритания и добър приятел на страната ни и негов личен приятел\", обясни говорителят на бившия премиер. Обама все още не е коментирал.", "date": "2018.01.09", "title": "Камерън смятал Обама за нарцистичен и самовлюбен"}
{"url": "http://clubz.bg/62675-black_label_society_sys_smazvashta_nova_pesen_audio", "text": "Black Label Society представиха новата си песен Trampled Down Below (можете да я чуете по-долу). Песента е част от предстоящия десети студиен албум на групата – Grimmest Hits. Той излиза на деветнадесети януари чрез Entertainment One (eOne). Ето и списъка с песни в Grimmest Hits: 01. Trampled Down Below 02. Seasons Of Falter 03. The Betrayal 04. All That Once Shined 05. The Only Words 06. Room Of Nightmares 07. A Love Unreal 08. Disbelief 09. The Day That Heaven Had Gone Away 10. Illusions Of Peace 11. Bury Your Sorrow 12. Nothing Left To Say  ", "date": "2018.01.09", "title": "Black Label Society със смазваща нова песен (АУДИО)"}
{"url": "http://clubz.bg/62677-sybraha_se_i_zapochnaha_s_pregrydka_snimki", "text": "Започна заседанието на Консултативния съвет за национална сигурност (КСНС) при президента Румен Радев. Темата на заседанието е \"Роля на Република България за развитието на Общата политика за сигурност и отбрана на ЕС в контекста на българското председателство на Съвета на ЕС. На \"Дондуков\" 2 пристигна премиерът Бойко Борисов, като този път, за разлика от други случаи, той бе точно навреме.  В президентството дойдоха още председателят на Народното събрание Цвета Караянчева, заместник министър- председателят по правосъдната реформа и министър на външните работи Екатерина Захариева, вицепремиерът и министър на отбраната Красимир Каракачанов, министърът на финансите Владисав Горанов, министър на вътрешните работи. Валентин Радев, началникът на отбраната ген. Андрей Боцев, лидерът на БСП Корнелия Нинова, заместник-председателят на ГЕРБ и председател на парламентарната група на партията Цветан Цветанов, председателят на ДПС Мустафа Карадайъ, лидерът на “Атака” Волен Сидеров и зам.-председателят на Народното събрание и лидер на партия “Воля” Веселин Марешки. Очаква се след края на разговорите президентът Румен Радев да направи изявление пред медиите.    ", "date": "2018.01.09", "title": "Събраха се. И започнаха с прегръдка (СНИМКИ)"}
{"url": "http://clubz.bg/62681-i_policai_posreshtat_predsedatelstvoto_s_protesti", "text": "Това става ясно от страницата на най-големия профсъюз в системата - СФСМВР Нещо повече - федерацията планира две групи от членове да протестират и  . Следващата дата, на която ще протестират членовете на СФСМВР, е 25 януари 2018 г., когато ще се поведе и срещата на министрите на вътрешните работи от ЕС в България. Протестът ще започне в 11.00 часа в района на НДК. Успоредно с това, СФСМВР продължава своята кампания с билбордове, съдържащи послания към пристигащите делегации, казват още синдикалистите. Днес вътрешният министър Валентин Радев коментира случая на излизане от КСНС: Полицаи пазят границата и протестират Последният подобен протест на МВР с абсолютно същите искания всъщност бе съвсем скоро - на 22 декември, професионалния празник на Гранична полиция. Стачните действия протекоха тогава по ГКПП на страната въпреки отчетения от МВР напредък на преговорите за заплати. И въпреки отпускането на 480 лв на човек като коледна \"награда\" и даването на 5 % за решение на проблема. Полицаите искат 15 % върху заплатите веднага. Иначе - стачка (ДЕКЛАРАЦИЯ) Интересно е, че за деня на официалното откриване на европредседатерлството ни - 11 януари, вече има насрочени 2 други масови протеста: на екозащитници срещу промените в плана за управление на Национален парк \"Пирин\", и на контрапротест на поддръжници на проекта. Полицаите искат 15 % върху заплатите веднага. Иначе - стачка (ДЕКЛАРАЦИЯ)", "date": "2018.01.09", "title": "И полицаи посрещат председателството с протести"}
{"url": "http://clubz.bg/62665-vreme_e_otnovo_za_let_it_be", "text": "Абсурдното дилетантство. Арогантното аматьорство. Агресивното любителство  се докопаха здраво до и се окопаха дълбоко в БНТ. Това ми стана ясно тази вечер. В другите телевизии може да е всякак, но не и в БНТ, която се издържа с парите на данъкоплатците! Време е отново за Let it be... Коментарът е по повод първата поява на Емил Кошллуков като водещ на предаването \"Още от деня\". Емил Кошлуков на амбразурата Известната песен на \"Бийтълс\" бе ползвана от работещите в БНТ при техните стачки в първите години на демокрацията.", "date": "2018.01.09", "title": "Време е отново за Let it be"}
{"url": "http://clubz.bg/62680-udar_169_mafioti_zadyrjani_v_italiq_i_germaniq", "text": "При масирана полицейска акция, започнала тази заран в Италия и Германия, са задържани 169 мафиоти от престъпния калабрийски клан Ндрангета, съобщават медиите в двете държави.  Иззети са ценности на стойност 50 милиона евро. Според италианската агенция АНСА сред арестуваните са членове на мафиотските фамилии Фарао и Маринкола, трима кметове от региона Калабрия, както и управителят на провинция Кротоне Никодемо Парила. Умря последният \"бос на босовете\" на италианската мафия Според АНСА по време на предхождащи следствени действия е било установено, че “престъпният холдинг” е развивал криминална дейност в Италия и зад граница за милиони евро, предимно в областта на винения и хранителния бранш, погребални агенции и фирми за извозване на боклуци. Това е не само смрадлив бизнес в буквалния смисъл на думата, а носи милиони мръсни пари. В корупционните схеми са били замесени редица държавни служители, твърди източник от италианските карабинери. Не става ясно обаче, дали и немски чиновници са били включени в престъпната схема. Според италианския в. “Република” 13 от задържаните до този момент 169 мафиоти са били арестувани в Германия. По данни на в. “Билд” арестите са били извършени на територията на югозападната федерална провинция Баден-Вюртемберг. Според онлайн изданието на сп.“Шпигел” кланът Фарао-Маринкола от мафиотския октопод Ндрангета действа от години в западните германски федерални провинции Баден-Вюртемберг и Северен Рейн-Вестфалия, както и в Саксония, намираща се на територията на бившата ГДР. Полицейската акция в Италия и Германия продължава, очакват се нови арести. Засега силите на реда и в двете държави отказват коментар. Очаква се по-късно днес да бъдат съобщени подробности за резултатите от удара срещу мафията.", "date": "2018.01.09", "title": "Удар: 169 мафиоти задържани в Италия и Германия"}
{"url": "http://clubz.bg/62640-novite_opasni_pravomoshtiq_na_glavna_inspekciq_po_truda", "text": "На 22-ри декември 2017 бяха обнародвани дългоочакваните (и поредни) изменения на Кодекса на труда (КТ), макар и в доста ограничен, спрямо първоначалния проект, вариант. Измененията целят основно допълнителна защита на правата на работниците и служителите в случаите, когато не им се заплащат дължими трудови възнаграждения и обезщетения. Предлаганите изменения са плод на продължителна и консолидирана политика на Министерството на труда и социалната политика по стратегическа цел „Повишаването на качеството и сигурността на труда чрез защитата на трудовите, осигурителните и социалните права на работниците и служителите и подобряването на условията на труд в предприятията.“ Считаме обаче, че с приетия Закон за изменение и допълнение на КТ, тези цели са само частично изпълнени, като новите разпоредби създават и значителни рискове. На анализа на ползите и рисковете от промените ще се спрем по-долу в текста. За съжаление, друг, не по-малко важен приоритет пред трудовото ни законодателство - регулирането на иновативния труд, отварянето на дигиталния пазар за нуждите на трудовия пазар и гъвкавите форми на трудова заетост, изобщо не са застъпени в проекта, а приемането на такива мерки се отлага вече повече от десетилетие. Новите технологии налагат промени в бизнес моделите на търговците и инвеститорите, следователно и в необходимата работна ръка. Необходимостта от преквалификация и гъвкавост в трудовия процес са сериозно предизвикателство пред света и особено пред ЕС. Дистанционната работа и гъвкавите форми на заетост са инструмент за висококачествен труд и предоставяне на възможност за полагане на труд извън стереотипа според индивидуалните потребности на бизнеса, съобразени с възможностите и нуждите на трудещия се. Насърчаването за създаване на гъвкави работни места е мярка, подпомага младите, стартиращия бизнес, иновациите и модерните производства. По този начин, българското Народно събрание възприема само половинчато и едностранчиво трудовата стратегия на ЕС, която цели мултиплициращ ефект чрез постигане на баланс между правата на работещите и защитата на инвеститорите и работодателите. - Промените предвиждат преди всичко допълнителни компетенции на Изпълнителна агенция \"Главна инспекция по труда\" (ГИТ), като разширяване обхвата на задължителните за работодателя предписания и след прекратяване на трудовите правоотношения за изплащане на неизплатени трудови възнаграждения и обезщетения; въвежда се възможност за иницииране на откриване на производство по несъстоятелност от страна на ГИТ, които редакции ще влязат в сила от 31 март 2018 г. - Съответно в Търговския закон (ТЗ) се предвижда, че ако дружеството-работодател няма управител повече от месец, овластени да приемат волеизявления ще бъдат съдружниците/ едноличният собственик. Нещо повече, законодателят предписва, че предприятие, в което има наети работници или служители, може да се прехвърли едва след като отчуждителят изплати дължимите, но неизплатени трудови възнаграждения, обезщетения, задължителни осигурителни вноски на работниците и служителите, включително и на работниците и служителите, трудовите правоотношения с които са прекратени до три години преди прехвърлянето на предприятието, като съществува хипотезата при изрично договаряне между страните, горепосочените задължения да бъдат изпълнени от приобретателя (чл. 15, ал. 4 и 5 ТЗ). Сходна и е правната постановка в хипотезата на прехвърляне на дружествени дялове (чл. 129, ал. 1 ТЗ), съгласно която се поставя законов запрет за разпореждане с участие в капитала при наличие на неизплатени изискуеми заплати, обезщетения и задължителни осигуровки, включително и на работниците и служителите, трудовите правоотношения с които са прекратени до три години преди прехвърлянето на дружествения дял. - Предвижда се и допълнителна защита на правата на работниците и служителите в случаите, когато не им се заплащат трудови възнаграждения и обезщетения: на база влязло в сила предписание на ГИТ за изплащане на забавени повече от два месеца парични задължения по трудови отношения, заинтересованото лице ще разполага с валидно основание за издаване на заповед за незабавно изпълнение срещу работодателя по реда на чл. 417 от Гражданскопроцесуалния кодекс (ГПК). - Наред с това, измененията предвиждат промяна в изискванията на възложителите към изпълнителните по реда на Закона за обществените поръчки, с възможност за отстраняване от участие в процедура за възлагане на обществена поръчка кандидат или участник, когато е установено с влязло в сила наказателно постановление или съдебно решение, че при изпълнение на договор за обществена поръчка е нарушил чл. 118, чл. 128, чл. 245 и чл. 301 - 305 от Кодекса на труда или аналогични задължения, установени с акт на компетентен орган, съгласно законодателството на държавата, в която кандидатът или участникът е установен. Тук законодателят е предвидил възможността, изпълнителят да докаже, че не следва да бъде отстраняван, ако представи удостоверение от органите на Изпълнителна агенция \"Главна инспекция по труда\". Важно е да отбележим, че подобно удостоверение ще се издава в 15-дневен срок от получаване на искането от участника, избран за изпълнител. 1. Предвидената възможност за издаване на заповед за изпълнение, основание за която се считат предписанията на Изпълнителна агенция \"Главна инспекция по труда”, е необяснима, предвид съществуващия и неотменен ред гл. 25-та ГПК и на чл. 410 ГПК. Предписанията на ИА ГИТ, за разлика от другите предвидени в института на заповедното производство основания, не са правен способ за установяване на изискуемост и ликвидност на частноправни задължения. Оправомощаването на администрацията в този частноправен спор е стъпка в погрешна посока. Не става ясно защо се предлага преминаване от особено исково към заповедно производство. А още по-малко - защо работникът няма право да го инициира сам, без посредничество на ГИТ. 2. Предприятието като съвкупност от права, задължения и фактически отношения съгласно ТЗ, би се превърнало в куха норма, ако се постави в зависимост от изплащане на трудови/осигурителни задължения. Допълнително се гарантира кредиторският интерес при наличието на солидарната отговорност на отчуждителя и правоприемника уредена в чл.15, ал. 3 ТЗ. В допълнителна защита се явява и разпоредбата правоприемникът да управлява отделно преминалото върху него търговско предприятие за срок от 6 месеца от вписването на прехвърлянето (чл. 16а ТЗ). Следователно да смятаме, че това нововъведение ще избави кредиторите от тяхната борба да получат дължимото им е наивност. Не по-малко важна за търговския оборот се явява и препоръката на Министерство на правосъдието, съгласно която посредством частен документ (удостоверение), издаван от работодателя, ще се доказва липсата на неизплатени изискуеми трудови възнаграждения, обезщетения и задължителни осигурителни вноски на работниците и служителите, включително и на работниците и служителите, трудовите правоотношения с които са прекратени до три години преди прехвърлянето на дружествения дял. Редно е да отбележим, че препоръката ще се прилага до приемане на нормативни промени, уреждащи начина на удостоверяване на тези факти. 3. Предложената промяна за овластяване на съдружници/едноличния собственик да приемат волеизявления, отправени към конкретното дружество не би довела до целения от законодателя ефект, поради причини като липсата на задължение от страна на съдружниците да публикуват адресите си за кореспонденция. Тук е редно да се прилага субсидиарно чл. 50 ГПК, който достатъчно ясно и аргументирано разписва спецификите за връчване на търговци. Считаме, че системният подход при решаване на този проблем, наличен при всеки тип търговско дружество би бил да се назначава и вписва служебно особен представител или друга санкционираща мярка, насочена към търговското дружество. 4. Възможността за обявяване на несъстоятелност, респ. за установяване на състояние на неплатежоспособност поради неизплатени трудови възнаграждения е правилно решение. В противен случай, работодателят често насила превръща работниците си в кредитори от последна инстанция - десетилетна практика в някои отрасли на българската индустрия. Предоставянето на инициативата за образуване на производство по несъстоятелност на контролния орган ИА ГИТ обаче е напълно неоправдана (вж. и т.1 по-горе). Промените оставят впечатлението, че основната им действителна цел е да овластят допълнително администрацията в лицето на ИА ГИТ, като й вменят несвойствени и опасни правомощия - да “разрешава” на работници да търсят правата си по пътя на заповедното производство и да преценява кое дружество със задължения да бъде обявено в несъстоятелност или отстранено от процедура по ЗОП, а кое - “пощадено”.", "date": "2018.01.09", "title": "Новите опасни правомощия на Главна инспекция по труда"}
{"url": "http://clubz.bg/62683-batkov_ostavi_falita_na_standart_v_rycete_na_jurnalistite", "text": "Мажоритарният собственик на \"Стандарт\" адвокат Тодор Батков, остави на журналистите да фалират - или да спасят изданието. Това става ясно от обявеното на страницата на вестника и на сайта му информация, че Батков е подарил акциите си на журналистите в \"Стандарт\". Така \"Стандарт\" става първият вестник в последните 10 години, чието управление и бъдеще е в ръцете на журналистическия екип, пишат оттам. Според новината одаряването е станало в кантората му пред целия екип на вестника. \"Свободата на словото е гарантирана, когато журналистите сами носят пълната отговорност за изданието, което правят\", казал адвокат Батков. Вестникът, който излиза от 25 години, е обременен от неизплатени задължения за милиони, а на журналистическия екип се дължат заплати и осигуровки. За възможен фалит се заговори още преди две години, когато започнаха сериозни забавяния на възнагражденията.  Въпреки че \"Стандарт\", сайтът \"Стандарт нюз\", наред с онлайн изданията \"Блиц\" и ПИК са предпочитани от управляващите за реклами на различни техни инициативи, като например европредседателството. Те са получили средства по комуникационната стратегия за председателството на ЕС от България през тази година.  Не е ясно как е станало прехвърлянето на акциите, тъй като промени в Търговския закон, приети м.г., забраняват подобни сделки, ако продавачът дължи заплати и осигуровки на персонала, какъвто е случаят със \"Стандарт\". Това се удостоверява чрез проверка от НАП, където събират осигуровките, и ревизия от Главна инспекция по труда, които следят за редовното изплащане на заплатите. Поради нормативни пропуски, които пречат удостоверяването на подобни задължения от страна на ГИТ, прехвърлянето на дялове и дружества към момента е възможно единствено на честна дума - т.е. продавачът декларира, че няма натрупани дългове към персонала, а купувачът приема това за истина, на своя отговорност. Очаква се още на първите заседания на парламента тази седмица пропускът да бъде поправен. Ахмед Доган поздрави в. \"Стандарт\". И му благодари Миналата есен стана известно, че вестник \"Стандарт\" има нов собственик, който влиза и в борда на директорите на компанията издател \"Стандарт нюз\", състоящ се от Славка Бозукова, Тодор Батков и Мартин Батков. Става въпрос за \"Пресгрупа утро\", издател на русенския вестник \"Утро\", чийто представител в борда е Светлин Панов. Собственик на \"Пресгрупа утро\" е регистрираното в Австрия BG Privatinvest GmbH, притежавано от австрийския гражданин Карл Хабсбург Лотринген и от българина Христо Грозев.  Дотогава близо 35% от \"Стандарт нюз“ се държеше от \"ГМ Прес\" - дружество, обявено в несъстоятелност според Търговския регистър. Според медийни публикации причина за това е дълг от поне 6.5 милиона евро към \"Булит 2007\" - фирма, през която милионите са били прехвърляни от КТБ. Тодор Батков сдаде \"Левски\" на адвокат на Пеевски \"ГМ прес\" влезе във вестника през 2011 г., когато бе обявено, че адвокат Тодор Батков му е продал акциите си. Но явно в крайна сметка отново са се озовали при него, за да ги подари на журналистите.  \"Стандарт нюз\" се явява и едноличен собственик на капитала на \"Стандарт хънт\", според Търговския регистър. Неговият предмет на дейност е проекти и дейности, свързани с лов, дивеч и ловни стопанства, но журналистите не стават собственици, тъй като от регистъра става ясно, че \"Стандарт хънт\" е в процес на преобразуване.   Тодор Батков сдаде \"Левски\" на адвокат на Пеевски", "date": "2018.01.09", "title": "Батков остави фалита на \"Стандарт\" в ръцете на журналистите"}
{"url": "http://clubz.bg/62668-ne_tova_nad_sofiq_ne_e_samo_mygla", "text": "Днес дали ще се съмне? Това се питахте вероятно и вие, когато видяхте мъглата тази сутрин в София. Но дали е само мъгла? Потребители на социалните мрежи масово споделят тази сутрин снимки от мъгливия град, но повечето коментари са свързани с чистотата на въздуха. С молби и куртоазия ли ще се борите за чист въздух? Данните от независимата мрежа за измерване на концентрацията на фини прахови частици (ФПЧ)   показват, че замърсяване има и то е огромно. В различните станции концентрацията се движи между 300 и 700 микрограма за кубичен метър при ФПЧ10 и между 100 и 250 микрограма на кубичен метър за ФПЧ2,5. Европейската норма за концентрация на ФПЧ10 (с диаметър до 10 микрона, което е една стотна от милиметъра) е 50 микрограма на кубичен метър, а на ФПЧ2,5 (с диаметър до 2,5 микрона) - не повече от 25 микрограма. Фандъкова с призив: Моля, използвайте градския транспорт Традиционно през зимните месеци данните от София показват превишаване не с проценти, а в пъти. Проблемът с незабележимите прашинки е, че те не се преработват и проникват до белите дробове и кръвоносните съдове и причиняват сериозни заболявания.  Годината, в която българите се запитаха какво дишат Според кмета на София Йорданка Фандъкова трафикът е отговорен за 60% от замърсяването. През зимните месеци обаче то се дължи основно на отоплението с въглища и дърва. Ето как изглежда картата с данните от София - колкото по-червени са светлините, толково по-голямо е замърсяването: Така изглежда картата на Европа тази сутрин. Вижда се, че България е сред най-замърсените райони. Ето и два изгледа на София тази сутрин от редакцията на Клуб Z:   Фандъкова с призив: Моля, използвайте градския транспорт Годината, в която българите се запитаха какво дишат", "date": "2018.01.09", "title": "Не, това над София не е само мъгла"}
{"url": "http://clubz.bg/62682-es_sreshtu_aun_san_su_chi_nqkogashen_nobelov_laureat_za_mir", "text": "Пратеникът на Европейския съюз в Мианмар призова правителствената лидерка Аун Сан Су Чи да освободи двама арестувани журналисти от Ройтерс, задържани заради  . Аун Сан Су Чи, която е  , е получила писмо, което описва арестите като сериозно нарушаване на свободата на словото и човешките права. “Най-преследваното малцинство“ –  историята на рохинджа Двамата арестувани журналисти работят за агенция Ройтерс и отразяват кризата в щата Ракин, където през лятото започнаха погроми на властите над малцинството рохинджа, които предизвикаха най-тежката бежанска криза от десетилетия. Хуманитарната криза  . Тет О Манг и Киау Со О са задържани на 12 декември. Срущу тях се води   - рядко използван закон, приет още по време на британското колониално управление. Максималното наказание, предвиждано от него, е 14 години затвор. Докато тече проверката двамата журналисти са държани в ареста. Според Министерството на информацията те са задържани за  . Според властите те са придобили информацията незаконно  . Журналистите ще се явят на второто съдебно заседание утре, когато се очаква срещу тях да бъдат повдигнати обвинения. Да върнеш 600 000 бежанци - ще успее ли сделката за рохинджа? След задържането им на 12 декември мнозина призоваха за тяхното освобождаване. Главният редктор на Ройтерс Стефан Адлер многократно призова за тяхното освобождаване: Бившият американски президент Бил Клинтън също призова канцлерката Аун Сан Су Чи да гарантира свободата на словото. Група от 12 журналисти в Мианмар поиска подробна информация за случая от мианмарските власти, които според тях представляват заплаха за свободата на всеки журналист в страната. Местните власти   след избухването на хуманитерната криза на 25 август. Над 650 000 души от мюсюлманското малцинство рохинджа са принудени да напуснат страната след погромите на силите за сигурност и живеят при нечовешки условия в съседен Бангладеш. През ноември двете страни сключиха споразумение около 600 000 бежанци да бъдат върнати в мианмар, но никой не гарантира сигурността им. Според ООН кампанията представлява \"етническо прочистване\", но Аун Сан Су Чи категорично отрича.   Да върнеш 600 000 бежанци - ще успее ли сделката за рохинджа?", "date": "2018.01.09", "title": "ЕС срещу Аун Сан Су Чи, някогашен Нобелов лауреат за мир"}
{"url": "http://clubz.bg/62679-pyrvi_merki_sreshtu_mrysniq_vyzduh_v_sofiq_kakvi_i_koga", "text": "И днес София осъмна като в мъгла, въпреки че системата за ранно предупреждение за надвишаване на нормите на фини прахови частици (ФПЧ), разработена от БАН по поръчка на Столичната община, показва, че на 9 януари всичко ще е наред. Според   така ще е и утре. В същото време кметът Йорданка Фандъкова призна: В подкрепа на твърдението на Фандъкова е и   публикуван пак на сайта на СО, като данните са на Изпълнителната агенция по околната среда (ИАОС). Според него станциите, разположени в различни части на София, измерват превишаване на нивата. За меродавни се приемат  , но и те показват превишаване. Превишаване в пъти показват и двете граждански системи за мониторинг -   и  . От Столичната община обясниха \"ведрата прогноза\" с това, че системата на БАН все пак говори за бъдеще време и  , в зависимост от атмосферното налягане, ветровете и пр. Системата на БАН използвала данните на ИАОС и също представя осреднена прогноза. Т.е. сутрин, в час пик, когато столичани се придвижват с автомобилите си до работните места, логично нормите са превишени. Или пък вечер, когато се прибират от работа и палят печките. По обяд пък са по-ниски.  Не, това над София не е само мъгла Европейската норма за концентрация на ФПЧ10 (с диаметър до 10 микрона, което е една стотна от милиметъра) е 50 µg/m  и се отнася към средноденонощната концентрация, усреднена за 24 часа. Наскоро от общината анонсираха нарочен план за подобряване на чистотата на въздуха, който обаче все още не е в сила. Очаква се мерките да бъдат разгледани на заседание на ресорната екокомисия идния вторник и да влязат на сесия на местния парламент на 25 януари. Част от тях обаче ще може да се приложат чак след промяна в редица нормативни актове, в това число и закони. Следователно ще трябва да минат през нови обществени обсъждания и гласувания. Затова и председателят на комисията по околна среда в Столичния общински съвет Лорита Радева прогнозира, че планът в действителност може да проработи не по-рано от април-май.  План Б на София: Мръсен въздух - билетче за левче Какво прави общината междувременно? По думите й до момента са събрани около 3000 стари гуми, които са \"любим\" материал за отопление в някои райони на столицата. Обобщени данни за проверките на гумаджийниците все още няма. Столичани излизат днес срещу мръсния въздух Водят се разговори и с Министерството на околна среда и водите за ограничаване или цялостна забрана за продажба на материали за отопление, които замърсяват въздуха - като мокри дърва, въглища с високо съдържание на прах и пр., каза още шефката на екокомисията. Работи се и за въвеждане на стандартни екологични изисквания за горивата за отопление. От 205 000 души на енергийни помощи 80% ползват твърдо гориво. Както Клуб Z писа, сред най-любопитните мерки, които СО смята да приложи, са намаляване на билетчето за градския транспорт в дните с надвишаване на нормите, призиви към столичани и гостите на столицата да не използват колите си, увеличаване на цената на синята и зелената зона и забрана за автомобили в централните градски части. Тези действия ще се прилагат на база на 2-дневната прогноза на БАН. Т.е. - ако се очаква въздухът да е замърсен, от СО ще обявяват предварително това и ще предприемат гореизброените мерки. По думите й има реална възможност тези призиви да достигат до повече хора, след като  . Но такива разговори с медиите тепърва ще се водят. Очакванията на общината са, че  София с метро и нови мотриси, те ще борят мръсния въздух При надвишаване на стойностите на ФПЧ10 между 101 до 200 µg/m общината ще допуска  на метрото, като превозният документ - т.е. билетче или карта, ще служи за доказателство, че шофьорът е използвал градския транспорт и паркирането няма да му струва нищо.  При тези стойности цената на  Безспорно най-приветствана е мярката с по-евтиното билетче за градския транспорт, т.нар. зелено билетче, но и там има въпросителни. Предложението на СО е в . От \"Московска\" 33 обаче ще трябва да намерят решение, каквото признават, че все още нямат, на въпроса  . Спрямо тези, които си купуват евтин билет за деня, те са неравнопоставени. И КАТ влезе в борбата с мръсния въздух в София, спира стари коли План Б на София: Мръсен въздух - билетче за левче Столичани излизат днес срещу мръсния въздух София с метро и нови мотриси, те ще борят мръсния въздух И КАТ влезе в борбата с мръсния въздух в София, спира стари коли", "date": "2018.01.09", "title": "Първи мерки срещу мръсния въздух в София - какви и кога"}
{"url": "http://clubz.bg/62673-specprokuror_shte_razpitva_trymp_za_vryzka_na_rusiq_v_kampaniqta_mu", "text": "Екипът на специалния прокурор Робърт Мълър ще разговаря с президента на САЩ Доналд Тръмп като част от разследването за възможно сътрудничество между Русия и предизборната кампания на Тръмп. Това съобщи БТА, позовавайки се на Асошиейтед прес. Мълър повдигнал въпроса за разговор с Тръмп по време на среща в края на декември с неговите адвокати, твърди вестник \"Вашингтон пост\", цитиран от Ройтерс. Подробности обаче не са били уточнявани. Не е осъждан кръгът от въпроси, на които президентът би се съгласил да отговаря, ако такъв разговор се състои. Според \"Вашингтон пост\", който цитира човек от обкръжението на президента, разговорът можело да се състои през следващите няколко седмици и да засегне \"ограничен кръг от въпроси\". Според него не е изненадващо, че разследващите проявяват интерес да разговарят с президента. Екипът на Мълър, който е бивш шеф на ФБР, вече проведе поредица от разговори с много сегашни и бивши служители на Белия дом, включително и с бившия шеф на президентската канцелария Райнс Прибъс. Адвокатите на Тръмп от известно време дискутирали дали и президентът следва да даде показания пред разследването.  Говорител на Мълър отказа да коментира съобщението. Отказаха и адвокатите на Тръмп. Говорител на Белия дом се позова на изявление на един от адвокатите на президента - Тай Коб, който заяви, че Белият дом не обсъжда публично разговорите си с Мълър. ", "date": "2018.01.09", "title": "Спецпрокурор ще разпитва Тръмп за връзка на Русия в кампанията му"}
{"url": "http://clubz.bg/62672-naj_qkata_majmuna_v_djunglata", "text": "H&M се извини за реклама, която изобразява малко чернокожо момче, което носи суичър с надпис \"Най-яката маймуна в джунглата\". Снимката, част от рекламната кампания във Великобритания на шведския производител на дрехи, предизвика бурни отрицателни реакции в социалните медии. Според критиците изображението съдържа неприятен расистки намек. \"Разбираме, че много хора са притеснени от рекламата. Ние, които работи, в H&M, може само да се съгласим с тях\", излязоха от шведската компания със специално изявление до \"Вашингтон пост\". \"Много съжаляваме, че е направена такава снимка. Затова не само премахнахме изображението, но и предлагането на самия продукт\", се казва в коментара от H&M. \"Ясно е, че нашите стандарти не са били следвани правилно. В това няма никакво съмнение. Внимателно ще разследваме случая, за да предотвратим подобен тип грешки в бъдеще\", уточняват оттам. В туитър потребители още в понеделник писаха за рекламата, като акцентираха, че други суичъри от същата линия се носят от бели деца като модели. Някои от тях са с изображение на тигър и надпис \"Експерт по оцеляването\". Социалната мрежа се изпълни с критики от знаменитости, журналисти и защитници на човешките права. \"Събудих се тази сутрин шокиран и притеснен от тази снимка\", написа музикантът Abel Makkonen Tesfaye, по-известен като the Weeknd. \"Силно съм обиден и повече няма да работя с  \", добави той. Звездата от NBA Леброн Джеймс публикува своя версия на снимката в инстаграм, като на главата на момчето сложи корона и написа няколко окуражителни думи. \"Виждам млад крал\", написа той.", "date": "2018.01.09", "title": "\"Най-яката маймуна в джунглата\""}
{"url": "http://clubz.bg/62658-da_chukna_na_dyrvo_to_e_otdavna_zabraveno", "text": "Убийството на един от големите бизнесмени в България в навечерието на официалното й встъпване като председател на Съвета на ЕС не просто пропуква бойкоборисовата стабилност, но фокусира отново западни медии и наблюдатели върху факта, че почти не се разкриват такива убийства и че страната е все така най-корумпираната в ЕС и с нереформирана правосъдна и правоохранителна система. Нещо повече - това е първото поръчково убийство на бизнесмен от такъв калибър при управление на Бойко Борисов. 49-годишният  , собственик на \"Лактима\" и още стотина фирми, е не просто голям предприемач за малката и най-бедна държава в ЕС, но с интереси в много бизнеси - строителството, хранително-вкусовата промишленост и туризма. Най-забележителното обаче са връзките му с управляващата партия и втория най-силен човек в нея - Цветан Цветанов, които са публично известни. Във Велико Търново разказват, че когато Цветанов е на посещение в избирателния си район, отсяда при Христов в много от случаите. До края на вчерашния ден никой от управляващата партия, дори от депутатите й от Велико Търново, не се осмели да коментира убийството. Единствено председателката на Народното събрание Цвета Караянчева наруши мълчанието. Цвета Караянчева за разстрела на Петър Христов: Такива неща се случват в Европа Убийството се случва, когато остават малко повече от 80 часа до 11 януари, когато в Народния театър, в присъствието на Колежа на еврокомисарите и българското правителство, ще се състои официалната церемония по откриването на европредседателството. Коментарите и версиите по убийството на Петър Христов обаче със сигурност ще заглушат фанфарите. Като негласно и неписано правило, наложено от първата декада на прехода, показните разстрели не се разкриват. Взривовете и разстрелите на босове на подземния свят по времето, когато Бойко Борисов беше главен секретар на МВР, приключиха преди първия му мандат - вероятно защото и теренът е разчистен. За този период бившият американски посланик Джеймс Пардю казва, че през времето, в което Борисов е отговарял за борбата с мафията, нито един представител на организираната престъпност не е прибран зад решетките. Първите месеци на първия кабинет на Бойко Борисов бяха \"ознаменувани\" с убийството на 31-годишния радиоводещ, определен като \"хроникьор на мафията\",  ,в центъра на София. 2018 година е, тече времето на \"Борисов-3\", а убийците на Цанков не само не са изправени пред съда, но са все така неизвестни. В сравнение с Христов обаче журналистът, срещу когото се водеха и няколко дела за злоупотреби, е дребна риба. Убитият Петър Христов - от сержант до бизнесмен Според различни оценки поръчковите убийства в България са поне 200 от 1989 година насам. В началото на януари 2015 г., едва-що навлязъл във втория си мандат, Бойко Борисов даде срок от една седмица на прокуратурата и МВР за разкриване на серия от поръчкови убийства и обеща лично да следи за развитието. Всичко това се забрави, а тогава повод за гръмките му думи станаха убийствата на фалирал строителен предприемач и съпругата му, на   от Пловдив - бивш състезател по свободна борба и собственик на заложна къща, както и на дясната ръка на кмета на Пазарджик -  . Но всички те бледнеят пред човек като Петър Христов. Макар и необявена от МВР, през определена медия бързо изтече версията, че причина за убийството на Христов е оказаната от него помощ на МВР за разкриване на бандата на \"Наглите\" - престъпна група, отвлякла 13 души, убила двама и прибрала откупи за близо 3 милиона евро. Именно килъри от бандата бяха първите обвинени и осъдени за две поръчкови убийства - на търновския адвокат Петър Лупов и на шуменския бизнесмен Румен Рачев, и двамата застреляни през 2009 г., по време на кабинета на тройната коалиция. Мотивите и за двете убийства са неуредени финансови отношения. През февруари 2017 г. Бойко Борисов обяви: Нищо не е забравено. Убитият Петър Христов - от сержант до бизнесмен", "date": "2018.01.09", "title": "\"Да чукна на дърво, то е отдавна забравено\""}
{"url": "http://clubz.bg/62667-severna_koreq_shte_izprati_sportisti_na_olimpiadata_v_ponchan", "text": "Северна Корея обяви на преговорите с Южна Корея, че ще изпрати спортисти и делегация на високо равнище на зимната олимпиада в Пьончан, Южна Корея, идния месец, предадоха световните агенции. Пхенян ще има в Пьончан също танцьори, музиканти и демонстрационни тимове по таекуондо. Сеул от своя страна ще обмисли временно вдигане на санкциите срещу КНДР, за да улесни участието на нейната делегация на игрите. Пхенян: Ракетите ни са насочени само срещу САЩ В първите от две години преки преговори между двете Кореи, които се състояха тази сутрин в граничния пункт Панминчжон в демилитаризираната зона, Сеул предложи преговори между представители на въоръжените сили на двете страни за намаляване на напрежението, както и събиране на разделени семейства по случай Лунната Нова годинапрез  следващия месец. Часове след като стана известно, че севернокорейска делегация ще участва в олимпиадата, представителят на КНДР на преговорите обяви, че нейните ракети са насочени само срещу САЩ, но не и срещу Южна корея, Русия или Китай. На 2 януари Сеул предложи на Пхенян среща на високо равнище в Панминчжон на 9 януари, за да обсъдят участието на севернокорейски спортисти в Зимните олимпийски игри в южнокорейския курорт Пьончан през другия месец, както и други въпроси от взаимен интерес за подобряване на двустранните отношения. Ден по-късно Северна Корея възстанови \"горещата линия\" в демилитаризираната зона на полуострова.", "date": "2018.01.09", "title": "Северна Корея ще изпрати спортисти на олимпиадата в Пьончан"}
{"url": "http://clubz.bg/62666-rumen_petkov_nadqvam_se_che_ubiecyt_na_petyr_hristov_nqma_da_byde_samoubit", "text": "Бившият вътрешен министър Румен Петков (АБВ) коментира пред Нова тв показното убийство на бизнесмена Петър Христов пред офиса му в София вчера. Така той направи аналогия с шесторното убийство в Нови Искър, при което след няколко дни издирване заподозреният Росен Ангелов бе намерен самоубил се. Обявеният за убиеца от Нови Искър открит мъртъв (ДОПЪЛНЕНА) Петков припомни, че през последните дни са се случили две престъпления, като шесторното убийство е било изключително брутално и жестоко. И допълни, че в социалните мрежи има висока степен на недоверие по повод работата на службите по случая в Нови Искър, която според него е оправдана. Той все пак заяви, че е склонен да приеме, че Ангелов е извършителят на шесторното убийство. Но припомни, че никой никъде не е казал еднозначно, че извършените убийства са с едно оръжие. Петков коментира и убийството на банкера Емил Кюлев, което стана по времето, когато той бе вътрешен министър. Той призна, че подобни показни убийства като това на Христов и Кюлев са удар срещу управлението, което и да е то. Бившият вътрешен министър разкритикува и осветяването на Христов като човек, който е помогнал за залавянето на бандата за отвличания, известна като \"Наглите\". И \"Нагла\" версия за убийството на Петър Христов Петков припомни, че ако навремето цяла София е била \"опасана\" с камери, сега разкриването на подобни престъпления е щяло да става по-лесно. Той изтъкна, че подобни престъпления насаждат страх у обществото. Според Петков хората си мислят следното: И \"Нагла\" версия за убийството на Петър Христов", "date": "2018.01.09", "title": "Румен Петков: Надявам се, че убиецът на Петър Христов няма да бъде самоубит"}
{"url": "http://clubz.bg/62664-vsichki_pri_rumen_radev_tozi_pyt_za_evropejskata_otbrana", "text": "Консултативният съвет по национална сигурност при президента Румен Радев ще се събере днес - два дни преди официалното откриване на българското председателство на Съвета на ЕС, за да обсъди мястото на България в общоевропейската политика за отбрана и сигурност. Заседанието на всички първи мъже и жени в държавата - политически лидери, министри, главен прокурор, шефове на служби, свикано преди няколко дни, идва и ден след показния разстрел на бизнесмена Петър Христов и след масовото убийство в Нови Искър - случаи, които няма как да останат встрани от дискусиите. КСНС се събира за трети път от началото на мандата на Румен Радев преди година. А отбраната и политиката в областта на сигурността е в дневния ред за втори път. При първата среща на \"Дондуков\" 2 политиците формално препотвърдиха ангажимента за приоритетна модернизация на армията, заявиха, че ще има план за достигане на 2% от БВП за отбрана - изискване към страната ни като член на НАТО, като 20 на сто от парите трябва да са за превъоръжаване. В месеците от май до сега обаче се случиха следните неща:  след решение на управляващите от ГЕРБ и \"Обединените патриоти\" за спиране на процедурата \"на финалната права\" и започването й почти отначало. Как една изпусната бележка \"потвърди\" нова оферта за изтребители от САЩ  и друга летателна техника, като планът е да се похарчат до 81 млн. лв. за целта и да се удължи животът им до 2029 г. Изтребителите ни не са съвместими с техниката на НАТО заради немодернизирана авионика, а и част от тях са с изтичащи летателни часове, което поставя под риск изпълнението на ангажиментите на страната по защитата на въздушната граница на Алианса. Договор за ремонт на МиГ-29 с РСК МиГ все още не е сключен заради жалба от украинска компания, която протестира, че за избор на изпълнител на ремонта нямаше конкурентни условия, а бе избрана процедура с пряко договаряне. От \"Украинмаш\" припомниха, че РСК МиГ е и в списъка на САЩ за санкции срещу Русия, ограничения във военната сфера има и в евросанкциите срещу Москва. От Министерството на отбраната обаче се позоваха на възможности за изключения в документите. Очаква се подписване на договор с руската държавна компания до края на януари - началото на февруари. КЗК отвори вратата на РСК \"МиГ\" за изтребителите, чака се съдът , след като единствената компания - кандидат за поръчката - варненската корабостроителница \"Делфин\", се отказа от реализацията й. Това доведе до неусвояване на пари, предвидени за целта в бюджета за миналата година. Проектът е на стойност 820 млн. лева. , въпреки че има одобрен от парламента бюджет.  \"Политиката в отбраната - национална безотговорност и връщане към Русия\" Президентът Румен Радев нарече политиката в отбраната \"хаос\" и решения \"на парче\" и обяви свикването на КСНС. На първото си заседание за 2018 г. Министерският съвет на закрити врати прие документа   В него например изненадващо в графа \"модернизация\" на въоръжението например влиза не само покупката на нови изтребители, а и модернизацията на съветската техника (този път планираната сума е 78 млн. лв. до 2020 г., а не до 81 млн. лв., както в обявения търг за ремонт на МиГ-овете от Русия). Вижда се още, че планираната и уж обещана инвестиция в нови самолети се отлага за след 2021 г., ако се съди по ресурса, който държавата смята на вложи, разпределен по години. При парите за кораби ситуацията е обратна - до 2021 г. да се похарчат 700 от общо 820 млн. лв. за целта, пише в документа. КЗК отвори вратата на РСК \"МиГ\" за изтребителите, чака се съдът \"Политиката в отбраната - национална безотговорност и връщане към Русия\"", "date": "2018.01.09", "title": "Всички при Румен Радев. Този път за европейската отбрана"}
{"url": "http://clubz.bg/62671-buntovnici_atakuvat_s_dronove_2_ruski_bazi_v_siriq", "text": "13 въоръжени дрона атакували две руски военни бази в Сирия, съобщи във фейсбук Министерството на отбраната в Москва. Нападенията били извършени през нощта на 5 срещу 6 януари. За едното от тях - срещу военновъздушната база \"Хмеймим\", съобщи още вчера руската редакция на Би Би Си. Военното ведомство призна няколко часа по-късно. Взрив разкъса 23-ма души в Сирия Срещу \"Хмеймим\" били използвани 10 дрона. Други три такива машини атакували военноморската база в Тартус. И в двата случая малките самолети били свалени, преди да успеят да причинят щети, твърдят от министерството. Няма пострадали военослужещи. Нападенията обаче вероятно са знак, че бунтовниците, сражаващи се срещу правителството на Башар Асад, засилват атаките срещу руския военен контингент, отбелязва в. \"Ню Йорк таймс\". Кремъл започна военната си кампания в подкрепа на режима в Дамаск на 30 септември 2015 г. Терористите (  за първи път използвали дронове, изстреляни от разстояние над 50 километра чрез използване на съвременни технологии за насочване по сателитни координати, заявяват от руското Министерство на отбраната. Унищожени ли са руски самолети в Сирия? Техническата експертиза на апаратите показала, че подобни атаки могат да бъдат осъществявани от разстояние близо 100 километра. Експлозивите, прикрепени към летателните апарати, също били чуждестранно производство. Самият факт, че бунтовниците използват дронове свидетелства, че са из предадени технологии, позволяващи да бъдат извършени атентати с такива апарати в която и да било страна. Според опозиционни и други източници в Сирия атаките са дело на ислямистка фракция, действаща в района на най-голямото сирийско пристанище Латакия. \"Хмеймим\" се намира близо до него. Военновъздушната база бе атакувана и вечерта на 31 декември 2017 г. - часове преди настъпването на Нова година. Тогава срещу нея бе извършен минометен обстрел. От руското Министерство на отбраната признаха за нападението цели 4 дни по-късно и дори съобщиха за двама загинали военнослужещи. Това стана след публикация на в. \"Комерсант\", в която не се съобщаваше за убити, но се твърдеше, че джихадистите унищожили няколко бойни самолета. Военното ведомство обаче нарече тази новина фалшива. То не коментира разпространените по-късно от военния кореспондент Роман Сапонков снимки от повредена бойна машина.   Обсадените край Дамаск сирийски бунтовници ислямисти преговарят с Русия, предаде Ройтерс. Те предпочели да водят разговори не с режима на Башар Асад, а с главния му съюзник. Преговорите се провеждат на ничия земя близо до Източна Гута - последната голяма крепост на бунтовниците недалеч от столицата. И този факт само подчертава водещата роля на Русия в бъдещето на арабската република. От руските министерства на отбраната и външните работи засега не са отговорили на молбата на агенцията за коментар. Унищожени ли са руски самолети в Сирия?", "date": "2018.01.09", "title": "Бунтовници атакуват с дронове 2 руски бази в Сирия"}
{"url": "http://clubz.bg/62674-reformatoryt_cipras_gyrciq_priema_nova_doza_ikonomii", "text": "Правителството в Атина днес внася за обсъждане в парламента законопроект с нови мерки за икономии, поискани от кредиторите в замяна на следващ транш от спасителните заеми за Гърция, съобщава БТА, като цитира гръцки издания. В.\"Нафтемборики\" пише, че мерките са били вчера тема на телеконферентна връзка между представители на кабинета и институциите. Правителствен източник казал, че законопроектът е от близо 600 страници и съдържал общо 110 мерки, предписани от кредиторите. В. \"Катимерини\" определя мерките като \"главоболие\" за кабинета Ципрас, изтъквайки, че най-болезнени сред тях са тези за ускорено уреждане на проблема с необслужваните заеми и че за целта от правителството се иска да увеличи онлайн търговете за недвижимите имоти на длъжниците. Дълговете им се оценяват на близо сто милиарда евро. Друга мярка е свързана с промените в синдикалния закон, които предвиждат ограничения при свикването на стачки. Заложените в проекта регулации предвиждат стачки да се организират само при наличието на по-голямо синдикално мнозинство. За такова ще се смята гласувалите 50 плюс един членове на първоинстанционните браншови сдружения. Проектът включва още мерки за орязване на семейните надбавки и доходи, промени в трудовото законодателство, облекчени правила за уволняване на служители, регулации за свободните професии и други. По повод поредната доза рестрикции в. \"Естия\" алармира за задаващи се нови трудности пред кабинета. Мерките са условие за финализиране на третия пореден преглед на гръцката спасителна програма. По тях предстои да се произнесат и финансовите министри от еврозоната на срещата им на 22 януари. При одобрение Гърция ще получи своя следващ транш от заемите по спасителната програма. Възможно е сумата, която ще бъде преведена на Гърция, да надхвърля очакваните пет милиарда евро. В. \"Прото тема\" цитира германски издания, които изказват мнения, че Гърция е възможно да остане под надзора на кредиторите, докато не погаси и последния си заем. Мнението се споделя от в. \"Берлинер моргенпост\", който смята, че \"Гърция е много далеч от целта\" и че \"все още страната не е възвърнала доверието на инвеститорите\". Спирайки се на влизащите днес за обсъждане в парламента нови реформи, икономическият в. \"Ханделсблат\" коментира, че \"предлаганите мерки ще засегнат най-вече избирателите на лявата партия СИРИЗА на Алексис Ципрас\". Освен промени на пазара на труда \"има и регулации, свързани с \"лошите кредити\" на длъжници, които се бавят да погасят\". Германският канал RTL пита \"ще може ли Гърция тази година най-сетне да излезе от кризата\", като посочва, че в тази насока премиерът Ципрас е оптимист и вярва, че това ще се случи, но допълва, че предстои още \"много работа\" за вършене. От 2010 г. Гърция е получила три спасителни пакета, последният от които е в размер на 86 млрд. евро и срокът му изтича през август, припомня медията.", "date": "2018.01.09", "title": "Реформаторът Ципрас: Гърция приема нова доза икономии"}
