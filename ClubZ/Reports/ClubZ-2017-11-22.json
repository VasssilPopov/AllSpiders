{"url": "http://clubz.bg/61017-putin_i_zeman_vzaimnoizgodniqt_cinizym", "text": "Чешкият президент Милош Земан пристигна в Сочи с делегация, включваща рекорден брой бизнесмени. Той се кани да остане в Русия четири дни и да попътува из страната. Мнозина смятат Земан за кремълски \"полезен идиот\", но нещата стоят другояче. Той е прагматичен и циничен политик, който ще се бори през януари за нов мандат. Просто ако разгледаме Русия като част от Европа, Чехия е в самия център, а без Русия се превръща в европейска покрайнина. Чешкият Тръмп или анти-Хавел През последните седмици чешкият бизнес и канцеларията на Милош Земан анонсираха посещение без прецедент. Няма шега - президентът докара в Русия близо 130 предприемачи! Те са планирали два бизнесфорума с руски колеги в Москва и Екатеринбург. А тайната е проста: допълнително нает самолет и активен \"маркетинг\", развит от канцеларията на Пражкия замък (резиденцията на чешкия държавен глава). \n\tТози път бизнесмените платиха за обиколката едва по около 70 000 чешки крони, сиреч под 3000 евро на глава. Защо пък да не се отбиеш до Русия в компания с президента, щом плащаш колкото обикновен турист? \n\tПри всяко положение икономическите връзки не се измерват с броя бизнес делегати, даже не със сумите в многото договори за намерения, подписвани от чехите в Русия. Дори да говорим за магическо число - един милиард евро. Но след санкциите, наложени от ЕС, и руските \"антисанкции\" делът на Русия в чешкия износ достига едва 1,6 на сто. Което сочи реалното равнище на двустранните отношения. Щом бизнесът не е основна цел на държавната визита - какво тогава? Може би Земан е дошъл да се сбогува с Владимир Путин? Нали и двамата отиват на избори. Чешкият държавен глава - през януари, а руският му колега - през март. \n\tТова естествено е шега. При все че за разлика от Путин Земан може и да изгуби вота, явно не е започнал \"прощален тур\". Напротив, чешкият президент пристигна да търси подкрепа. Посещение от такъв мащаб и само по себе си е отлична реклама. Земан показва пред своите избиратели, че е най-известният в чужбина действащ чешки политик. Нещо повече, Чехия още няма нов външен министър, тъй че Земан претендира да определя и външнополитическия курс на страната си. Улеснен от факта, че след парламентарните избори там не е съставено правителство. Очертава се \"кабинет на малцинството\" и преговорите може дори да се провалят, както стана в Германия. Всъщност Земан \"продава\" тези свои възможности не само на избирателите, но и на Кремъл. Въпросът не е да работи за Русия, президентът на Чехия е напълно независим. Той просто предлага сделка - танто за танто.  Земан променя публично характера на дискусията в ЕС: казва, че общността трябва да признае анексията на Крим и е време да отмени санкциите - не защото са несправедливи, а защото са безполезни. В отговор руските власти го посрещат с най-високи почести, а представеният в Чехия руски бизнес се държи коректно към предизборната му кампания и стимулира чешките си партньори да я подпомагат.  В подкрепа на Земан може да бъдат пратени и легендарните \"руски хакери\", макар че лидерът на Чехия надали вярва в тия приказни злодеи последно поколение. Путин и Земан са достойни един за друг като политически циници, според които целта винаги оправдава всякакви средства. От тази гледна точка срещата в Сочи е именно среща на двама души с искрени симпатии един към друг. Там нямаше дори \"старши\" и \"младши\" партньор. Просто е твърде голяма разликата в потенциалите между пълновластен самодържец на ядрена държава като Русия и президент с представителни функции, който не решава почти нищо в парламентарна Чехия.  \n\tЗатова излиза, че Земан се подмилква на Владимир Путин, а той го дарява с някакво благоволение. Което се повтаря вечно в историята на Централна и Източна Европа - лидерите й всъщност гледат на Запад, най-вече в посока Германия, но се мъчат да балансират нещата и откъм Изтока. Накрая се виждат в ролята на \"кремълски клоуни\" - лесен обект на обвинения, че са станали марионетки в сръчните ръце на Москва. \n\t* * * Путин и Земан - взаимноизгодният цинизъм ", "date": "2017.11.22", "title": "Путин и Земан - взаимноизгодният цинизъм "}
{"url": "http://clubz.bg/61010-mladich_srybski_krystonosec_stanal_simvol_na_ujasite_na_vojnata", "text": "Ратко Младич се представя като герой на сръбския народ, но името му ще остане свързано с военните престъпления в Босна, с обсадата на Сараево и клането в Сребреница, за които може да завърши живота си в затвора. Арестуван през 2011 г. след 16 години укриване, този едър и арогантен военен се превърна в стар болен мъж. Процесът обаче не разклати убеждението му, изразено при първата му поява пред Международния трибунал за военните престъпления в бивша Югославия (МТБЮ) в Хага: За останалите този мъж, понякога гневен и брутален, понякога весел и жипвописен, според тези, които са били близо до него, един ден той обяснил, че \"границите винаги са били белязани с кръв и държавите са ограничавани от гробове\". Той е смятан за третия архитект на етническото насилие по време на конфликта (1992-1995), в който загинаха над 100 000 души и 2,2 милиона бяха разселени. Ратко Младич осъден доживот за геноцид в бивша Югославия От Белград президентът Слободан Милошевич, който почина на 64 години в затвора през 2006 г., подпали Балканите с \"великосръбската\" си реторика, като същевременно маневрираше с международната общност. В \"столицата\" Пале психиатърът Радован Караджич, на 72 години, идеолог на босненските сърби, който бе осъден през 2016 г. на 40 години затвор, изсипваше фанатичната си пропаганда. Младич, на 74 години, беше въоръжената им ръка, единственият от триото, който е роден в Босна, в Божановичи, бедно село в южна Босна. Останал сирак много рано, след като баща му партизанин е убит от пронацистките фашистки хървати, той се присъединява към югославската армия. Когато войната избухва, след като се сражава срещу хърватите, той бързо е прехвърлен в Сараево, подложено на обсада от над четири години. Над 10 000 жители, от които около 1500 деца, ще бъдат убити от снайперисти или от снарядите, които валяха от хълмовете, държани от силите на Младич. При все това тениски с образа му все още се продават в Белград, привържениците му продължават да разпространяват образа на войник селянин, обичащ земята си, спазвал правилата на честта по време на войната, който е имал за цел да запази единна Югославия, а след това да защитава \"своя\" народ от онези, които описваше като \"турци\" - босненските мюсюлмани. Описание, отхвърлено в Хага от прокурора Ален Тиегер, който постоянно повтаряше: През 1994 г. дъщеря му Ана се самоуби. За мнозина студентката по медицина не е понесла повече тежестта на престъпленията, приписвани на баща й, теза, отхвърляна от семейството й. Година по-късно бе извършено клането в Сребреница, най-тежкото в Европа след Втората световна война, акт на геноцид според международното правосъдие. На записи от онова време може да се види Младич да се обръща към гражданите, жени и възрастни хора, след превземането на мюсюлманския анклав през юли 1995 г. Вижда се как бащински потупва бузата на малко босненско момче. Други записи го показват войнствен в Сребреница, радостен от този \"реванш срещу турците\". За няколко дни войниците му убиват в околностите над 8000 босненски мъже и тинейджъри. След Дейтънското мирно споразумение, в резултат на което оръжията замлъкнаха, Младич остана в Босна, приютен в щаба си в Хан Пиесак - база, разположена наполовина под земята в борова гора в източната част на страната. След това се настанява в Белград, защитаван от армията. Официално издирван, той изобщо не се крие, отглежда рози, ходи за хляб, вечеря в ресторант, присъства на футболен мач. Но през 2000 г. Милошевич пада от власт и Младич минава в нелегалност. Подкрепящите го мрежи обаче бяха отслабени от арестите и от аспирациите на Сърбия да бъде приета в Европейския съюз. Младич се превърна в пречка. На 26 май 2011 г. Младич бе заловен у роднина в село Лазарево, Северна Сърбия, и след това изпратен в Хага. През 2012 г. бе открит процесът срещу него с 11 точки в обвинителния акт, включително геноцид, престъпления срещу човечеството и военни престъпления.", "date": "2017.11.22", "title": "Младич - сръбски кръстоносец, станал символ на ужасите на войната"}
{"url": "http://clubz.bg/61011-rialiti_zvezdata_kendyl_djenyr_naj_dobre_plateniqt_model_spored_forbs", "text": "Звездите на социалните мрежи излизат с едни гърди напред и в света на модата. Риалити звездата ложи край на 15-годишната доминация на бразилската красавица Жизел Бюндхен в класацията на сп. \"Форбс\" за най-високоплатени модели в света - постижение, съобщава \"Ройтерс\". Кендъл е начело в класацията с приходи от 22 милиона долара за периода между 1 юни 2016 и 1 юни 2017 г. При съставянето на класацията \"Форбс\" отчита печалбите за посочения период от основната дейност на моделите, както и странични приходи от рекламни кампании, като лица на брандове и други. Кендъл Дженър е сред най-търсените модели в света заедно със сестрите   и е сред най-следваните знаменитости в социалните мрежи - само в инстаграм я следват над 84 млн. Мнозина обаче поставят под въпрос заслугите на модния подиум на 22-годишната манекенка и се питат дали успехите ѝ не са плод единствено на маркетинговия нюх на семейство Кардашиян/Дженър.  Кендъл Дженър е дъщеря на матриарха на клана Крис Дженър и на бившия олимпийски атлет Брус Дженър, сега Кейтлин Дженър, и е полусестра на риалити звездите, сестрите Кардашиян. Преди през 2009 г. да започнат изявите й на модния подиум, Кендъл се прочува с участието си в семейното риалити шоу, напомня БТА. След 15 години на върха 37-годишната бразилка   отстава на второ място. Тя е спечелила 17,5 милиона долара.  За първи път в класацията влиза място  , известна не само с изявите си на модните подиуми, но и в социалните мрежи. 31-годишната съпруга на певеца Джон Леджънд заема третото място с приходи от 13,5 милиона долара.  След 16-години като модел, пищната красавица  , размер плюс, попадна за първи път в годишната класация на сп. \"Форбс\". Греъм - първият модел размер плюс, украсил корицата на сп. \"Спортс илюстрейтид\", също се радва на последователска маса в социалните мрежи и ги използва като платформа в защита на дамите с пищни форми. Приходите на 30-годишната Ашли Греъм за периода на отчитане в размер на 5,5 милиона долара ѝ отреждат почетното десето място в списъка на \"Форбс\". ", "date": "2017.11.22", "title": "Риалити звездата Кендъл Дженър - най-добре платеният модел според \"Форбс\""}
{"url": "http://clubz.bg/61007-promqna_na_yurush_v_bankov_zakon_zatqga_se_rejimyt_za_krediti_na_svyrzani_lica", "text": "Народното събрание и в частност управляващите от ГЕРБ и \"Обединени патриоти\" се разбързаха с приемането на промени в Закона за кредитните институции. Предложените от председателката на бюджетната комисия от ГЕРБ Менда Стоянова текстове предвиждат затягане на контрола при лиценциране на банки, затягане на банковия надзор, както и разширяват и задълбочават изискванията при изследването на свързаните лица при кредитирането от банки, обясни самата тя. Това пише и в мотивите на законопроекта.  В доклада на Комисията по бюджет и финанси се посочва, че с промените ще бъде постигнато съответствие с препоръките от доклада на Програмата за оценка на финансовия сектор и с поетите от БНБ ангажименти. При лицензирането се въвежда условие за представяне на данни за действителния собственик на акционери с квалифициран или по-висок дял в дружество, обект на лицензионна процедура. Освен това банките ще бъдат задължени да предоставят на БНБ информация, ако са им станали известни обстоятелства \"за наличието на негативно влияние на лицата, които пряко или непряко притежават над 50 на сто от капитала\". Разширява се и кръгът на т.нар. \"свързани лица\" при кредитиране на дружества. По думите й промените създават законови условия всички препоръки и изисквания на Европейския банков орган за бъдат прилагани и от БНБ и българските банки. От изказването й обаче не стана ясно кое налага бързането с промените в закона. Поправките бяха внесени на 13 ноември, а на 9-ия ден днес вече бяха гласувани на първо четене. Въпреки че Румен Гечев от БСП отправи крикита именно към този подход на бързане без текстовете да са минали през каквото и да било обсъждане, в това число и с брашна, Стоянова поиска и скъсяване на срока за предложения за промени между първо и второ четене на една 5 дни. Пак не стана ясно защо. От БСП се въздържаха при гласуването, но казаха, че на второ четене ще подкрепят  Изненадващо обаче подкрепа за промените на Стоянова в Закона за кредитните институции дойде и от ДПС. Въпреки че представителите на движението в комисията по бюджет и финанси на парламента са гласували \"против\" проекта при обсъждането в парламентарния орган. Промяната в позицията мотивира един от тези членове на бюджетната комисия - депутатът Йордан Цонев. А те се изразяват в това, че има разбиране, че текстовете имат нужда от \"ремонт\" между двете четения. Според Цонев водещ мотив на българския парламент при приемане на законодателни промени трябва да е европейското законодателство, а не препоръки на който и да било орган.", "date": "2017.11.22", "title": "Промяна \"на юруш\" в банков закон, затяга се режимът за кредити на свързани лица"}
{"url": "http://clubz.bg/61015-zapor_za_27_mln_evro_na_lidera_na_upravlqvashtite_v_rumyniq", "text": "Националната дирекция за борба с корупцията (НДБК) на Румъния наложи във вторник запор на имущество на лидера на управляващата Социалдемократическа партия Ливиу Драгня на стойност над 127 милиона леи (27 млн. евро). Това стана след новите обвинения, които са му повдигнати. Миналата седмица антикорупционната агенция съобщи, че разследва Драгня и още 8 души - държавни служители и бизнесмени, по дело за злоупотреба с еврофондове. Разследването е за период, в който Драгня е бил председател на Окръжния съвет на окръг Телеорман, съобщава БТА. Обвиненията се отнасят за фондове от периода 2001-2012 г. и са свързани с дейността на пътностроителната фирма \"Тел Друм\", контролирана от Окръжния съвет. Според прокуратурата Драгня и осемте други заподозрени са се споразумели да приватизират компанията чрез посредници. Фирмата \"Тел Друм\" спечелила много обществени поръчки, някои без търг или с използване на поверителна информация, която й помагала да победи съперниците в търга, а Драгня и съучастниците му получавали пари и други облаги от нея, твърдят прокурорите. Разследването се базира на писмо, изпратено от Европейската служба за борба с измамите /ОЛАФ/ от 2016 г., заради подозрения, че Драгня и други регионални официални представители са използвали подправени документи, за да получат пари от фондове на ЕС за пътностроителни дейности. ОЛАФ съобщи, че има доказателства за незаконно изплащане на 21 милиона евро от европейския фонд за регионално развитие за пътно строителство в Румъния. Службата е приключила разследване за предполагаема злоупотреба миналата година и е поискала от Румъния да възстанови средствата. Румънските прокурори смятат, че освен злоупотреба с еврофондовете, на националния бюджет са нанесени щети на стойност 30 милиона леи (близо 6,5 млн. евро), пише \"Адевърул\". Тази присъда му попречи да стане премиер, макар че ръководената от него партия спечели парламентарните избори в края на 2016 г. Понастоящем той е председател на долната камара на румънския парламент. Срещу Драгня се води още едно дело по обвинения в подстрекаване към злоупотреба със служебно положение. Ако бъде осъден по някое от новите обвинения, Драгня ще трябва да излежи и условната присъда. Ливиу Драгня отхвърля обвиненията. Той коментира иронично, че сега вероятно следва \"запор до живот\", пише румънският вестник. \"Гъндул\". Румънските вестници пишат днес, че националната валута е в състояние на \"свободно падане на фона на политическото напрежение\" в страната. Националната банка на Румъния обяви във вторник референтен курс от 4,6551 леи за евро, което е увеличение от 0,18 процента спрямо понеделник, съобщава \"Ромъния либера\" и отбелязва, че това е нов рекорд. \"Леята е в свободно падане\", твърди в. \"Гъндул\". Няколко дни по-рано Националният изпълнителен комитет на СДП одобри единодушно резолюция, чрез която се констатира съществуването на \"паралелна и нелигитимна държава\", която се опитва по незаконен начин да поеме контрола над легитимната власт, установена чрез свободни и коректни избори. Без да дава примери и имена документът споменава \"тежките злоупотреби на някои лица, които действат, ръководили са или все още ръководят силови държавни институции\". \"Паралелната и нелегитимна държава\" използва обществените финансови ресурси и инструментите на държавните власти, за да \"сплашва, шантажира или отстранява\" политическите отговорни фактори, които искат да променят правосъдните закони. \n\tСпоред резолюцията паралелната държава маскира действията си под претекста на борбата срещу корупцията и има за цел \"тормоз и обезглавяване на легитимно избраната политическа власт\". Въпреки че СДП и АЛДЕ имат мнозинство в парламента, пак паралелната държава се опитва да блокира \"всички държавни политики за увеличение на доходите на населението, за създаване на работни места, за подкрепа на местния капитал или за реформиране на правосъдието\".  \n\tСоциалдемократите упрекват президента на Румъния в липса на реакция спрямо злоупотребите на \"паралелната държава\". СДП потвърждава намерението си да промени правосъдните закони в парламента и декларира подкрепа към правителството на премиера Михай Тудосе в усилията му за прилагане на управленската програма. ", "date": "2017.11.22", "title": "Запор за 27 млн. евро на лидера на управляващите в Румъния"}
{"url": "http://clubz.bg/61009-mareshki_valentin_zlatev_shte_byde_uvolnen_ot_lukojl", "text": "Според него в цените на горивата \"марж от 40-50 стотинки е мародерство\", но усилията на \"Воля\" помогнали цените на горивата да не се покачат още повече. И настоя за държавна регулация, която да ограничи маржа до 20 стотинки, колкото според него е допустимо. Златев vs Марешки: Утре някой ще направи хляба по 0,10 ст. и ще иска да стане президент Лидерът на \"Воля\" отново говори в детайли за своята борба срещу картела в горивата.  Марешки обясни и как бившият шеф на митниците Ваньо Танов е \"тормозил\" Лукойл, а след това мистериозно е починал: Според него той може да има 1,5 млн. лв. загуби, но това било грешка от 1 стотинка - лесно поправима, какво толкова - \"Лукойл\" имали 1,5 млрд. загуба. На въпроса дали все пак това е дъмпинг, Марешки отговори: По-късно пред Би Ти Ви Марешки кама още, че днес пак е имало проверка на НАП в столичната му бензиностанция и тя пак е приключила с липса на каквито и да било нередности. Така лидерът на \"Воля\" отговори на обвинения от Валентин Златев как проверките срещу бизнесмена-политик не приключвали и утре щял да подаде сигнал в Комисията за защита на конкуренцията срещу него.. Лидерът на \"Воля\" Веселин Марешки направи поредица от \"предсказания\" в изказването си. Аптекарският бос първо отбеляза, че още преди месеци, когато \"някой, така и не разбрах кой\" му поискал оставката като зам.-председател на парламента, той е предсказал, че някой друг ще си подаде оставка преди него - и ето какво стана с Главчев. На въпрос защо все пак депутатите от \"Воля\" се регистрираха тази сутрин, макар да заявиха, че няма да го правят, ако Иво Христов е в зала, той заяви: И заяви, че не се регистрирали, за да си пазят заплатите - Депутатите обаче ще продължат бойкота на тема \"Иво Христов\". Марешки даже \"разкри\" пред Би Ти Ви по-късно как професорът, който сега е депутат от БСП, му бил \"пробутван\" от хора от Варна да стане част от \"Воля\", но като не обърнал внимание - после видял Христов в листите на левицата. Преди това пък професорът бил в СДС, твърди Марешки. Накрая Марешки се изнерви на настоятелните журналистически въпроси и отсече:", "date": "2017.11.22", "title": "Марешки: Валентин Златев ще бъде уволнен от \"Лукойл\""}
{"url": "http://clubz.bg/61014-razgovorite_s_makedoniq_i_syrbiq_poevtinqvat_do_cenite_v_es", "text": "Цените на роуминга при разговори с Македония и Сърбия ще паднат до нивата на тези, на които говорим с целия Европейски съюз. Такива са очакванията с предстоящите подписвания на меморандуми за разбирателство между българското транспортно министерство и ресорните министерства в Скопие и Белград.  Отпадането на роуминга на страните от Западните Балкани с ЕС е сред приоритетите на предстоящото българско председателство. Първата крачка бе направена официално днес, след като Министерският съвет одобри на редовното си заседание проекта за меморандум с Македония. Документът ще бъде подписан утре в Струмица, където ще се проведе изнесено заседание на двете правителства. Същият меморандум ще бъде подписан и със Сърбия през първата седмица на декември. От ведомството на Ивайло Московски не се ангажират с точните цени на роуминга на дребно с аргумента, че меморандумите целят само да насърчат мобилните оператори да сключат помежду си споразумения, които да доведат до трайното им намаляване и не могат да се месят в ценообразуването в частния сектор. Неофициално обаче идеята била нашите мобилни оператори да се съобразят с вече съществуващото споразумение между операторите в Македония, Сърбия, Черна гора и Босна и Херцеговина за т.нар. Балкански роуминг. В средата на 2015 г. четирите страни си стиснаха ръцете за поетапно намаляване на цените на разговорите помежду си, последното от които бе в средата на тази година. Според последните тарифи на Балканския роуминг, обърнати в левове, изходящото обаждане е 43 стотинки, входящото обаждане е 11 стотинки, SMS-ът - 13 стотинки, а интернетът - 46 стотинки за мегабайт. Цените са с включен ДДС. Така договорените при Балканския роуминг цени са почти същите като тези, с които говорим сега в ЕС.", "date": "2017.11.22", "title": "Разговорите с Македония и Сърбия поевтиняват до цените в ЕС"}
{"url": "http://clubz.bg/61016-amishite_jiveqt_po_dylgo_zaradi_genna_mutaciq", "text": "Учени от Медицинския университет в Чикаго са си поставили за задача да изследват гените на християнската общност на амишите, обитаващи различни региони в САЩ. Тяхната генетична и географска изолация ги превръща в идеален обект на научни изследвания: амишите живеят в изолирани общности, а делникът им е както преди 300 години - без автомобили и компютри, дори без кецове и ципове. А сега може да се окаже, че тази християнска общност държи ключа към дълголетието. \"Откакто свят светува, хората мечтаят да открият извора на младостта\", казва ръководителят на изследването Дъглас Воун. Неговият екип е изследвал общо 177 представители на амишката общност в щата Индиана. Резултатът: при 43 от прегледаните амиши е установено мутирало копие на гена Серпин-1. А както обяснява Воун, тази генна мутация води до по-дълъг живот - тя удължава продължителността на живота с до 13%, което отговаря на цяло десетилетие. Впоследствие учените съставили и родословни дървета на амишите, участвали в изследването, като по този начин анализирали данните на 221 техни предци, за които имало сведения кога са родени и кога са починали. Оказало се, че при хората, за които се предполага, че са носители на мутиралото генно копие, средната продължителност на живота е била 85 години - с цяло десетилетие повече, отколкото при останалите. Освен това амишите с генна мутация страдали по-рядко от диабет и сърдечно-съдови заболявания. Все болести, от които хората са застрашени с напредване на възрастта. Учените предполагат, че мутиралият ген намалява драстично производството на протеина PAI-1, който направлява кръвосъсирването и процеса на стареене. \"PAI-1 е част от т.нар. молекулярен пръстов отпечатък, който влияе на процеса на стареене\", обяснява Дъглас Воун. Изследователите от Чикаго са си поставили сега следната цел: с помощта на медикамент да повлияят на протеина PAI-1 и така да симулират генна мутация. Подобни тестове вече са били провеждани в японския университет Tohoku - но не върху хора, а върху мишки. Гризачите, които приемали въпросния медикамент, имали четири пъти по-дълъг живот от останалите мишки. Учените от университета в Чикаго също са поискали разрешение за провеждането на подобни тестове. \"Вече има няколко медикамента против тромбоза, които залагат именно на потискането на протеина PAI-1. Убеден съм, че сега съвсем целенасочено могат да бъдат разработвани и медикаменти, които да забавят процеса на стареене и да предпазват от т.нар. старчески болести\", казва Дъглас Воун.", "date": "2017.11.22", "title": "Амишите живеят по-дълго заради генна мутация?"}
{"url": "http://clubz.bg/61006-speshen_remont_na_qzovir_beli_iskyr", "text": "Главният прокурор Сотир Цацаров е изпратил писмо до премиера Бойко Борисов с тревожни данни за състоянието на язовир \"Бели Искър\", който захранва столицата с питейна вода. Това обяви премиерът на днешното заседание на Министерския съвет. Борисов посочи, че е изпратил писмото до отговорните институции - министерство на регионалното развитие и столична община. Строителният министър Николай Нанков коментира, че все още не се е запознал с него, но малко по-късно столичният кмет Йорданка Фандъкова обяви, че в момента се раглеждат няколко проекта за реконструкция на язвовира. Сагата с язовирната стена се точи още от 2016 г., когато местното население алармира, че тя има нужда от реконструкция. В началото на тази година от прокуратурата обявиха, че в действителност състоянието на \"Бели Искър\" налага спешни укрепителни дейности. \"За ремонта разпоредихме проверка. Този язовир е от особена важност за София и Софийска област\", посочи още тогава заместничката на Цацаров Ася Петрова.  Доскоро обаче не беше ясно чия е собствеността на съоражението. След изменението в Закона за водите, този язовир от 2010 г. трябва да е публично-държавна собственост. Повече от 6 години обаче не са били предприети действия от областния управител за издаване на акт за публично-държавна собственост, обясни Петрова. Затова и когато от държавното обвинение сезирали институциите - областната управа, \"Софийска вода\" и столична община, те отговорили, че не са отговорни за стопанисването на съоражението. От 18 януари издаването на акта за публично-държавна собственост е факт и отговорността вече би трябвало да е ясна. След заседанието на МС столичният кмет Йорданка Фандъкова посочи, че преди години на стената е правен ремонт, което било първа фаза по укрепването. Но сега е възложено на областния управител на София-област да разгледа проектите за реконструкцията на язовирната стена и да избере най-добрия от тях, тъй като всички проекти били различни, в това число и по отношение на финансовите параметри. Все още нямало единно становище кой е най-добрият от тях. \"Софийска вода\" като концесионер имала ангажимент към поддръжката на обекта, но разходите по реконструкцията са прерогатив на държавата. Малко по-късно от прокуратурата дадоха специален брифинг, на който изнесоха доста тревожни факти - над 50% от язовирите у нас са в пред аварийно състояние или са опасни, a Държавната агенция за метрологичен надзор не е налагала глоби, само е правила предписания. Опасните язовири са 205, при 80 от случаите положението е критично, а само в11 от случаите агенцията е направила опит да санкционира стопаните. С акт за бездействие по казуса \"Бели Искър\" може да се сдобие дори регионалният министър, принципал на агенцията по метрология, стана ясно още от думите на прокурор Ася Петрова. Що се отнася до \"Софийска вода\", от държавното обвинение смятат, че дружеството не трябва да бяга от ангажимента си като концесионер по укрепването на съоражението.  \"Язовирът, който е на територията на община Самоков, е публична държавна собственост и следва да бъде в управление на областния управител на Софийска област. Към настоящия момент е налице действащ концесионен договор между Столична община и \"Софийска вода\" АД, по силата на който стопанисването, поддържането и експлоатацията на язовир \"Бели Искър\" се осигуряват от концесионера. За извършване на реконструкцията на язовирната стена предстои в най-кратък срок да бъде подписано споразумение между всички заинтересовани страни. Технически експертен съвет ще определи най-доброто техническо решение, по което да бъдат извършени строително-монтажните работи\", пък посочиха от МРРБ. Както и преди повече от половин година, излиза, че институциите продължават да си прехвърлят отговорността за язовира.", "date": "2017.11.22", "title": "Спешен ремонт на язовир \"Бели Искър\""}
{"url": "http://clubz.bg/61012-eksperti_iskat_syd_za_50_000_lv_razlika_mejdu_imushtestvo_i_dohodi", "text": "150 000 лв. несъответствие между имущество и доходи е твърде голяма сума за българския стандарт. Това се казва в становище на Фонация \"Антикорупционен фонд\".по антикорупционния закон, приет на първо четене в парламента. Сумата е записана в разпоредбите на закона. Според становището за значително несъответствие би трябвало да се приема разминаване от 50 000 лв. Според закона при установяване на значително несъответствие на разследвания веднага се предявява съдебен иск за отнемане на незаконно придобито имущество. Според станвището на антикорупционния фонд размерът от 150 000 лв. е своеобразна амнистия за значителни по размер доходи, придобити от незаконна дейност. Експертите коментират и предвидения автоматизъм в производството за започване на цялостна проверка за установяване на незаконно придобито имуществото на основание констатирано несъответствие в размер над 20 000 лв. Според тях така се открива възможност за необоснована репресия на гражданите, като не се зачита правото на защита срещу актовете на комисията. Не е предвиден законов механизъм установеното несъответствие да бъде оспорено пред независимия съд, преди да се започне процедурата за цялостна проверка за установяване на незаконно придобито имущество. В становището се коментира и процедурата за избор на председател и членове на комисията. Според закона това става с обикновено мнозинство в парламента. Това обаче позволява управляващото мнозинство да получи пълна доминация. Според експертите изборът трябва да се прави от квалифицирано мнозинство - 2/3 или 3/5 от всички народни представители. Това разрешение предполага постигане на по-висока степен на съгласие около кандидати, които имат безспорни професионални качества и интегритет, признати отвъд политическата конюнктура. В становището се казва, че подобна идея не противоречи на Конституцията. Разпоредбата ба основния закон, според която \"Народното събрание приема законите и другите актове с мнозинство повече от половината от присъстващите народни представители, освен когато Конституцията изисква друго мнозинство\"  следва да се тълкува като установяваща минимален стандарт на демократична легитимност на приетите актове, а не като забрана за въвеждане на по-високи изисквания за мнозинство, в случаите, когато това е оправдано от естеството на приемания акт или вземаното решение.", "date": "2017.11.22", "title": "Експерти искат съд за 50 000 лв. разлика между имущество и доходи"}
{"url": "http://clubz.bg/61024-natisk_vyrhu_shulc_da_prieme_koaliciq_s_merkel", "text": "Лидерът на германските социалдемократи Мартин Шулц е подложен на растящ натиск да склони на коалиция с консерваторите на канцлерката Ангела Меркел, предаде БТА. Целта е да стане възможно формирането на ново правителство и да бъде изведена страната от най-тежката политическа криза в съвременната си история, отбелязва АФП. След унизителното поражение на Германската социалдемократическа партия (ГСДП) на парламентарните избори на 24 септември Шулц даде ясно да се разбере, че тя ще остане в опозиция, за да може да се възстанови. Половината германци се готвят за нови избори От 2013 г. Германия е управлявана от \"голяма коалиция\" между Християндемократическия съюз (ХДС) на Меркел и традиционния му баварски партньор, Християнсоциалния съюз (ХСС), от една страна, и ГСДП, от друга. На последните избори обаче социалдемократите регистрираха най-слабия изборен резултат в историята си. И затова Шулц реши партията да остане в опозиция. Преговорите за съставяне на трипартийна управляваща коалиция между ХДС/ХСС, либералната Свободна демократическа партия (СвДП) и \"Зелените\" обаче завършиха с провал в неделя. Това направи напълно реална перспективата за произвеждане на нови избори и нежеланието на лидера на социалдемократите да се коалира с консерваторите започна да изглежда по-спорно. Според изданието лидерът на социалдемократите е отишъл прекалено далеч и това е предизвикало скептицизъм в парламентарната група и партийното ръководство. Някои депутати се опасяват, че на евентуални предсрочни избори ГСДП може да бъде наказана заради своята позиция, която удължи политическата криза в Германия. Меркел предпочита нови избори пред кабинет на малцинството В. \"Билд\" отбелязва, че вътрешнопартийната съпротива срещу Мартин Шулц печели терен. Според таблоида тридесетина депутати от 153-членната група на ГСДП в Бундестага поставят под въпрос стратегията на своя шеф. Той коментира, че Шулц не може просто да каже на президента Франк-Валтер Щайнмайер, че всичко е приключило. Сега Щайнмайер води консултации с партиите, които евентуално може да формират управляваща коалиция, отбелязва АФП. Клаудия Рот - една от водещите фигури на \"Зелените\", също насърчи германския президент да накара ГСДП \"да се раздвижи\". Преди да стане държавен глава през март, Щайнмайер бе член на социалдемократите. Предвидено е той да се срещне утре с Шулц в опит да го убеди да промени позицията си. Трите сценария пред Германия Днес Щайнмайер ще продължи консултациите с разговор с председателя на ХСС Хорст Зеехофер. Целта е баварският съюзник на Меркел да бъде насърчен да възобнови усилията за формиране на управляваща коалиция. ХСС постави въвеждането на годишен праг от 200 000 на приеманите от Германия бежанци като условие за своето участие в управлението. Причината е, че Бавария понесе основния удар при миграционната вълна, която заля страната през 2015 г. Меркел предпочита нови избори пред кабинет на малцинството Трите сценария пред Германия", "date": "2017.11.22", "title": "Натиск върху Шулц да приеме коалиция с Меркел"}
{"url": "http://clubz.bg/61018-pochina_opernata_zvezda_dmitrij_hvorostovski_video", "text": "Дмитрий Хворостовски, един от най-прославените руски оперни певци, е починал нощес, в ранните часове на 22 ноември, в Лондон, където живее от дълго време. Тъжната вест бе съобщена от семейството му на неговата страница във Фейсбук. 55-годишният баритон страдаше от тежко заболяване, съобщава Лента.ру. Хворостовски е пял в най-добри световни театри: от лондонския „Ковънт Гардън“ и миланската „Ла Скала“ до „Метрополитън“ в Ню Йорк и Мариинския театър в Санкт Петербург. Роден е в Красноярск, там завършва педагогическо училище и институт по изкуствата. Световно признание му носи победата през 1989 г. в телевизионния конкурс на Би Би Си „Певец на света“, където получава и титлата „най-добър глас“. Дебютира на Запад в Ница, в операта „Дама Пика“ от Чайковски. След това получава покани от всички най-големи оперни театри и фестивали. Едно от последните му изпълнения бе в Русия, в Болшой театър, през 2014-а  — и първото му участие на най-голямата руска сцена. Около половин година по-късно той трябваше отново да пее там, в операта „Дон Карлос“ от Джузепе Верди, който бе любимият му композитор, но заболяването му попречи. В края на юни, 2015-а, обяви публично, че страда от тумор в мозъка. Преминава курс на лечение и се завръща на сцената. В края на 2016-а обявява, че се отказва в участие в оперни постановки и ще продължи само с концерти. Последното му излизане пред публика в Русия е през юни 2017-а в родния му Красноярск. Поради влошаване на състоянието му, през септември отменя концерт в Московската държавна консерватория. Любимец е на публиката в родината си и като изпълнител на популярни руски песни.            ", "date": "2017.11.22", "title": "Почина оперната звезда Дмитрий Хворостовски (ВИДЕО)"}
{"url": "http://clubz.bg/61013-plashtaneto_v_broj_ostava_do_10_000_lv", "text": "Свалянето на прага за плащания в брой от 10 000 на 5 000 лв. за пореден път не мина пред 44-ото Народно събрание. Това стана по време на гласуването на второ четене на промените в Закона за ДДС, внесен от Министерския съвет. В преходните и заключителните разпоредби Министерството на финансите за пореден път се опита да пробута промяна в Закона за ограничаване на плащанията в брой - а именно таванът за такива плащания от догодина да е 5 000 лв. Мотивите всеки път са едни и същи - \"изсветляване\" на сива икономика. Против промяната на прага да кешови плащавия бе и бюджетната комисия в парламента, против са и всички парламентарни групи... с изключение на ГЕРБ. Депутат от \"Обединените патриоти\" настоя залата да подкрепи преобладаващото мнение и искането на финансовото министерство да бъде отхвърлено. В отговор шефката на бюджетната комисия от ГЕРБ Менда Стоянова призова обратното. От ГЕРБ отново не представиха конкретни данни какви допълнителни постъпления биха дошли в бюджета, ако се плаща в брой до 5 000 лв., вместо до 10 000 лв. След кратък словесен спаринг между Стоянова и представители на БСП и с финално обобщение от Павел Шопов от \"Атака\", че по-ниският праг е в полза най-вече на банките, които щели да поискат и семки да си купуваме от тях, залата отхвърли предложението на ГЕРБ и Министерския съвет. Една 52-ма депутати подкрепиха тезата на Менда Стоянова, срещу 101 - на обратната позиция.", "date": "2017.11.22", "title": "Плащането в брой остава до 10 000 лв."}
{"url": "http://clubz.bg/61019-mrysen_vyzduh_malki_spermatozoidi", "text": "Има корелация между качеството на спермата и замърсяването на въздуха, установиха учени в Тайван, съобщи Франс Прес. 6500 мъже на възраст между 15 и 49 години са участвали в изследването, започнало през далечната 2001 г. В продължение на 13 години те са участвали в стандартни медицински прегледи, в които е измерван и размерът на сперматозоидите им. Тези данни са сравнени с нивата на фините прахови частици от тип PM2.5 за 3-месечен период и за средно две години, като бил използван математически модел, комбиниран със спътникови данни на НАСА.  България е на първо място в ЕС по смъртност заради замърсен въздух Резултатите показват, че ефекта от замърсяването е слаб - за всяко увеличаване на праховите частици с 5 микрограма на куб. метър въздух за средно две години било свързано с 1,29-процентно намаляване на нормалните размери на сперматозоидите. Специалистите обаче предупреждават, че това може да означава хиляди двойки да имат проблеми със зачеването. Любопитно е, че изследването е установило взаимовръзка между повече прахови частици и увеличена концентрация на сперматозоидите. Според тях вероятно става въпрос за компенсаторен механизъм. Авторите на изследването взели предвид различни фактори, като възраст, образователен ценз, индекс на телесна маса, тютюнопушене и употреба на алкохол, които могат да повлияят върху резултатите.", "date": "2017.11.22", "title": "Мръсен въздух - малки сперматозоиди?"}
{"url": "http://clubz.bg/61029-cvetan_cvetanov_vsichki_izvyn_upravlenieto_ni_zavijdat", "text": "Това заяви пред БНТ Цветан Цветанов - зам.-председател на ГЕРБ. Той допълни, че е благодарен на председателя на Европарламента Антонио Таяни, който вчера бе у нас. И припомни как гостът е дал ясни послания, че България е държавата и Бойко Борисов е премиерът, които са формулирали приоритетите така, че в тях да намерят място и Западните Балкани. Важен е и положителният, според Цветанов, доклад на Еврокомисията, което определено дава повече възможности за държавата ни. Парламентът цял, Таяни сит. Не и демокрацията обаче Попитан дали Таяни е знаел, че смяната на парламентарния шеф преди идването му е била направена, за да не говори пред празна зала, Цветанов отговори: Днес от БСП се държали по същия начин - демонстративно напуснали заседание на Комисията по досиетата, защото са внесли искане за нейното закриване. Той е убеден, че Димитър Главчев е взел правилното решение да подаде оставка от председателския пост в парламента. И по тази причина Борисов отложил посещение в Швеция, където се събраха лидерите на страните от ЕС. Той уведомил председателя на Европейския съвет Доналд Туск, че не може да пътува. Цветанов: Обществото не приема БСП и ДПС като алтернатива На намека, че в ДПС настоятелно говорят за оставка на вицепремиера Валери Симеонов Цветанов отговори, че по принцип всеки се стреми да влиза в управлението: И продължи: Цветанов смята, че настоящата коалиция е най-доброто нещо в момента за България. В последния доклад на Еврокомисията няма нито една нова препоръка към страната ни. И се отчитало всичко, направено в краткия период от 5 месеца. Ясно е написано, че периодът е между май и октомври, а не от началото на годината. А на въпроса как правителството ще обясни на партньорите, че му готвят вот на недоверие за корупция по време на председателството на Съвета на ЕС Цветанов отвърна: Според Цветанов обществото ще бъде удовлетворено от препоръките на Брюксел. Но то също трябва да помогне. Всички трябва активно да участват в тази политика. Цветанов: Обществото не приема БСП и ДПС като алтернатива", "date": "2017.11.22", "title": "Цветан Цветанов: Всички извън управлението ни завиждат"}
{"url": "http://clubz.bg/61025-trymp_osiguri_dylboka_starost_na_dve_pujki_snimki", "text": "Президентът на САЩ Доналд Тръмп използва правомощията си да помилва осъдени на смърт, за да спаси двойка пуйки в навечерието на Деня на благодарността, предаде АП. Така той продължи традицията.  Денят на благодарността е наречен още и Ден на пуйката. Традиционното хапване на пуйка е наложено от Бенджамин Франклин, който искал да направи птицата национален символ на Америка, защото тича бързо, има остро зрение и величествена осанка. Според легенда пък, на първия Ден на благодарността през 1621 година заселниците и индианците изпекли и изяли четири пуйки. Традицията за помилване на пуйки става ежегодна от 1947 година, когато 33-ият президент на САЩ Хари Труман отново се възползва от президентското си право. Според Федерацията на американските фермери тази година на празничната трапеза на американците ще бъдат поднесени 46 милиона печени пуйки. На церемонията в Розовата градина на Белия дом Тръмп помилва 20-килограмовия Дръмстик (Кълка) и 15-килограмовия Уишбоун (Ядец), които ще живеят до естествения край на живота си във ферма във Вирджиния. Първата дама Мелания Тръмп и синът Барън се присъединиха към президента за забавната церемония.   \n\t  \n\tВ Белия дом спазиха и традицията да направят допитване в Twitter коя пуйка да получи президентската амнистия и с повече от 40 000 гласа победител стана Дръмстик с 60 срещу 40% Уишбоун, но както обикновено и двете птици се възползваха от президентския акт на милосърдие.   Тръмп се появи на церемонията в много добро настроение и пусна няколко шеги в свой стил. \"Както мнозина от вас знаят\", каза президентът, \"аз съм много активен в отменянето на някои от изпълнителните решения на моите предшественици (и спомена Барак Обама), но юрисконсултът на Белия дом ме информира, че амнистиите на Тейтър и Тот (последните пуйки, помилвани от Обама -б.р.) при никакви обстоятелства не могат да бъдат отменени. Тейтър и Тот, можете да бъдете спокойни\", поясни той. \n\t  \n\tИмената са шега с Тейтър Тотс - популярна в Америка гарнитура от пържени кюфтенца от настъргани картофи. Тръмп също така отбеляза, че през първите няколко месеца от мандата си е посрещнал в Белия дом много гости, включително някои \"много странни птици\", но не и толкова уникални като Дръмстик и Уишбоун. Средната продължителност на живота на една пуйка е 5-6 години.", "date": "2017.11.22", "title": "Тръмп осигури дълбока старост на две пуйки (СНИМКИ)"}
{"url": "http://clubz.bg/60995-rabotnicite_shte_iskat_nesystoqtelnost_na_firmata_za_neizplateni_zaplati", "text": "Една трета от работниците в дадена фирма ще могат да поискат от съда откриване на процедура по несъстоятелност ако не са получавали заплатите си два месеца. Такива промени в Търговския закон прие парламентът на първо четене. Вносители са депутати от БСП, начело с лидера на партията Корнелия Нинова. Промените бяха приети единодушно със 132 гласа \"за\". С промените вземанията, възникнали при трудови правоотношения минават на първо място при осребряването на имуществото, когато има процедура по несъстоятелност. Прератява се порочната практика фирми със задължения, най-вече към НАП и към работници, да се прехвърлят на малоимотни и социално слаби граждани. След това бившите собственици регистрират друго дружество и почват дейността си отново. В мотивите на вносителите е отбелязано, че в много случаи след връчването на заповедта за възлагане на ревизия проверяваното дружество сменя собствеността си. След това актът за установяване на нарушение се връчва на новия управител, който го обжалва, за да спечели време и след като минат две години от прехвърлянето обявява несъстоятелност. Така на него не може да му се търси отговорност, тъй като деянията му са извършени от предишния собственик. С промените в закона тази възможност се ограничава. Според приетите текстове при прехвърляне на дружествени дялове се изисква удостоверение от НАП, че няма започната ревизия и фирмата няма задължения от публичен характер. Ако дружеството има задължения прехвърлянето излиза от компетенциите на нотариуса и отива в съответния окръжен съд. Това е втори законопроект на БСП, който е приет с подкрепата на ГЕРБ в последните дни. Миналата седмица по предложение на социалистите бяха приети промени в закона за приватизация, с които бе забранена приватизацията на парче на дружества от забранителния списък. Любопитно е, че това стана в отсъствието на депутатите от БСП, които бяха напуснали залата, малко след като вече бившият председател Димитър Главчев отстрани Корнелия Нинова. Промените за малко щяха да бъдат бламирани от депутатите от ДПС, които също напуснаха залата и се опитаха да провалят заседанието с проверка на кворума. По подобен начин бе приватизиран Дипломатическия клуб в Бояна. За тази приватизация има сериозни съмнения, че зад нея стои Делян Пеевски чрез свързани лица.", "date": "2017.11.22", "title": "Работниците ще искат несъстоятелност на фирмата за неизплатени заплати"}
{"url": "http://clubz.bg/61021-idiot_otkys", "text": "Преди идиотията да придобие друг смисъл, да се масовизира и да превземе с щурм градовете, кажи-речи всяко село си имаше селски идиот. Имаше си и селото на дядо ми. Беше висок, изпит мъж на неопределена възраст, с развлачени, отдавна непрани дрехи и с набола рядка брада. Ходеше из селото с трескав поглед и си говореше разни неща. Лицето му беше грубо, но очите му бяха като на дете – понякога възторжено светеха, друг път бяха мътни от неясна болка. Казваше се Стойчо, но всички му викаха Пумпала. Сигурно защото, когато силно се развълнуваше, независимо дали се радва, или му е мъчно за нещо, той разперваше ръце и започваше да се върти на място. Когато емоцията му беше много силна, придружаваше въртенето със силни гърлени звуци. Като дете виждах Пумпала всяко лято, когато нашите ме оставяха за седмица-две при дядо Георги, бащата на баща ми. Дядо от години живееше сам. Баба ми беше починала, когато съм бил много малък, и единственият спомен за нея беше една жена с тъмни дрехи, която пере на двора черга с маркуч и твърд сапун. Но това може и да съм го сънувал или пък да съм го видял в някой от нароилите се филми, в които бели селски старци контрастират с нашарени от графити сиви градове, и после да съм си го нагодил. Повечето време през ваканциите прекарвах при родителите на майка ми – градски хора, които общуваха леко и се отнасяха с мен като с дете, каквото всъщност бях. Не обичах много да ходя при дядо Георги. Бях градско момче и търсех развлеченията, които познавах. В селото на дядо нямаше нито кино, нито детски площадки, телевизорът в къщата му беше малък и с лоша картина, а за интернет в селото не бяха и чували. Накратко, беше ми скучно, а за едно малко момче това значи, че усеща и самота. Дядо Георги беше строг човек. Говореше малко, не ме глезеше и не се чувстваше длъжен, когато ми е тъжно, да ме развлича или успокоява. Казваше, че мъжът има нужда да остава сам, за да си припомня кой е и накъде е тръгнал. Сутрин ставаше рано, хранеше кокошките и нещо майстореше по двора, а когато аз се събудех, приготвяше за двама ни закуска – в повечето случаи 2 запържваше едро нарязана сланина и чукваше отгоре няколко яйца (за да сме силни през деня). Пушеше къси цигари без филтър, от които показалецът на дясната му ръка приличаше на намазан с йод. Почти винаги, след като ме вземат от селото на дядо, майка ми още в колата намираше повод да изпъшка как дядо живее много нездравословно, как със сигурност ще се разболее и ние ще трябва да се грижим за него (при всичките ни други грижи). С годините посещенията ми при дядо Георги се разредиха и после съвсем спряха. Тръгнах по екскурзии, открих четенето и приятелството, светът ми рязко се разшири и стана по-ярък. Наред с това, образователните амбиции на майка ми по отношение на мен нараснаха и тя със страст се зае да ме записва на всевъзможни летни школи, курсове и семинари. Последният път, когато отидох при дядо, беше месец, преди да навърша 18. Бях станал високо и здраво момче, под мишниците ми имаше косми и нова смущаваща миризма. Имах мнение по всички въпроси, с готовност натрапвах това мнение на околните и бях готов да се спречкам с всеки, за да го отстоявам Беше средата на юли и дните бяха дълги и тежки. Вечер стояхме до късно на двора, дядо пушеше мълчаливо и си сипваше ракия от едно лимонадено шише, което държеше в камерата на хладилника. Питаше ме разни неща за мен или за нашите, а понякога ми разказваше някаква кратка история и тогава ми наливаше чаша вино, за да я преглътна по-лесно. В една от тези вечери ми разказа историята на Пумпала. Стойчо бил момче от съседното село. Като завършил училище, станал тракторист. Оженил се за тукашно момиче и останал. Родили им се две деца – момиче и момче. Стойчо бил силен мъж, добър стопанин и най-добрият ловец на селото. Бил весел човек и тънък разказвач. И въпреки че не пиел много, вечер в кръчмата развличал мъжете с интересни истории. Уважавали го, но и малко се страхували от него, защото както бил добър, така и лесно избухвал, когато го обидят. Една зима, докато бил с ловната дружинка в гората, попаднали на вълк. Успели да го ранят и тръгнали по дирята. Стойчо пръв го видял как е легнал в едни храсти. Прицелил се да го доубие, но вълкът го погледнал. Дали е истина, или не – никой не знае, но после Стойчо разказвал, че пръв той погледнал вълка през мерника на пушката. Вълкът също го погледнал някак особено и Стойчо не можал да стреля. Вместо това отишъл близо до вълка и огледал раната му. Бил 3 лошо ударен в десния хълбок и бил изгубил много кръв. Стойчо се приближил още, а вълкът сякаш се успокоил и се отпуснал. На Стойчо му дожаляло да го убие и го нарамил на гръб, но преди това за всеки случай му завързал муцуната и краката с въже. Така го носил до селото, а там го стоварил на средата на двора си и пратил да извикат ветеринаря. Когато оня дошъл, Стойчо дълго го убеждавал да му помогне и накрая двамата натиснали вълка и успели да извадят куршума от хълбока му. После Стойчо отнесъл вълка в бараката за инструменти, оставил му храна и вода и го заключил. Три месеца всеки ден ходел да му носи храна и вода и да му наглежда раната. Вълкът се пооправил и свикнал със Стойчо и даже взимал храна от ръката му. По някое време Стойчо го изкарал на двора и го вързал до другите две кучета. В началото не се спогаждали, но след време започнали да се разбират. Жената на Стойчо и тя свикнала и взела да пуска децата да си играят с вълка. Децата му измислили и име – Рошко, понеже козината зад ушите му стояла рошава и на фитили. От време на време, най-често по пълнолуние, вълкът не го свъртало на едно място, цяла нощ ходел по двора и виел. Но хората и с това свикнали. И постепенно всички щели да забравят тази история, ако една нощ в двора на Стойчо не влезли някакви цигани. Били трима, от махалата в края на селото. Дали са искали нещо да откраднат, или пък са били гладни – кой знае. Но кучетата ги залаяли, те се уплашили и в уплахата си убили едното куче с нож, а другото се скрило. Рошко се настървил и се хвърлил отгоре им. Чули се викове, събудило се Стойчовото семейство, събудили се и околните къщи, насъбрал се народ. Запалили лампи и видели, че на единия циганин дясната китка, дето още държала нож, била откъсната и лежала на земята. Другият бил легнал и виел, като се държал за крака. А третият се бил затворил в курника при кокошките и викал за помощ. Дошъл и кметът, извикали полиция, случаят се разчул, даже имало и репортаж по местната кабелна телевизия. В началото сякаш се радвали на вълка, после взели да казват, че ако беше куче, щяло само да обезвреди крадците, ама нали е диво животно... Намесили се и някакви активисти – едните защитавали циганите от вълка (може да са влезли непозволено в чужд имот, ама и те са хора и не може да пуснеш вълк насреща им). Другите защитавали вълка от Стойчо (защото го е отнел от неговата естествена среда и го е дресирал като куче). Накрая някакъв прокурор повдигнал обвинение на Стойчо. Взели да го влачат по съдилища и един ден, като се върнал от града, където бил на дело, Стойчо заварил вкъщи децата да пищят, а жена му да се вайка. Докато го нямало, дошъл кметът с двама униформени и застреляли Рошко пред децата. Имали заповед. Не стига това, ами след няколко дена, като отишъл в кметството, Стойчо видял на стената в канцеларията на кмета опъната вълча кожа. Познал я по рошавата козина зад ушите, тук-таме на фитили. Стойчо хванал кмета за реверите, а онзи взел хем да го заплашва, хем да се хили под мустак. На Стойчо му причерняло, вдигнал кмета и го изхвърлил през прозореца от втория етаж. Онзи се натрошил целия, ама оживял. Стойчо го арестували, съдили го и му дали пет години. Върнал се след три и половина, посред лято, ама вече друг човек. Къщата му била продадена заради разноските по делата. Жена му пък била взела децата и била заминала нанякъде. Хората, да ги питаш защо, ама странели от него. Кметът още бил кмет и последният път бил спечелил изборите с гласовете на циганите от махалата. И в знак на благодарност направил секретар в кметството един от ония тримата, дето влезли у Стойчо и дето объркали целия му живот. Стойчо не издържал. Като разбрал всички тия работи, отишъл до кръчмата, изпил една голяма кана със студена вода, а друга една излял върху главата си. После излязъл на площада, разперил ръце и започнал да се върти в кръг. Въртял се и виел като вълк. Първо леко, а след това все по-силно. Дядо спря да разказва и отиде до хладилника да си сипе ракия. А аз още преживявах чутото. Виждах хората, събрани на площада, как гледат Стойчо със страх. Сигурно и кметът е гледал, скрит зад перденцето на прозореца в кметството. Представях си как някой понечва да отиде при Стойчо и да го спре, да не му стане лошо от горещината, напрежението и въртенето. Но дядо Георги му прави знак да не го закача и бавно пали нова цигара. След тази случка Пумпала изчезнал от селото. Някои казвали, че са го прибрали роднини, други – че отишъл в града да се лекува в някаква болница. След няколко месеца се върнал и вече не бил Стойчо, а Пумпала. От вечерта, когато дядо ми разказа историята на Пумпала, минаха години. Дядо ми отдавна го няма, не знам и какво е останало от селото. Не съм го признавал на никого, но напоследък ми се иска да го споделя. Има дни, в които чувствам, че не мога да понеса света около мен. Тогава се прибирам 5 вкъщи, затварям се в спалнята, разпервам ръце и започвам да се въртя. Като идиот. И ми се иска да вия, но се стрaхувам, че жена ми и децата ще ме чуят. \n\t ", "date": "2017.11.22", "title": "Идиот (ОТКЪС)"}
{"url": "http://clubz.bg/61023-cveta_karaqncheva_glavchev_mojeshe_da_izbira_dali_da_ostane", "text": "Димитър Главчев имаше право на избор дали да остане председател на парламента или да подаде оставка. Това заяви пред бТВ новият шеф на парламента Цвета Караянчева. За избора на Главчев да се оттегли натежали следните аргументи - заплахата залата да е полупразна при посещението на председателя на Европейския парламент Антонио Таяни и изявленията на лидера на БСП Корнелия Нинова, че няма да влезе в залата изобщо, докато той е председател. Няколко дни преди това Главчев отстрани Нинова от заседание. Оставката на Главчев не помогна. Изложихме се пред чужденците Според нея Главчев не искал да гледа всеки ден залата празна. Но призна, че ще й е трудно да прикрива личните си пристрастия. И допълни: Според Караянчева вотът на недоверие, който БСП готви, ще бъде форма на реклама за правителството.", "date": "2017.11.22", "title": "Цвета Караянчева: Главчев можеше да избира дали да остане"}
{"url": "http://clubz.bg/61027-bylgarski_diplomat_pri_trimata_zadyrjani_v_odrin", "text": "Дипломат от Генералното консулство в Одрин се срещна днес с тримата българи, задържани с обвинението, че са помагачи на гюленисти. Това съобщиха от Министерството на външните работи. Арестуваните били посетени от г-жа Мюзеян Узунова. Тя получила разрешение от Републиканската прокуратура в града и провела свиждане в затвора от закрит тип F в Одрин. Турция хвана трима българи, помагачи на гюленисти Срещата била инициирана от Генералното консулство, преди да е постъпило заявление от гражданите, че желаят българското представителство да бъде уведомено за тяхното задържане. Тримата нямат здравословни проблеми и уверяват, че върху тях не е било упражнено физическо насилие. Назначени са им служебни защитници, което е обичайна практика в Турция. Тримата не са пожелали преводач, тъй като владеят турски език. Обвиненията срещу българските граждани са за \"нелегален трафик на мигранти и умишлено подпомагане на престъпна организация\". Второто е особено тежко, защото става дума за ФЕТО. Това е Фетхуллахистката терористична организация, която според турските власти се командва от живеещия в изгнание в САЩ проповедник Фетхуллах Гюлен. Анкара иска Вашингтон да го екстрадира, за да бъде съден като главен подстрекател за опита за преврат миналото лято.", "date": "2017.11.22", "title": "Български дипломат при тримата задържани в Одрин"}
{"url": "http://clubz.bg/61022-zaverki_na_dokumenti_ot_chujbina_veche_pri_vseki_notarius", "text": "Край със заверките на документи от чужбина само от Външно министерство. Това вече ще става при нотариусите в цялата страна и срещу по-ниска такса. Кабинетът днес прие промени в правилника за легализацията, превода и заверката на официалните документи, с които се очаква значително облекчение на режима. Досега гражданите и заклетите преводачи от цялата страна трябваше да се разхождат до Министерство на външните работи в София за заверка на подписа на преводача на съответните официални документи от чужбина - дипломи, удостоверения и пр.  За услугата до момента МВнР събираше такса от 15 лева, а при нотариусите същото ще струва 6 лева, посочват от Министерския съвет. За да бъде гарантирана правната сигурност, преводачът ще се легитимира пред нотариуса с издаден от Външно документ, удостоверяващ, че е вписан в списъка на физически лица, извършващи преводи на документи и други книжа. До момента преводите на документи, предназначени за ползване в страната, трябваше да бъдат заверени от Служба \"Заверки и легализации\" към дирекция \"Кнсулски отношения\" в МВнР. Това изискваше отделянето на сериозен времеви и финансов ресурс. Услугата ще продължи да се извършва както и досега - и от МВнР, ако такава заверка се изисква или се приема от държавата, в която ще се използва. Промяната е част от обявените от кабинета мерки за облекчаване и ускоряване на административното обслужване на гражданите и бизнеса.", "date": "2017.11.22", "title": "Заверки на документи от чужбина - вече при всеки нотариус"}
{"url": "http://clubz.bg/61020-sharl_aznavur_za_vremeto_kogato_seksyt_ne_beshe_tormoz", "text": "През 40-те, 50-те до 60-те години във Франция не е бил познат сексуалният тормоз – или поне Шарл Азнавур е гледал на него другояче. Това разбираме от думите му в интервю за „Франс прес“, в което той споделя за младостта и приятелите си. 93-годишният Азнавур си спомня с топло чувство за великата Едит Пиаф, която му е дала първи насоки и полезни контакти в самото начало на неговата кариера – и на него, и на други млади по онова време изпълнители. Помагала им е – и се е считало за редно дебютантите да споделят леглото на своята покровителка. Азнавур продължава да е най-познатият жив френски певец в целия свят. На 93 години той продължава да обикаля с концерти света – и на 30 ноември ще излезе и пред българската публика в столичната зала „Арена Армеец“. Азнавур смята, че най-важното е да не се уморяваш. В интервюто певецът се разпростира върху спомена за своя близък приятел Джони Холидей, който се бори с рака на белите дробове, когато среща младия Азнавур и се опитва да пее. Азнавур пее на много езици, когато се намира извън Франция. Не се храни преди концерт и не пие вода по време на изпълнение. След албума „Encores” от 2015 г. Шарл Азнавур планира да се завърне в студиото. Подготвя нови записи и има планове поне до стогодишнината си.", "date": "2017.11.22", "title": "Шарл Азнавур за времето, когато сексът не бeше тормоз"}
{"url": "http://clubz.bg/61028-ananiev_gotvi_cqlosten_doklad_za_systoqnieto_na_dyrjavnite_bolnici", "text": "До две седмици екипът на Министерството на здравеопазването ще е готов с доклад за финансовото състояние на държавните болници, съобщиха от пресцентъра на министерството. Пред депутати от всички политически сили от региона, представители на общините-съакционери в лечебното заведение и съвета на директорите на болницата министър Ананиев е посочил, че до две седмици екипът му ще е готов с детайлен и изчерпателен анализ за финансовото състояние на лечебните заведения с над 50 на сто държавна собственост. \"Вече сме преполовили работата по доклада и ще предложа дългосрочни и работещи решения за функционирането на държавните лечебни заведения\", е посочил министър Ананиев. По думите му в момента здравното министерство работи приоритетно в тази посока.  Ежемесечното \"гасене на пожари\" чрез вдигане на запори, осигуряване на дарения, частично изплащане на трудови възнаграждения и подобни краткосрочни мерки не е устойчив начин за решаване на проблемите в болничния сектор, е казал още министърът по време на срещата.", "date": "2017.11.22", "title": "Ананиев готви цялостен доклад за състоянието на държавните болници"}
{"url": "http://clubz.bg/61030-putin_erdogan_i_rohani_dogovoriha_naroden_kongres_v_siriq", "text": "Владимир Путин, Хасан Рохани и Реджеп Ердоган се съгласиха със свикването на народен конгрес в Сирия като една от първите стъпки за започване на диалог след продължителната гражданска война в страната, предаде Ройтерс. Това съобщи днес руският президент след среща в Сочи с колегите си от Иран и Турция. Тримата лидери са наредили на своите дипломати, служби за сигурност и отбранителни ведомства да започнат консултации за организирането и насрочването на дата за т. нар. Конгрес за национален диалог в Сирия. Кремъл мълчи цял ден за посещение на Асад Путин допълни, че ръководството на Сирия желае мирен процес, конституционна реформа и свободни избори. Както той, така и Рохани и Ердоган са били единодушни, че терористичните групи в арабската република трябва да бъдат ликвидирани докрай. Преди това руският лидер заяви, че уреждането на кризата в Сирия изисква отстъпки от всички, включително от страна на нейното правителство. Той допълни, че е съвсем близо краят на мащабните военни действия срещу терористичните групировки в тази страна. Русия наложи вето върху разследването за химическа атака в Сирия Рохани заяви, че Конгресът за национален диалог ще помогне за изработването на новата сирийска конституция, според която да се произведат избори. Ердоган призна големите победи над \"Ислямска държава\", изгубила много от бастионите си в Сирия. Турският лидер обаче изтъкна, че постигнатото е важно, но недостатъчно. Според него сега е извънредно важно всички участници в търсенето на политическо решение за кризата да намерят решение, което да е трайно и приемливо за сирийския народ.  Русия и Иран подкрепят режима на Башар Асад, а Турция - неговите политически опоненти. Вчера в Сочи бе Асад. Русия наложи вето върху разследването за химическа атака в Сирия", "date": "2017.11.22", "title": "Путин, Ердоган и Рохани договориха народен конгрес в Сирия"}
