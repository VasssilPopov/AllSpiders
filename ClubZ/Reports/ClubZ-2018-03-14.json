{"url": "http://clubz.bg/65403-gazprom_sykrashtava_stotici_trejdyri_i_zakriva_ofisi_v_chujbina", "text": "Руският газов гигант \"Газпром\" ще съкрати стотици работни места в чуждестранните си дружества за търговия и износ, включително и във Великобритания, и ще ги премести в Санкт Петербург, според два източника, запознати с плана, който идва във време на нарастващо напрежение със Запада. Новината за предстоящата сериозна реформа в дейността на държавната компания съобщи агенция Ройтерс. Данъчна амнистия в Русия отписа дългове за 184 милиарда рубли Според един от източниците решението следва тенденцията руските държавни фирми да се оттеглят от Запада, като част от стремежа на руския президент Владимир Путин да репатрира капиталите в Русия, за да намали ефекта от санкциите, наложени на Москва от САЩ и ЕС, и да подкрепи икономиката на страната.  Новината за реорганизацията идва в момент, в който отношенията между Русия и Великобритания, където е най-голямото търговско дружество на \"Газпром\", са сериозно влошени, след като британският премиер Тереза ​​Мей заяви, че Москва е виновна за опита за убийство на бивш руски двоен агент в Солсбъри. Великобритания гони 23-ма руски дипломати заради инцидента със Скрипал Решението за съкращенията обаче беше взето по-рано тази година, много преди да избухне шпионският скандал, според източници, които отказват да бъдат назовани поради чувствителността на въпроса, предаде Ройтерс.   \"Газпром\", чието седалище е в Санкт Петербург, заяви, че е твърде рано да коментира конкретни данни. Още през февруари компанията съобщи за плановете си да реорганизира външнотърговските си операции по износ и търговия, но не даде подробности. В департаментите за търговия и експорт на \"Газпром\" работят около 2000 души, като по-голямата част от тях - около 1000, са в Лондон. Освен това компанията има офиси в Париж, Хюстън, Сингапур и няколко града в Германия. Не всички служители се занимават с търговия, в бройката са включени и специалисти по финанси и логистика. При реорганизацията броят на хората ще бъде намален наполовина, докато приблизително същият брой хора ще бъдат наети в Санкт Петербург, откъдето ще се вършат повечето търговски операции, според един от източниците на Ройтерс, който не дава повече подробности за това къде точно ще се случат съкращенията. От отварянето на търговските офиси на \"Газпром\" в Лондон през 2005 г., руската държавна компания е наела десетки водещи трейдъри от конкурентни компании като Total и Gunvor.  Анексирането на Крим от Украйна, извършено от Русия през 2014 г. предизвика серия от санкции от САЩ и ЕС срещу Кремъл и неговите компании, а отношенията се влошиха още повече, след като Русия беше обвинена в намеса в президентските избори в САЩ през 2016 г.  Руски държавни банки като VTB и компании като \"Роснефт\" оттогава ограничиха присъствието си на Запад, а някои от най-близките съюзници на Путин като бизнесмена Генадий Тимченко (чиито компании щяха да строят \"Южен поток\" в България - бел.р.) продадоха активите си на Запад и репатрираха капитала в Русия. Западът многократно обвинява Путин в използването на \"Газпром\" като икономически и политически оръжие, след като компанията отказа да доставя газ на Украйна, като по този начин наруши доставките за Европа, макар Москва да отрича. Европа получава една трета от своя газ от Русия, а \"Газпром\" в продължение на 15 години изгради могъщо търговско отделение, за да спомогне за по-нататъшното увеличаване на тази зависимост. Великобритания гони 23-ма руски дипломати заради инцидента със Скрипал", "date": "2018.03.14", "title": "\"Газпром\" съкращава стотици трейдъри и закрива офиси в чужбина"}
{"url": "http://clubz.bg/65402-albanskiqt_stava_vtoriqt_oficialen_ezik_v_makedoniq", "text": "Македонският парламент гласува с 64 гласа \"за\" закона за употреба на езиците, с който албанският става втори официален език в Македония, съобщиха местни медии. Председателят на парламента Талат Джафери подложи закона на гласуване, без дебати по поправките, внесени от ВМРО- ДПМНЕ. Гласуването протече в бурна и напрегната атмосфера, в която само благодарение на охраната на парламента бе избегнат физически сблъсък между депутата от ВМРО-ДПМНЕ и бивш премиер Никола Груевски и председателя на събранието Талат Джафери. Груевски и парламентарната група на ВМРО-ДПМНЕ, според които законът е неконституционен, обкръжиха масата на Джафери, когато той обяви гласуване на закона. Груевски се приближи към Джафери и изключи микрофона му, а когато председателят на Събранието се опита да напусне залата, препречи пътя му и вдигна ръка срещу него. Според медии Груевски плиснал чаша вода край масата на Джафери, в опит да залее противника си с нея. След намеса на парламентарната охрана, Джафери бе изведен от залата, съобщи македонската Нова ТВ. По-рано той заяви, че няма да допусне да се повторят 24 декември и 27 април в парламента на Македония. На 24 декември 2012 г. в македонския парламент се стигна до бой заради проектобюджета, внесен от управляващата тогава ВМРО-ДПМНЕ на Груевски. На 27 април м.г. пък се случи един от най-драматичните сблъсъци, когато стотици протестиращи нахлуха в Народното събрание и нападнаха депутати, включително и лидера на Социалдемократическия съюз (СДСМ) Зоран Заев, който днес е премиер. Влизането в Народното събрание стана минути след като депутатите от СДСМ и народните представители от албанските партии избраха Талат Джафери (от Демократическия съюз за интеграция на Али Ахмети) за председател на македонския парламент.  ", "date": "2018.03.14", "title": "Албанският става вторият официален език в Македония"}
{"url": "http://clubz.bg/65398-premieryt_se_sreshta_s_futbolni_bosove_zaradi_natiska_vyrhu_sydiite", "text": "БФС ще инициира срещу между премиера Бойко Борисов и босовете на клубовете от професионалния футбол заради натиска върху съдиите и напрежението около мачовете в Първа лига напоследък, заяви Борислав Михайлов. Президентът на футболната централа говори пред журналисти след първото от конгреса насам заседание на новия изпълнителен комитет. Основна тема поне на брифинга беше казусът със съдийството - ще има ли нов шеф на реферската комисия (и кога), как БФС ще се справи с взривоопасната на моменти ситуация и т.н. До паузата в първенството, която започва в края на тази седмица заради приятелски срещи на националните отбори, няма да се назначава шеф на реферската комисия на мястото на подалия оставка Петър Петров. Михайлов не бърза с избора, тъй като трябвало да се избере човек с авторитет и опит, който разбира от работата. Той ще посочи председател преди втората фаза на първенството (когато се разделя на първа шестица и втора осмица), но няма да има гласуване в изпълкома, тъй като там фигурират клубни президенти и трябвало да се избегне конфликт на интереси. Изпълкомът утвърди Йордан Лечков за първи вицепрезидент на съюза, а Михаил Касабов и Атанас Фурнаджиев за вицепрезиденти.", "date": "2018.03.14", "title": "Премиерът се среща с футболни босове заради натиска върху съдиите"}
{"url": "http://clubz.bg/65400-resheno_rsk_mig_shte_remontira_syvetskite_ni_iztrebiteli", "text": "Съветските изтребители МиГ-29, които са на въоръжение в българската армия, ще бъдат поддържани и ремонтирани в следващите 4 години от компанията-производител - руската РСК-МиГ. Решението е подписано от вицепремиера и министър на отбраната Красимир Каракачанов на 7 март, а днес протоколът за финализиране на обществената поръчка е публикуван. Предстои само подписването на договора между Министерството на отбраната и руската компания. Става дума финал на поръчката за \"интегрирана логистична поддръжка\" на 12 изтребителя МиГ-29А и 3 изтребителя МиГ-29УБ, обявена в края на миналата година. Срокът и е 48 месеца, а прогнозната стойност - 81 294 416 лв., избраната процедура - пряко договаряне с РСК-МиГ. Нови до 81 млн. лв. за руснаците за ремонт на изтребителите МиГ-29 Причината Министерството на отбраната да иска държавата да отново договор с руснаците за срок от 4 години е, че според писмо, получено от компанията, тя не е издавала на нито едно чуждестранно предприятие лиценз за  Някой обжалва ремонта за 81 млн. лв. на изтребителите МиГ-29 Фирмата \"Украинмаш\" обаче обжалва процедурата с основен мотив, че не е спазен конкурентният принцип и не е вярно, че само руската компания може да извърши предвидените в нея дейности. И Комисията за защита на конкуренцията, и съдът - в началото на 2018 г., отхвърлиха исковете на украинците.  Обжалването пък доведе до забавяне на договора с държавната РСК \"МиГ\" да не бъде подписан, а Министерството на отбраната \"загуби\" парите, предвидени за ремонт на съветската авиотехника, отпуснати от Министерския съвет с постановления в края на бюджетната 2017-а - това трябваше да са общо 47 млн. лв. или половината от предвидените с обществената поръчка пари. Тези средства се върнаха в държавния бюджет.  От публикуваните в сайта на МО документи става ясно, че възложителят и руската държавна компания са се споразумели за малко по-ниски от първоначално обявените от РСК-МиГ цени за ремонтните дейности. Например изпълнителят е искал 7 500 евро за удължаване на летателния ресурс с 1 час (при гарантирани поне 1450 часа годишно общо за всичките машини), а министерството е постигнало цена от 6 250 евро на час. При превишаване на въпросните 1450 часа, цената на всеки следващ е понижена с още 1000 евро - до 11 325 евро. По повечето пунктове на поръчката обаче понижение на цените няма. Всяка година от споразумението цените за услуги и доставки ще растаст с 9%, а не с 10 на сто, както първоначално са предложили РСК-МиГ.  може да видите цялата документация по обществената поръчка. Това е най-мащабната инвестиция в бойната авиация от години - и първата голяма военна поръчка в мандата на министъра на отбраната Каракачанов. Настоящото правителство и мнозинството на ГЕРБ и \"Обединените патриоти\" върнаха в изходна точка проекта за закупуване на нови изтребители. Министерството на отбраната още не е предложило нов вариант на инвестиционното намерение. Някой обжалва ремонта за 81 млн. лв. на изтребителите МиГ-29", "date": "2018.03.14", "title": "Решено: РСК-МиГ ще ремонтира съветските ни изтребители"}
{"url": "http://clubz.bg/65370-razmestvaniqta_v_beliq_dom_ne_veshtaqt_nishto_dobro_za_rusiq", "text": "Разместванията в американското правителство не вещаят нищо добро за Русия. Това е коментарът на руското издание \"Независимая газета\" по повод уволнението на държавния секретар на САЩ Рекс Тилърсън от президента Доналд Тръмп и замяната му с досегашния шеф на ЦРУ Майк Помпео. Вестникът е потърсил мнението на професора от Джорджтаунския университет във Вашингтон и водещ сътрудник на Атлантическия съвет Андерс Аслунд.  Тръмп уволни държавния секретар Рекс Тилърсън На този фон Помпео изглежда способен републиканец от главното течение, който е в добри отношения с всички, пишат руски медии. Според слуховете назначението му се е подготвяло от няколко месеца. В изявленията си за Русия той демонстрира традиционния републикански подход, \"което има решаващо значение\", отбелязва \"Независимая газета\" и добавя, че Помпео е известен с крайно острите си изказвания. Нерядко го наричат член на \"чаеното парти\" - консервативното крило на републиканския лагер. Той заяви в Сената през януари м.г. като шеф на ЦРУ, че  . За една година на поста той отмени 40% от всички решения, приети от неговия предшественик в ЦРУ. Шефът на ЦРУ: Русия ще се меси и в изборите за Конгреса В руските експертни среди отбелязват, че Помпео е политик, който е в добри отношения с Тръмп.  Анализаторът добавя, че според Тръмп Помпео би могъл да получи доверието на световните лидери. Друг влиятелен руски вестник - \"Известия\" - твърди, че Тръмп е избрал Помпео заради ястребовите му възгледи за ролята на Америка в света, които са сходни с позицията на президента, който силно разчита на генералите.  Според него американското правителство не може да разбере, че дипломацията може да донесе много повече полза не само за страната, но и за света.  В публичните си изявления  , а в някои случаи дори и още по-остри по въпроси като Иран, Северна Корея, Русия и Йерусалим, добавя \"Известия\". Помпео - момчето на милиардерите братя Кох За разлика от него Тилърсън по всеки един от тези въпроси се опитваше да предпази президента от ирационални, импулсивни или противоречиви стъпки.  Анкетирани от \"Известия\" експерти единодушно отбелязват:  . Двамата успешни в миналото бизнесмени така и не успяха да се сработят. Техните главозамайващи кариери в бизнеса ги бяха научили да управляват, но не и да се подчиняват. Макар оставката на Тилърсън да се очакваше отдавна, удивително е, че тя идва именно сега - да се сменя ключов дипломат, когато на прага чукат свръхделикатни преговори със Северна Корея, е доста странно, отбелязва пред вестника американският политолог от руски произход Николай Злобин. Според него разногласията между Тръмп и Тилърсън \"достигнаха критична точка\" и президентът е взел решение в свой стил - буквално за една минута е прекроил цялата структура на Държавния департамент.  Подобно обяснение се чу и от Белия дом: президентът е решил да обнови екипа си в навечерието на вероятните преговори със Северна Корея. Според експертите обаче промените в американското правителство едва ли ще повлияят силно на отношенията с Москва. Тилърсън е изненадан от решението на Тръмп да се срещне с Ким Президентът на САЩ Доналд Тръмп уволни държавния секретар Рекс Тилърсън. Това е  , по-силно споделящи неговото виждане за \"Америка на първо място\", пише в. \"Ню Йорк таймс\". Уволнението на Тилърсън още повече отдалечава правителството на Тръмп от основното течение в икономиката и външната политика и го доближава до националистическите идеи, които вдъхновяваха предизборната кампания на президента през 2016 г., пише авторитетното издание. , отбелязва пък в. \"Вашингтон пост\". Президентът, прочул се с репликата си \"Уволнен си!\" от телевизионните риалити предавания, всъщност мрази да уволнява хората лично. Тилърсън научил за своето уволнение от изявление на Тръмп в Туитър часове след като се върнал от посещение в Африка. Изявлението беше направено минути след като \"Вашингтон пост\" пръв съобщи новината. На фона на оставката на Тилърсън на втори план остана назначаването за шеф на ЦРУ на заместничката на Помпейо - Джина Хаспъл. Според \"Известия\" всичко показва, че я е била препоръчана на президента лично от Помпео. Тя е в течение на всички текущи операции, дълго работи в структурата и е вземала участие в международните проекти на ЦРУ. По този начин Помпео запазва своето влияние в ЦРУ.  Изборът на Тръмп за шеф на ЦРУ - жена, измъчвала заподозрени Освен това издигането на жена за първи път на такава длъжност е политически плюс за Тръмп, който често е обвиняван в сексизъм. Това може също така да му донесе немалко женски гласове на междинните избори за Конгреса през ноември. \"Известия\" цитира експерти, според които голямо преимущество на Хаспъл е липсата на подробности за нейната биография. За нея не е известно почти нищо. Предполага се, че по руското направление тя ще се придържа към позициите на Помпео и ще се опира на мнението на експерти от разузнавателните среди в САЩ. Шефът на ЦРУ: Русия ще се меси и в изборите за Конгреса Помпео - момчето на милиардерите братя Кох Тилърсън е изненадан от решението на Тръмп да се срещне с Ким Изборът на Тръмп за шеф на ЦРУ - жена, измъчвала заподозрени", "date": "2018.03.14", "title": "\"Разместванията в Белия дом не вещаят нищо добро за Русия\""}
{"url": "http://clubz.bg/65399-putin_prechupil_bylgarite_v_krim", "text": "Това заяви специално за Клуб Z Рефат Чубаров. Той е председател на Меджлиса - парламента на кримските татари. Живее в изгнание в Киев, тъй като руските власти са му забранили да влиза в окупирания Крим. Чубаров бе в София за участие в конференцията \"4 години от окупацията на Крим: има ли изход от задънената улица?\". Тя бе организирана съвместно от Европейския съвет за външна политика и украинското посолство у нас. Кримски българи: Ние сме под руско робство \"В Крим правилно спряха българското тв предаване\" Под български лидери всъщност Рефат Чубаров има предвид само един човек - Иван Абажер. Той е представителят на Крим в Обществената камара на Русия. Гостът твърди, че днешният режим в Русия е още по-циничен от този в СССР, при който той е израснал. Председателят на татарския Меджлис потвърди, че властите в Крим са закрили българската телевизионна редакция. И смята, че следващата стъпка е да закрият Българския музей. А хора като Абажер се опитват да укрепят режима, като се опитват да докарат гости от България - желателно е да се политици, на окупирания полуостров. Гост на конференцията бе и българският вицепремиер Валери Симеонов. Той бе поканен от украинското посолство. И също разкритикува Русия в изказването си по време на дискусията. След което обаче изтъкна, че говори не като вицепремиер, а като лидер на Националния фронт за спасение на България (НФСБ) и като политик. Сидеров иска Симеонов да се извини за \"второразрядното съветско ченге\" Преди дискусията Валери Симеонов отново коментира пред журналисти скандала около посещението на руския патриарх Кирил у нас по случай 3 март: Вицепремиерът отново бе помолен да коментира думите на президента Румен Радев, че Кирил е дошъл у нас като духовен водач, а си е тръгнал като политик. \"В Крим правилно спряха българското тв предаване\" Сидеров иска Симеонов да се извини за \"второразрядното съветско ченге\"", "date": "2018.03.14", "title": "Путин пречупил българите в Крим"}
{"url": "http://clubz.bg/65394-inerkom_uvedomi_kzk_za_pokupkata_na_biznesa_na_chez_u_nas", "text": "\"Инерком България\" подаде днес уведомление по реда на чл.79, ал.1 от ЗЗК за осъществяване на концентрация по чл.22, ал.1, т.2 от Закона за защита на конкуренцията, чрез придобиване на контрол от страна на \"Инерком България\" ЕАД върху предприятия от групата на „ЧЕЗ а.с.\" в Република България, съобщиха от фирмата. Г-жа Върбакова да си каже. И без това сделката е невъзможна Планираната концентрация ще бъде осъществена въз основа на договор за покупка на акции, сключен на 23 февруари 2018 г. между „ЧЕЗ а.с.\" и „ЧЕЗ Бългериън Инвестмънтс Би Ви\" от една страна като Продавачи, и „Инерком България\" ЕАД като Купувач. Тази стъпка беше тема на проведените в средата на миналата седмица разговори в Прага между \"Инерком България\" и \"ЧЕЗ а.с.\", както и че тя е изискване по вече подписания договор между двете страни. Сделката за ЧЕЗ стигна до президента Земан По закон антимонополният регулатор трябва да провери обстоятелствата и да даде одобрени за сделката. В определени случаи, като продажбата на Общинска банка например, КЗК действа особено експедитивно, като излезе с одобрение седмица след подаденото уведомление. Освен КЗК, по сделката трябва да се произнесе и Комисията за енергийно и водно регулиране, но по закон КЕВР се произнася след финализиране на продажбата. Сделката за ЧЕЗ стигна до президента Земан", "date": "2018.03.14", "title": "\"Инерком\" уведоми КЗК за покупката на бизнеса на ЧЕЗ у нас"}
{"url": "http://clubz.bg/65388-g_ja_vyrbakova_da_si_kaje_i_bez_tova_sdelkata_e_nevyzmojna", "text": "Аз съм последният човек, който ще отрече правото на госпожа Гинка Върбакова и \"Инерком\" да станат собственици на българските активи на ЧЕЗ. Радвам се всеки път, когато български предприемач направи голяма крачка и смени лигата, в която се състезава. Нито ме притеснява, че КЕВР няма да има лостове, за да регулира и контролира дейността, макар че не трябва да се залита в краен оптимизъм. Да напомня само, че по-голяма част от правомощията на КЕВР са постфактум - т.е. белята може да се направи и чак след това да се предприемат спешни и коригиращи действия ( ). Това е смисълът на регулаторните правомощия на КЕВР, не да бъдат управляващи и да заместват мениджмънта. Но сделката е невъзможна без обществено разбиране и приемане, поне в частта прозрачност и видимост, на рисковете за обществото. На първо място, не мога да си затворя очите за очевидния факт, че от това, което се представя като структура и модел на сделката, госпожа Върбакова не е нито мажоритарен, нито дори контролиращ собственик. Както посочих, размерът на средствата под неин контрол е нищожен на фона на средствата, нужни за придобиване на активите. Не става въпрос за активите, които тя може да заложи, за да изтегли кредит, а за новите методологии за оценка на кредитните рискове, които са в сила от началото на 2018 година. Няма банка - нито в България, нито дори сега в Европа, която да приеме този риск, за да финансира сделка, която съвкупно отива над 700 милиона евро от базата, от която стартира госпожа Върбакова и \"Инерком\". Това ви го гарантирам. Следователно зад кадър има хора, които гарантират с лични или корпоративни гаранции тази сделка пред банките, за да ги освободи от кредитния риск. Но остават репутационният риск и съмненията за задкулисие, които ВИНАГИ имат за резултат субоптимално управление на подобни придобивания. Едни пари, вместо за инвестиции и развитие на компанията, отиват за смазване на нечии джобове. Номинално на регулатора му е все тая за колко и кой придобива, ако новата компания \"Инерком\" успее да изпълни лицензията си и потребителите си получават своето. Но не може да не се интересува от ключови и свръхрискови фактори по сделката, които могат да поставят под заплаха възможността на \"Инерком\" да изпълнява функциите си на собственик и притежател на лиценз. Примерно при обемите на декларирана печалба и ниво на дивиденти на компаниите на ЧЕЗ за последните години, от които ще трябва да се погасяват кредитите по придобиване, няма как \"Инерком\" и кредиторите ѝ да бъдат спокойни. Съгласете се, че е странно как компания без никакъв опит ще може да генерира по-големи печалби и дивиденти от прегорялата в битки ЧЕЗ в България. Идиоти кредитори също няма. Тогава или настъпва събитието Х и реалните кредитори стават реални собственици или... компанията \"Инерком\" фалира и банките назначават синдик. Колкото и ективно и бързо да реагира КЕВР, тя не разполага с паралелен мениджърски ресурс и готовност, които да осигурят и най-вече да гарантират непрекъсваемо и безпроблемно функциониране на пренос и търговия с електрическа енергия за над 2 милиона потребители. Докато КЕВР установи проблема и предпише мерки, минава време. Така че не разчитайте на КЕВР - поне не така ангро, както се спряга в медиите. Освен това забравете, че някой ще допусне държавата в сделката на \"Инерком\", нито че има смисъл от това, защото няма съмнение, че притчата за държавата и нейното участие служат по-скоро медийно, за да дадат индулгенция на сделката пред обществото. Предложението на БСП пък за национализация е толкова абсурдно и далеч от прагматичната полезност, че дори няма смисъл да се тълкува - нито могат, нито ще го направят, нито знаят за какво иде реч. Те там са по едрия макромащаб, но нямат никакъв опит в детайлните проекции на подобни сделки по придобивания, защото по техния сценарий или ще стигнем до загуби на стотици милиони, или до дело за държавна помощ в ЕК. Толкова са объркани предложенията в тази плоскост, че не си струва да се говори. Затова препоръката ми към госпожа Върбакова, за да не загуби тези 5 милиона евро гаранция, е да си каже за какво става реч и кой е реалният собственик. Ако не е за казване, да го смени, ако не може да го смени, да се върне към основния си бизнес. Нямам илюзии, че ще го направи. Затова и не очаквам сделката да се състои.", "date": "2018.03.14", "title": "Г-жа Върбакова да си каже. И без това сделката е невъзможна"}
{"url": "http://clubz.bg/65386-velikobritaniq_goni_23_ma_ruski_diplomati_zaradi_incidenta_sys_skripal", "text": "Великобритания ще експулсира 23-ма руски дипломати, след като Москва отказа да отговори дали е замесена в отравянето на бившия руски шпионин Сергей Скрипал, съобщи Би Би Си. Дипломатите, идентифицирани от Лондон като \"необявени служители на разузнаването\", имат една седмица да напуснат, обяви британската премиерка Тереза Мей след специално заседание на правителството. Лондон поиска също спешно свикване на Съвета за сигурност на ООН тази вечер, за да запознае членовете му с обстоятелствата и отговорността на Русия в отравянето на агента Скрипал. Наред с това Мей обяви, че ще се засилят проверките на руснаците, пристигащи на Острова. Ще бъдат замразявани авоарите на руски граждани, за които се смята, че могат да бъдат заплаха за националната сигурност. Поканата към руския външен министър Сергей Лавров да посети Великобритания е отменена. Министри и високопоставени лица няма да присъстват на световното първенство по футбол в Русия. Както е известно в полунощ изтече ултиматумът, даден на Русия от Тереза Мей, за отговор дали Кремъл има роля в нападението. Газът, отровил Скрипал, е 10 пъти по-смъртоносен от зарина Русия няма никакво отношение към инцидента с бившия полковник от ГРУ Сергей Скрипал, който е бил подложен на въздействието на нервнопаралитично вещество във Великобритания, заяви пред журналисти по-рано днес говорителят на Кремъл Дмитрий Песков, цитиран от ТАСС. Според говорителя на Кремъл, Москва е готова на взаимодействие за разследване на причините за произшествието. \"Гардиън\": 10 възможни санкции на Лондон срещу Москва за отровения шпионин В отговор на въпрос дали Москва не се опасява от международна изолация заради случая със Скрипал, Песков изтъкна:  И заключи: Точно обратно е мнението на американския държавен секретар Рекс Тилърсън, уволнен вчера от президента Доналд Тръмп. Досегашният първи дипломат заяви, че предстои още много работа, за да се отговори на \"обезпокоителните\" действия на Русия. В прощалната си реч Тилърсън каза, че руското правителство трябва много внимателно да прецени как действията му да служат най-добре на интересите на руския народ и света в по-широк план. Движението по сегашната им траектория което не е в интерес на никого, отбеляза той, цитиран от ДПА. Президентът Тръмп тази сутрин обяви, че смята, че Кремъл носи отговорност за отравянето на бившия руски шпионин. Полк. Скрипал е осъден през 2006 г. в Русия \"за държавна измяна\" за предаване на тайни на британската разузнавателна служба MI6. През 2010 г., след шпионски суап, заживява във Великобритания.  \"Гардиън\": 10 възможни санкции на Лондон срещу Москва за отровения шпионин", "date": "2018.03.14", "title": "Великобритания гони 23-ма руски дипломати заради инцидента със Скрипал"}
{"url": "http://clubz.bg/65390-hero_oficialno_otricha_che_shte_napuska_ludogorec", "text": "Димитър Димитров-Херо официално отрича, че има намерение да напусне \"Лудогорец\" през лятото с официално съобщение на сайта на клуба. Той нарича информации в медиите от последните седмици  Напоследък се заговори, че Херо не е щастлив в Разград. Проблемите му започнали в края на миналата година и се задълбочили с отпадането от \"Милан\" в Лига Европа. Не се адаптирал към порядките в клуба, имал разногласия в футболисти (например с Марселиньо) и с шефове. Играта на отбора в Първа лига не върви, което също подсилва спекулации, че нещо на \"Лудогорец арена\" не е наред. Димитров опровергава всичко това.", "date": "2018.03.14", "title": "Херо официално отрича, че ще напуска \"Лудогорец\""}
{"url": "http://clubz.bg/65391-mestan_vs_koshlukov_bihme_dps_v_germaniq_merkel_li_ni_pomogna", "text": "Лидерът на ДОСТ Лютви Местан се разгневи на вчерашно изказване на програмния директор на БНТ Емил Кошлуков в поредната му седмична изява като водещ на \"Още от деня\" по БНТ. Пресцентърът на партията разпространи съобщение, в което се настоява за право на отговор по повод твърдения на Кошлуков, че ДОСТ е създадена от президента на Турция Реджеп Ердоган и това обяснява защо е взела повече гласове от ДПС в тази страна на последните парламентарни избори. Местан изтъква, че ДОСТ е победила ДПС в съотношение 60:40 във всички държави от ЕС - Германия, Англия, Холандия, Белгия и др. и е нелепо да се твърди, че това е станало заради нечия високопоставена намеса. Ето пълният текст на отговора на ДОСТ:", "date": "2018.03.14", "title": "Местан vs Кошлуков: Бихме ДПС в Германия, Меркел ли ни помогна"}
{"url": "http://clubz.bg/65376-nqma_spasenie_ot_novichok_smyrtta_moje_samo_da_se_zabavi", "text": "- Откриватели на тази нервнопаралитична отрова са руснаците. Това датира от 80-те години на миналия век по времето на Съветския съюз. Това е най-силната известна досега отрова и близо пет пъти по-силна от VX. При VX знаем, че един литър е достатъчен да погуби един милион души. Новото и опасното при новичок е, че не е просто едно отровно вещество, а бинарно бойно такова. Това ще рече, че се състои от две безобидни вещества, които само при съчетание едно с друго се превръщат в силна отрова. Изходните вещества са пестициди, които безпроблемно се складират и предлагат на пазара. Новичок е тестван между 1991 и 1993 г. в Узбекистан. Това струва живота на руски инженер. Той получава тежки поражения на мозъка и органите, вследствие на които пет години по-късно умира. - Когато някой е бил в контакт с новичок, той не може да бъде излекуван. Дори ако се действа бързо, остават пораженията върху нервната система. Руснаците твърдят, че разполагат със средство, чрез което може да се спре увреждащото въздействие, но в действителност няма ефективно такова. Единствено може да се удължи времето до настъпването на смъртта. Газът, отровил Скрипал, е 10 пъти по-смъртоносен от зарина - Обикновено е фин прах. Възможно е с него да е бил посипан букет. Досега новичок не е бил използван. Ето защо не знаем как точно става това. - Руснаците форсираха разработването на новичок, тъй като могат да оспорват, че става въпрос за химическо оръжие. Те могат да кажат: \"Произвеждаме безобидни пестициди, нищо повече.\" За тях това е достатъчно като легитимация, макар да са подписали Конвенцията за забрана на химическите оръжия и са изпълнили поетия ангажимент да унищожат наличните арсенали. Още през 1987 г. Горбачов оповести, че Съветският съюз повече няма да разработва химически оръжия, наличностите ще бъдат унищожени. Имаше и договорка между външния министър Шеварднадзе и американския му колега Бейкър взаимно да се информират по процеса на унищожаването на химическите оръжия. Американците го спазиха, руснаците - не. Факт е, че руснаците продължиха тайно да разработват новичок. - Симптомите при Скрипал са недвусмислени. Беше ясно - става въпрос за нервнопаралитична отрова, а няма много такива. Естествено първоначално бяха направени изследвания, за да се разбере дали не става въпрос за зарин, което сравнително бързо беше отхвърлено. В крайна сметка остана единствено новичок, както и въпросът защо руснаците поемат по този път. Следите на тази отрова водят към Русия. Това е единствената държава, която доказано разработва новичок. Предполага се обаче, че и Северна Корея произвежда новичок. Това допълнително усложнява положението. Другият заподозрян би могъл да е Иран. Открити са следи от отровата, почти убила руския шпионин - При Иран и Северна Корея липсва мотив. Русия е единствената държава, която разполага с новичок и същевременно има мотив да убие Сергей Скрипал. Не може да се докаже, освен ако някой не проговори. Открити са следи от отровата, почти убила руския шпионин", "date": "2018.03.14", "title": "Няма спасение от новичок. Смъртта може само да се забави"}
{"url": "http://clubz.bg/65374-robotcheta_na_minimalna_rabotna_zaplata", "text": "Наближава моментът да завършите бакалавърска/магистърска програма в университет. Ако досега не сте си потърсили работа по специалността си, вече ви хрумва, че е време да го направите. Но започвате да се сблъсквате с реалността на пазара на труда – повечето работодатели искат да имате опит. Във всеки сайт за обяви за работа възможностите за хора без опит или с малко опит са основно в областта на нискоквалифицирания труд или пък им се предлага сезонна работа. За току-що завършващи висше образование в много професионални направления се предлагат основно стажантски позиции (най-често с неуточнено заплащане и неособено ясна трудова характеристика). И дори за такива позиции се търсят хора с поне година-две опит. В повечето сфери никой не желае тепърва да се занимава с обучение на кадри. А средното и дори висшето образование не подготвя готови квалифицирани кадри за нуждите на бизнеса. Това е основен проблем за българските работодатели, разкриват форуми като кампанията „Да! На българската икономика“, първата дискусия от която бе проведена през юни 2017 г. Последната анкета на Българската търговско-промишлена палата, проведена през 2017 г.,  показва, че в момента  . Подобни проучвания сред бизнеса показват също, че  . Точно тези, които не достигат. Ключът за решението на този проблем е в професионалното образование, смятат представители на бизнеса. Тоест средното образование да произвежда готови кадри, които да могат да влязат в компаниите в деня след дипломирането си… А защо не и по-рано? Дуалната система на обучение, която да съчетава теория с професионална практика, е отколешна мечта на индустрията у нас. Подобен метод на професионално средно образование би бил полезен и би решил в краткосрочен план проблема с липсата на “специалисти със средна квалификация и с професионално образование“. През последните години започва въвеждането му на практика. Въпреки старанието да бъдат привлечени в професионите гимназии обаче все по-малко ученици избират да излязат от училище с професия. В следващите 10 години хора с подобна квалификация ще бъдат ценни на пазара на труда и ще си намират лесно работа. Обучение по оцеляване Първата индустриална революция оставя без работа стотици хиляди хора. Преминаването от ръчно към индустриално производство продължава повече от век и въпреки това много хора трудно успяват да се преквалифицират и да намерят нова работа. Бързото развитие на технологиите днес обаче заплашва да остави без работа ниско- и средноквалифицираните кадри по-бързо, отколкото създава нови работни места. А идеята зад професионалното средно образование като такова е да произвежда готови кадри за индустрията… които обаче умеят да се справят със силно ограничен кръг от дейности, които много скоро могат да бъдат автоматизирани в много отрасли. Когато това се случи, какво ще стане с днешните младежи, които след години ще останат без работа? Вероятно ще разчитат на социалната система, докато работодателите отново ще са изправени пред глад за кадри. В недоволството на бизнеса от неподготвеността на току-що дипломираните ученици или студенти прозира също и нежеланието да се отделя ресурс за тяхното обучение. Логично е придобилият степен бакалавър по инженерни науки студент да има широк кръг от знания и умения. Но без професионален опит ще му бъде трудно да започне да ги прилага безупречно на новото работно място от ден първи. Затова е необходимо работодателят да инвестира в обучението му. Колкото повече, толкова повече От друга страна, гневът на бизнеса спрямо средното и висшето образование е донякъде оправдан. Остарелите програми често не предлагат адекватно на изискванията на съвременния пазар обучение. Друг проблем е (почти) пълната липса на практически ориентирани курсове най-вече в хуманитарните професионални направления. Пример от скромния ми личен опит – в първия семестър от обучението ми в специалност “Журналистика“ научих близо 20 определения на понятието “новина“, както и какви видове може да бъде тя, какви са изискванията спрямо едно събитие, за да бъде то новина, как може да се построи текстът на една новина... Едва във втория семестър (тоест пет месеца по-късно) започнахме да намираме новини и да пишем текстове, и то в рамките на 2 часа седмично. За теорията бяха отделени два пъти повече. При всички положения този и подобните му куриози обаче не изчерпват ролята на висшето образование. То трябва да подготви специалисти в дадена сфера, а  За работодателите е най-лесно да получат квалифицирани тесни специалисти, които са готови веднага да започнат работа. Средното и висшето образование в България обаче в най-добрия случай \"произвеждат\" млади хора с широка обща и специализирана култура, но с много малко умения да я прилагат на практика.    . Образователната система трябва да бъде реформирана и акцент да се постави върху придобиването на практически умения. Но мечтата от гимназиите и до голяма степен от университетите да излизат готови роботчета е неосъществима. Поне ако искаме след няколко години да не сме изправени пред същия проблем като днес. --- Елица Симеонова иска да пише смислени текстове по значими теми Колкото повече, толкова повече Елица Симеонова иска да пише смислени текстове по значими теми", "date": "2018.03.14", "title": "Роботчета на минимална работна заплата"}
{"url": "http://clubz.bg/65392-pet_problema_v_plana_na_evropa_sreshtu_falshivite_novini", "text": "Тази седмица бе публикуван докладът на Експертната група на високо равнище срещу фалшивите новини и дезинформацията в интернет. Той бе представен лично от европейския комисар по цифрова икономика и цифрово общество Мария Габриел, която още с встъпването си в длъжност обяви за свой приоритет борбата срещу фалшивите новини. Ето как Европа ще се бори срещу дезинформацията (ПЪЛЕН ТЕКСТ) Европейският съюз се занимава на най-високо равнище с този проблем, ангажирани са доказани и опитни експерти, отделено е много време, написан е доклад – с това добрите новини приключват. Преведен на разбираем български език, докладът ни казва, че Европейският съюз ще създава работна група след работна група, всички те ще пишат доклади, които ще препоръчват създаването на нови работни групи, които ще пишат нови доклади, а данъкоплатците ще поемаме разходите за тази самодостатъчна дейност. Докладът препоръчва изготвянето на Кодекс на практиките от всички заинтересовани страни. До месец юли Европейската комисия трябва да възложи изготвянето на Доклад за оценка на напредъка, а до края на септември ще се оценява готовността за изпълнение на Кодекса. Месец-два по-късно новият Доклад ще бъде публикуван, а после започва поредната оценка. От началото на 2019 г. Кодексът трябва да влезе в сила. През месец март 2019 г. Европейската комисия ще разшири проучването на темата. През юли 2019 г. идва втори доклад за напредъка... По същата бюрократична схема, с доклад след доклад, и правосъдието вече е реформирано, и ромите отдавна са интегрирани. Това е сарказъм, дано да е ясно. Основната препоръка в публикувания Доклад е създаването на Коалиция от заинтересованите страни, т.е. интернет платформите, медиите, гражданското общество чрез организации за проверка на факти (т.нар. Fact-Checkers) и журналистически асоциации, новинарските медии, академичните среди, националните и наднационални власти... Коалицията трябва да напише Кодекс на практиките. В него вероятно ще пише прекрасни неща, които всички ще се ангажират да спазват – т.е. саморегулация. По същата схема медиите в България се ангажираха с Етичен кодекс през 2004 г., който оправи веднъж завинаги медийния пейзаж в страната. И това е сарказъм. Саморегулацията е по желание и, както показва животът, винаги има достатъчно много играчи, които не желаят да са част от тази саморегулация и не спазват правилата. А и едва ли някой ще посмее да покани стратезите от Кремъл да подпишат Кодекса... Препоръките в доклада залитат към лесни решения като подпомагане на Fact-Checkers, обучения на журналисти и разработване на съобразени с различните възрасти подходи за увеличаване на медийната грамотност. Всяка от тези дейности е сериозно занимание, изисква подготовка, отдаденост и време. Но ако една „новина“ достигне до 100 човека, то нейното опровержение от Fact-Checker-ите достига до един човек. Факт. В учебниците по музика е включена и операта, но мнозинството продължава да харесва чалга или съответния национален еквивалент. А в последните 20 години съм станал свидетел на толкова журналистически обучения, че имам право да съм силно скептичен към този подход. Не е това пътят, вервайте ми. Докладът препоръчва създаването във всяка държава от ЕС на Центрове за изследване на дезинформацията, които да бъдат подкрепяни финансово от властите на национално и наднационално равнище. Това е изключително важна дейност, която ще води до повече познание. Този път няма никакъв сарказъм – изследванията са важни, но реалността също е важна. Едва ли остана нещо неизследвано в българското общество, много често именно с европейска помощ, но това не бе последвано от реални политики и промяна. Всяка сфера от живота може да бъде пример. Предстои да създадем заетост на множество експерти, които ще пишат множеството доклади. И какво от това? След всичко описано дотук, вероятно се питате: А какво стана с дезинформацията и фалшивите новини? С тях какво ще правим? Предстои ни твърде много да говорим по темата, вероятно да научим много нови неща, но това не изглежда да ни приближава до решение на проблема. Експертната група на Мария Габриел препоръчва Европейската комисия да разхлаби режима за държавна помощ и да стимулира правителствата да подпомагат финансово „плуралистичната медийна среда“ и „производството на новинарско съдържание“. Звучи много добре. Иронията тук обаче е, че самите експерти са посочили опасността: Дайте на правителствата от бившия социалистически лагер още пари за разпределяне на медии и им гледайте сеира. Не че не го гледаме с комуникационните пари по европейските програми, но сега нещата могат да ескалират до невиждани висоти. Нямам претенциите да знам най-верния отговор на този въпрос, но дългогодишният ми опит в медиите ми подсказва описаните по-горе проблеми. Като начало можем да обсъдим има ли механизъм, който да гарантира разпределяне на обществен ресурс за медии при зачитане на строги критерии за качество, в услуга на интереса на обществото да бъде информирано и без възможност за пряка политическа намеса – това е основният въпрос. А след това властите могат да се запитат дали службите вършат достатъчно работа за противодействие на проникването на нерегламентирано външно финансиране към медии и политически партии, чиято цел е да внушава страх и обърканост в обществото и да провокира антиевропейски настроения. Тези два въпроса са достатъчни за начало. И тук европейските институции и национални власти имат достатъчно, даже прекалено достатъчно работа. Но по-лесно е да не забелязваме очевидните проблеми, а вместо това да си пишем доклади и да създаваме работна група след работна група.", "date": "2018.03.14", "title": "Пет проблема в плана на Европа срещу фалшивите новини"}
{"url": "http://clubz.bg/65383-radev_za_chastnata_ohranitelna_dejnost_podobrqvame_pravilata_kmetovete_go_iskat", "text": "Промените в Закона за частната охранителна дейност са просто подобрение на правилата в момента. Това заяви вътрешният министър Валентин Радев пред журналисти в кулоарите на парламента днес. Цацаров vs властта: Частната охрана в градовете нарушава Конституцията Законът за частната охранителна дейност, който дава възможност на кметовете да сключват договори с частни охранителни фирми, беше пратен на Конституционен съд както от държавния глава Румен Радев, така и от главния прокурор Сотир Цацаров. Според обвинител №1 законът противоречи на принципите на правовата държава - според Конституцията (чл. 105) Министерският съвет е този, който е натоварен с отговорността да осигурява обществения ред. Опозицията пък обвини властта, че така абдикира от задължението да пази хората в градовете. Частни охранители ще могат да пазят градове и села Според него и досега местните управници са имали такива права, просто промените уточняват правилата. Частни охранители ще могат да пазят градове и села", "date": "2018.03.14", "title": "Радев за частната охранителна дейност: Подобряваме правилата, кметовете го искат"}
{"url": "http://clubz.bg/65384-obviniha_rusiq_v_opit_da_spasi_jivota_na_mejduzvezden_diktator", "text": "Странна история споделя Райън Джонсън в „Режисьорът и джедаите“ – 90-минутен документален филм за създаването на осмата част от епоса за битките между бунтовниците и Империята в „една далечна галактика“. Филмът бе прожектиран на фестивала SXSW на 13 март, а от днес е достъпен за всеки, който си купи вече появилия се на пазара „Междузвездни войни: Последните джедаи“ в дигитален формат, съобщава сайтът Film School Rejects. „Последните джедаи“ – всичко, заради което харесваме „Междузвездни войни“ Въпреки че става дума за документален филм, част от режисьорския разказ звучи не по-малко фантастично от някои приключения на Рей, Люк Скайуокър и Кайло Рен, а именно: опит на Русия да повлияе върху сюжета на филма. По думите на режисьора в ранен етап от производството на „Последните джедаи“ продукцията била атакувана от руски ботове в туитър. Направен бил опит да бъде контролирана определена част от сценария. Координирани около хаштага  , руските акаунти наводнявали всеки пост на Джонсън в ранните етапи на продукцията, за да се уверят, че любимият им герой ще оцелее. Отначало режисьорът се чудел защо руснаците искат да спасят Хъкс, но после негови сътрудници му подсказали – те винаги са харесвали авторитарните режими. Звездната премиера на \"Междузвездни войни: Последните джедаи\" (СНИМКИ) Генерал Хъкс е командир на космическата база „Старкилър“. Той ръководи операцията по унищожаването на Новата република, което доведе до смъртта на милиони. В ролята на генерала е Донал Глийсън. Персонажът се появи за първи път епизод VII – „Междузвездни войни: Силата се пробужда“. Тази новина напомня, че по правилата на добрия маркетинг около премиерата   е задължително филмът да бъде споменаван възможно най-често и по различни поводи. Звездната премиера на \"Междузвездни войни: Последните джедаи\" (СНИМКИ)", "date": "2018.03.14", "title": "Обвиниха Русия в опит да спаси живота на междузвезден диктатор"}
{"url": "http://clubz.bg/65368-chestito_sledovatelqt_govoril_za_shpickomanda_veche_e_obekt_na_disciplinarka", "text": "Бойко Атанасов - следователят, който през 2016 г. разбуни духовете, твърдейки, че в прокуратурата действа \"шпицкоманда\" към главния прокурор Сотир Цацаров, вече е обект на дисциплинарка. Прокурорската колегия на ВСС взе решение срещу него да се образува дисциплинарно производство, а в състава са Огнян Дамянов, Георги Кузманов и Калина Чапкънова, като докладчик ще е прокурорката, разследвала атентата в \"Сарафово\".   Няма шпицкоманда - Цацаров е прав, следовател Атанасов лъже. Точка След като ВСС реши, че твърденията на Атанасов нямат никаква стойност, той води истинска война с работодателя си - прокуратурата, в лицето на Следствения отдел. В момента обжалва заповед срещу него на шефа на СГП - Емилия Русинова, от 28 ноември 2017 г. Не е ясно какво съдържа заповедта на Русинова, тъй като дисциплинарната практика е тайна до влизане в сила окончателно на решението. Бойко Атанасов едновременно я обжалва и \"подава сигнал\" срещу заповедта до прокурорската дисциплинарна комисия на ВСС. На свое заседание на 19 декември м.г. комисията препраща срещу заповедта на административния ръководител на СГП. Т.е. Бойко Атанасов се озовава при Цацаров, срещу когото даде интервюта, че ръководел \"шпицкоманда\" за образуване на дела срещу \"неизвестен извършител\", които после се замразяват и размразяват по целесъобразност... Отделна подробност е, че Емилия Русинова е бивш ръководител на първи отдел \"Специализиран\" на СГП, който пряко ръководи работата на  1–ви сектор „Специализиран“ на Столичното следствие, преди на 27 юли да стане градски прокурор на София. Тоест тя е на поста през 2016 г., когато Бойко Атанасов изнася твърдения за т. нар. шпицкоманда и обвинява именно 1-ви сектор. Освен това на свое заседание на 15 януари 2018 г. дисциплинарната комисия всичко, което прави, е, че приема \"за сведение\" оплакванията на Атанасов, видно от протоколите от заседанията на комисиите. Бойко Атанасов: Прокурорите по КТБ получиха бонус от Цацаров В първите дни на февруари Атанасов бе гост при Сашо Диков в \"нереформираната\" още Би Ай Телевизия. Тогава той разказа, че в - водещия прокурор по КТБ, който междувременно оглави спецпрокуратурата. Самият Атанасов пък обвинява Гешев в \"пазарлъци с организирани престъпни групи\", \"срамни споразумения\"   и \"много смущаващи\" факти. Прокурорът по КТБ: Бойко Атанасов, като се снима до кофи за боклук, добре му се получава  После Гешев се е ожалил от него, стана ясно от същото интервю. Той допълни, че копия от материалите (за работата на етичните комисии срещу него, бел. ред.) не са му дадени, въпреки че ги е искал дори и през съда. След заседание на Етичната комисия на 21 февруари председателят на комисията Георги Кузманов заяви, че срещу Атанасов има множество сигнали и е уверил колегите си, че ще ги информира след проучване на случая. Бойко Атанасов: Угрозата е изключително голяма за всеки, който казва истината за прокуратурата По информация на \"Биволъ\" още етичната комисия на Апелативна прокуратура-София излиза със становище, че Атанасов не е колегиален по отношение на Иван Гешев, а Емилия Русинова не губи време и образува дисциплинарка на следователя. Бойко Атанасов даде  „Труд” на съд за клевета И така - до днешния ден... Според напомняне на сайта за разследваща журналистика \"Биволъ\" през февруари 2016 г. в разгара на скандала \"Белведере\" Атанасов разказа в серия интервюта, че в столичното следствие има шпицкоманда от магистрати под контрола на главния прокурор Сотир Цацаров. Те решавали делата, както поиска Цацаров. Според него там има три \"незаконни\" сектора, което позволява заобикалянето на случайния принцип за разпределение на делата. Най-проблемният сектор е първи \"Специализиран\" (тогава все още делата срещу лица с имунитет, министри, магистратии пр. са там, а не в спецпрокуратурата, б.р.). \"Правосъдие за всеки\" внесе във ВСС подписка в подкрепа на Бойко Атанасов Бойко Атанасов обясни, че там са съсредоточени най-верните на шефовете на прокуратурата следователи, които решават най-важните дела. Тези дела били държани \"на трупчета\", за да се активират в момента, в който това е нужно, казва магистратът. Етичната комисия на Висшия съдебен съвет се сезира, за да провери случая, но стигна до извода, че проблеми няма. Бойко Атанасов: Прокурорите по КТБ получиха бонус от Цацаров Прокурорът по КТБ: Бойко Атанасов, като се снима до кофи за боклук, добре му се получава  Бойко Атанасов: Угрозата е изключително голяма за всеки, който казва истината за прокуратурата Бойко Атанасов даде  „Труд” на съд за клевета \"Правосъдие за всеки\" внесе във ВСС подписка в подкрепа на Бойко Атанасов", "date": "2018.03.14", "title": "Честито: следователят, говорил за \"шпицкоманда\", вече е обект на дисциплинарка"}
{"url": "http://clubz.bg/65385-es_otpuska_vtori_transh_ot_%E2%82%AC3_miliarda_za_bejancite_v_turciq", "text": "Европейската комисия прие да отпусне втория транш от 3 милиарда евро за сирийските бежанци в Турция. По създадения през 2016 г. Механизъм за бежанците в Турция бяха преведени един милиард евро от бюджета на ЕС и два милиарда евро, предоставени чрез вноски на държавите членки. Комисията предлага тази схема да се запази и занапред. Турция чака 6 млрд. евро от ЕС по мигрантската сделка до 2018 г. Европейският съюз вече изпълни ангажимента си да предостави три милиарда евро за 2016 и 2017 г., като преди края на миналата година, т.е. само за 21 месеца, бяха изготвени програми, бяха поети задължения и бяха сключени договори за цялата сума, се посочва в прессъобщението на ЕК. С днешното решение се установява правната рамка за втори превод от три милиарда евро. Средствата от ЕС се влагат в проекти за посрещане нуждите на бежанците и приемните общности, особено за хуманитарната помощ, образованието, здравеопазването, общинската инфраструктура и социално-икономическата подкрепа. В Турция в момента има около 3.5 милиона сирийски бежанци. Благодарение на финансирането от ЕС досега 500 000 деца получиха достъп до образование, а 1.2 милиона бежанци получават месечни парични преводи. ЕС орязва предприсъединителните фондове за Турция През миналата година Европейският съюз оряза предприсъединителните фондове на Турция заради нарушаване на върховенството на закона и човешките права. Това обаче не се отнася за парите по мигрантската сделка, която цели ограничаване на миграционните вълни към Европа. ЕС орязва предприсъединителните фондове за Турция", "date": "2018.03.14", "title": "ЕС отпуска втори транш от  €3 милиарда за бежанците в Турция"}
{"url": "http://clubz.bg/65387-rumen_radev_prati_na_konstitucionniq_syd_smenite_na_kadri_v_sem", "text": "Президентът Румен Радев е сезирал Конституционния съд заради текст от Закона за радиото и телевизията (ЗРТ), засягащ смяната на кадри в Съвета за електронни медии. Става дума за законова разпоредба, действаща от 2010 г. до днес, стана ясно от съобщението на прессекретариата на държавния глава.  Президентът иска КС да установи разминаване с основния закон на чл. 24, ал 2 от ЗРТ. Разпоредбата гласи следното: Според държавния глава обаче има противоречие с конституцията  в това, че решението на Народното събрание за избор на член на СЕМ на мястото на някой с изтекъл мандат и указът на президента за смяна на човек от неговата квора влизат в сила едновременно, въпреки че периодът, през който Народното събрание и президентът са длъжни да обновяват своята квота, е различен. \"Денят започва с култура\" защитавало десни политически тези Всеки от петимата членове на СЕМ има мандат от 6 години, а заради начина на ротация в органа смяната на състава не става едновременно - тоест мандатите на членовете изтичат по различно време.  Проверка на Клуб Z показа, че тази година през лятото изтича мандатът на Мария Стоянова от СЕМ - назначена през 2012 г. от президента Росен Плевнелиев. Тоест Румен Радев трябва да посочи нов човек на нейно място през юни. Година по-късно - през лятото на 2019 г., пък изтича мандатът на Иво Атанасов - избран от парламентарната квота в медийния регулатор. Ако се следва в този случай логиката на закона, излиза, че номинацията на Румен Радев не може да встъпи в длъжност, преди парламентът да избере човек на мястото на Атанасов, чийто мандат обаче приключва година след този на Стоянова. Подобен казус с член на СЕМ, който дълго време не можеше да влезе във функциите си, имаше през 2015 г. Тогава Плевнелиев посочи за медийния регулатор с указ Бетина Жотева. Мандатът й обаче реално започна не тогава, а през април 2016 г., когато със сериозно закъснение Народното събрание благоволи да попълни своята квота в СЕМ. Членовете на СЕМ имат право на повторен мандат, но не пореден.", "date": "2018.03.14", "title": "Румен Радев прати на Конституционния съд смените на кадри в СЕМ"}
{"url": "http://clubz.bg/65397-kmetove_ot_kyrdjali_iskat_poveche_deca_da_uchat_majchin_turski_ezik", "text": "Кметове от област Кърджали поискаха да бъдат създадени условия за увеличаване броя на децата, изучаващи майчин турски език, съобщи БНР. На среща с министъра на образованието Красимир Вълчев те настояха в областния Инспекторат по образование да бъде назначен експерт по турски език, както и още учители, и за ясно фиксиране на броя на часовете по майчин език. Кметът на Кърджали Хасан Азис обясни:  \"Ако държавата в лицето на официалните институции - училищата, не се занимава с въпроса за изучаването на майчин турски език, тази ниша ще бъде заета от други органи, организации, неправителствени и всякакви други, които ще изкривят напълно изучаването на майчиния турски език\". Кметовете са изразили недоволство от негативните тенденции за драстично намаляване на изучаващите  майчин турски език през последните 25 години. \n\tКато една от причините за това те са посочили законовите уредби, приети през годините. В резултат на това, докато през 1992-93 година турски език в България  са изучавали 114 000 деца, днес броят на учениците, които го учат, е 6000.", "date": "2018.03.14", "title": "Кметове от Кърджали искат повече деца да учат майчин турски език"}
{"url": "http://clubz.bg/65378-po_iskane_na_cacarov_sydyt_zakri_fondaciq_pomagala_na_dost", "text": "Пловдивският окръжен съд уважи искането на главния прокурор Сотир Цацаров  и прекрати Това става ясно от съобщение на прокуратурата, след като през октомври обвинител № 1 поиска дерегистрацията на сдружението макар и от... съда в Кърджали. Цацаров поиска прекратяване на фондация, финансирала партия ДОСТ Той открива като притеснително анонимно дарени средства в размер на 100 000 евро. Наредител на превода е турската банка  , без данни за субекта на преведената сума. Получените средства сдружението \"Асоциация Бату платформ\" е използвало за закупуване на хранителни продукти - захар, брашно, ориз, макарони и др., разпределени в отделни пакети на обща стойност от по 30 лева. Те били раздавани по изборите за 44-то НС на български граждани с мюсюлманско вероизповедание,  Лютви Местан тогава енергично протестира, като отрече партията му да има нещо общо с \"Асоциация Бату платформ\", но бе буквално смачкан с разкрития от сайтове като \"Епицентър\", \"Гласове\", които се препечатваха взаимно, и т.н. БХК иска от Цацаров да прекрати Български воински съюз и БНД \"Шипка\" Интересна подробност е, че преди случая с \"Асоциация Бату платформ\", примерно правозащитниците от БХК отправиха искане до главния прокурор да дерегистрира \"патриотичните\" Български воински съюз и БНД \"Шипка\". Цацаров обаче не прецени, че трябва да отправи подобон искане до съда. БХК иска от Цацаров да прекрати Български воински съюз и БНД \"Шипка\"", "date": "2018.03.14", "title": "По искане на Цацаров съдът закри фондация, помагала на ДОСТ"}
{"url": "http://clubz.bg/65401-pravnata_komisiq_podkrepi_merki_na_bsp_sreshtu_domashnoto_nasilie", "text": "Парламентарната правна комисия прие днес на първо четене промени за борба срещу насилието над жени, предложени от БСП.  Председателят на БСП Корнелия Нинова представи законопроекта скоро след като левицата се обяви против Истанбулската конвенция, с тезата, че може да се вземат мерки срещу домашното насилие и без да се ратифицира международния документ. Те включват промяна в ключовия чл. 161, който описва кои престъпления прокуратурата продължава да преследва, независимо дали жертвата иска прекратяване или не. Сега в тях ще влиза и причиняване на средна телесна повреда от възходящ, низходящ роднина, съпруг, брат или сестра.  В момента ако в семейството е станала лека или средна телесна повреда, това не се преследва по общия ред, а с искова молба до съда. Много жени обаче ги оттеглят под заплаха или въобще не внасят такива.  Възражения имаше от Христиан Митев от \"Обединените патриоти\", който отбеляза, че това да не може да се оттегля подадена молба за домашно насилие не е приемливо, особено за близки семейни отношения. Подкрепи го представителката на Висшия адвокатски съвет адвокат Гигова: \"Да се набъркаме в живота на хората по такъв начин, че да ги лишим от възможността телесното увреждане да се поправя. Това ни се струва твърде пряка намеса в семейните и лични отношения.\" Същата теза се поддържа от становища на ВКС и Министерство на правосъдието, но прокуратурата е на друго мнение. В крайна сметка законопроектът получи солидна подкрепа - 16 гласува \"за\", само един - против. Други предложения на БСП за промени в НК обаче нямаха същия успех. Предложението им за премахване на кражбата по маловажност - според депутатите от левицата, като метод за борба с битовата престъпност - бе посрещнато с остри критики от другите партии и експертите. \"Имаме един несъразмерен подход - като махнем маловажността по отношение на кражбите и грабежите, но не и по други състави\", изтъкна първи Христиан Митев. Валя Гигова от Висшия адвокатски съвет допълни: \"Ние считаме, че предлаганите промени не са добро законодателно предложение. Тези състави са въведени, за да отразят степента на обществена опасност. Ако се премахне маловажността, ще се наказват по един и същи начин хора, откраднали имущество и на стойност 10 лева и 10 000 лева.\" Особена размяна на реплики имаше между председателя на комисията Данаил Кирилов и червения депутат Тодор Байчев. Байчев представи законопроекта, а после поиска дума за реплика. Кирилов изключи микрофона си и се обърна към своя колега с думите: \"Мислиш ли, че има какво повече да кажеш за тази глупост? От стенограмите ще те е срам.\" Байчев обаче смело защити предложението на партията си - с доводите, заложени в мотивите. Включи се и колегата му Крум Зарков, който изтъкна, че това не е съвършен закон, но докато народните представители търсят такъв, \"престъпленията стават\". И призова тези, които са готови да отхвърлят закона, да направят предложение за друг. В крайна сметка 8 депутати се въздържаха, трима гласуваха против, само шестимата от левицата подкрепиха законопроекта. От левицата искаха и да се премахне промяната на НК от преди само година - рецидивистите до тогава нямаха право да искат предсрочно освобождаване от съда, ако остават повече от 3 години от присъдата. Управляващите премахнаха тази бариера, БСП поискаха тя да се върне с довода, че не действа. Останалите депутати обаче не бяха на мнение, че една година стига за подобна преценка и отхвърлиха идеята.  Приети бяха предложенията на \"Обединените патриоти\" за разширяване на \"длъжностното лице\", така че да обхваща и защитава и служителите в горските стопанства, както и законопроект на Министерски съвет във връзка с корупционните престъпления. Той предвижда редица от мерки, сред които обвързване на понятията \"данъци с особено големи размери\" с фиксирани суми и равно третиране пред закона на ръководните кадри.", "date": "2018.03.14", "title": "Правната комисия подкрепи мерки на БСП срещу домашното насилие"}
{"url": "http://clubz.bg/65381-dyrjavata_pravi_svoq_firma_za_qzovirite", "text": "Държавата създава фонд и държавна фирма, за да финансира ремонтите и да стопанисва язовирите. Това става ясно от изявление на министъра на икономиката Емил Караниколов в Министерски съвет днес. Фондът ще генерира средства от държавния бюджет и от стопанската дейност на всички язовири, създава се за ремонт на язовирите и е част от внесените предложения за изменения на закона за водите, заяви Караниколов. Създава се и търговско предприятие, на което, по съгласие на общините, които не могат да управляват язовирите си, ще бъдат прехвърлени техните активи, за да не се случва така, че да няма пари за тях. Търговското предприятие се създава с пари от фонда и от държавния бюджет. Караниколов обясни, че се налага създаването на такова държавно предприятие, тъй като язовирите са публично държавна собственост и активите им няма как да са в актива на търговско дружество. В момента има 5700 язовира, от които повече от 4500 са на общините. В срок от един месец местните управи трябва да решат кои са тези язовири, които не могат да управляват, за да ги прехвърлят на държавната фирма. Някои от тях са създадени само с цел безопасност и не се стопанисват добре поради липса на средства. Другите изменения на закона включват категоризиране на язовирите голям/ малък и техните изисквания за експлоатация. Освен това ще се задължават собствениците и операторите им да правят аварийни планове. \"Общините са собственици на малко над 4500 язовира, а над 2000 от тях са малки водни обекти, които нямат капацитет на язовири, но се водят язовири и ние носим за тях същата отговорност, каквато носим за един много голям язовир\", поясни Георгиева. По думите ѝ, с промените в Закона за водите от 2016 година на общините са били наложени тежки и непосилни отговорности за управлението на всички тези язовири:  \"Защото има разлика дали язовирът е с размерите на една стая, или на едно населено място. Независимо от размерите ние сме длъжни да му назначим оператор, да контролираме ежедневно състоянието на водната маса в него. И ако ние нямаме никаква потребност от този язовир, ние не можем да го изпразним и той да престане да съществува. Повечето от тези обекти са празни\".", "date": "2018.03.14", "title": "Държавата прави своя фирма за язовирите"}
{"url": "http://clubz.bg/65389-borisov_3_dade_plajove_na_blizki_do_dogan_valentin_zlatev_i_bivshi_silovi_grupirovki", "text": "Четири апетитни плажа по Южното Черноморие раздаде днес правителството на концесия за 15 години на фирми, близки до ДПС, до генералния директор на \"Лукойл България\" Валентин Златев и до бившите силови групировки ВИС и СИК. Това става на фона на многократно изказваното от ресорния за туризма вицепремиер Валери Симеонов мнение, че бреговата ивица у нас се държи от групировки. Още в края на миналата година Симеонов изброи:  Кабинетът даде за срок от 15 години плажа в Росенец, където се простира т.нар. летен сарай на почетния председател на ДПС Ахмед Доган - двореца в Отманли. Новият стопанин е... фирмата, построила \"сарая\" - \"Хермес Солар\" ООД, близка до ДПС. От всички раздадени днес плажове най-скромна концесионна такса ще заплаща \"Хермес Солар\" - едва 12 092,40 лева. Валери Симеонов в нов пристъп на гняв: ГЕРБ и ДПС пак ни извъртяха Историята около тази концесия е любопитна покрай отказа на предишния й стопанин от конкурса за наематели. През май 2017 г. със заповед на министъра на туризма Николина Ангелкова дружеството бе посочено като новия наемател на \"Росенец-север\".  Как собственикът на \"Догансарай\" взе плажа на... \"летния сарай\" в Росенец 370-метровата брегова линия и плажна ивица е с площ от 9226 кв. метра и бяха отдадени под наем срещу сумата от 48 000 лв. годишно на \"Хермес Солар\". Компанията, която преди 2014 г. е била собственост на Хайрие Хаджийска, най-близкия сътрудник на покойния вече секретар на Доган - Ахмед Емин, \"печели\" търга с тайно наддаване за плажа на втора стъпка. Причината е, че класираната на първо място фирма се отказва. От документа не се разбираше какви са причините \"Томи-Ар\" ЕООД да не пожелае да управлява плажа през тази година - отказът е бил депозиран писмено в Министерството на туризма два дни след като печели търга и е издадена заповед и за това. Справка показва, че и в предишни години именно тази компания е печелила търговете и е оперирала на плажа. До появата на \"Хермес\". От \"Томи-Ар\" отказаха всякакви коментари за мотивите си да се откажат от спечеления търг. Самата история на \"Хермес Солар\", която иначе произвежда соларни панели, е любопитна. Компанията е създадена в началото на 2011 г. в София и сред акционерите е Хайрие Хаджийска. Това е дамата, която е работила с Ахмед Емин до самоубийството му през 2008 г. Компанията има кредити от КТБ. Според публикация от края на 2014 г. в блога \"Финансови смислици\" на Мирослав Иванов задълженията на компанията към банката са били погасени със заем от Първа инвестиционна банка.  Морският сарай на Доган официално има пристанище Строежът на морския сарай започва през 2014 г., а малко преди това в собствеността на \"Хермес Солар\" настъпват промени - трима от акционерите, в това число и Хаджийска заедно с брат си, вече не са част от компанията, а и досега управител и мажоритарен акционер е Снежана Карова. Тя е дъщеря на Kарамфил Каров, председател на общинския съвет в Девин (2011-2015 г.) и ръководител на местната структура на ДПС. В компанията остава един от предишните й акционери - руският гражданин Георгий Серопян. Днес на концесия за 15 години бе решено да бъдат дадени още три плажа по Южното Черноморие: \" Друго обаче е любопитно. \"Тера Тур\" е на бащата на Валентин Златев - Васил Златев.  \"Ауто фактор\" ЕООД е собственост на Кирил Спасов, който публикация на \"Капитал\" свързва с взривения през 2002 г. Димитър Димитров–Маймуняка, един от най-близките довереници на шефа на ВИС-2 Васил Илиев. Напрежение в мнозинството заради концесиите на плажовете \"Голден сендс бийч\" пък е собственост на Вйекослав Смрекар, който през годините е бил съдружник със знакови хора от СИК. Как собственикът на \"Догансарай\" взе плажа на... \"летния сарай\" в Росенец Морският сарай на Доган официално има пристанище Напрежение в мнозинството заради концесиите на плажовете", "date": "2018.03.14", "title": "\"Борисов 3\" даде плажове на близки до Доган, Валентин Златев и бивши силови групировки"}
{"url": "http://clubz.bg/65369-pak_pojar_v_arsenal_pak_jertva", "text": "26-годишен мъж е загинал, а друг на 46 години е пострадал с много тежки изгаряния при пожар в завод \"Арсенал\" в Казанлък, сигналът е бил подаден в 10.25 часа. Пожарът е избухнал в цех 130 на завод 3. На място са изпратени два екипа на пожарната. Огънят вече е потушен, започва разследване. Пострадалият е настанен в клиниката за изгаряния на болницата в Стара Загора. Министърът на вътрешните работи Валентин Радев съобщи, че са били нарушени изискванията за безопасност на труда, поради което е възникнал пожар. През последните години взривовете и жертвите в \"Арсенал\" са особено чести. Според данни от Главна инспекция по труда, в последните години са направени близо петдесет проверки в частната фирма и са констатирани над 460 нарушения на условията за безопасност на труда. От 2000 г. насам в България има повече от 20 инцидента с човешки жертви в предприятия от военнопромишления комплекс, като най-много от тях са в заводите на \"Арсенал” и в \"Миджур\" в Горни Лом. На 25 април 2016 г. двама души загинаха от раните си, получени при обгаряне, при възникнало запалване на машина в цех 120 на Завод 3 на територията на \"Арсенал\" в Казанлък. Загиналите са специалистът по производство на барути, 53-годишният инж. Върбан Димитров Пешков - технически-директор на Завод 3 и 41-годишният настройчик Румен Райчев. И двамата са дългогодишни служители на \"Арсенал\". На 6 юни 2015 г. един е загинал и четирима са тежко ранени след взрив на военен полигон на \"Вазовски машиностроителни заводи\" - Сопот. Взривът е станал на полигона в с. Анево. Загиналият е цивилен американски гражданин, чужденци са и двамата ранени, единия от които много тежко пострадал. На 14 април 2015 г. взривове разтърват Иганово. Инцидентът възниква в производствен цех на ВМЗ \"Сопот\" за термоглави. На 21 март 2015 г. около 19:30 ч. един от охранителите на Шести холандски склад на ВМЗ-Сопот, намиращ се в землището на село Иганово, подава сигнал за взривове. Пострадали няма. На 19 декември 2014 г. в с. Мъглиж избухва взрив на частен завод за боеприпаси. Загива един мъж на 51 години, а две жени и още един мъж са ранени. Експлозията става във фирма, специализирана в производството на патрони и ловни муниции. На 1 октомври 2014 г. взрив избухна в цех на \"Военен завод - Миджур\" в района на с. Горни Лом, община Чупрене, 15 души са изпепелени заради човешка грешка при утилизирането на боеприпаси. На 8 август 2014 г. в Костенец, в завод \"ТЕРЕМ - Цар Самуил\" ЕООД, по време на утилизация на боеприпаси искра предизвиква експлозия. Пострадалите са 10 души. На 28 февруари 2014 г. в цех 130 на Завод 4 на \"Арсенал\" край Мъглиж избухва взрив. Вследствие множество травми с около 98% изгаряния загива работещ в завода мъж. На 12 септември 2012 г. два взрива разтърсват за по-малко от денонощие военния завод \"Арсенал\" - Казанлък. Пострадали няма. На 5 юни 2012 г. при пътния възел \"Петолъчката\" край Ямбол започват серия от взривове в складове за разглобяване на снаряди, собственост на \"Берета Трейдинг\". Базата е бивш завод на \"Терем\" – Трявна. В момента на взрива в нея се намират 13 души, като седем от тях са ранени. На 10 януари 2012 г. избухва взрив в едно от поделенията на ВМЗ-Сопот в карловското с. Иганово. Пострадват двама мъже и една жена. Според изпълнителния директор, взривява се пресформата за иницииращо взривно вещество. При разследването на случая обаче е установено, че пресата не е почистена правилно и това довежда до проблема. На 12 ноември 2011 г. около 9 часа се взривяват бивши военни складове, намиращи се между Севлиево и с. Ловнидол. В складовете има около 3000 снаряда от калибър 152, няма химически и радиоактивни вещества и обгазяване на района. Няма пострадали хора. На 21 юни 2011 г. жена на 51 години е тежко ранена при експлозия във Военен завод 4 в с. Мъглиж - филиал на \"Арсенал\" АД. При взрива тя изгубва едната си ръка. На 3 февруари 2010 г. в завод \"Миджур\" в село Горни Лом, община Чупрене избухва пожар. Четирима служители на фирмата са пострадали. На 9 август 2008 г. в склад на военния завод \"Арсенал\"” в Казанлък избухва пожар, който води до взривове. В склада за готова продукция са съхранявани гранати. Няма жертви. На 3 юли 2008 г. около 6:30 ч. във военен склад за боеприпаси в поделение 18250 между Челопечене и Чепинци край София избухва взрив. Експлозиите продължават през целия ден. В поделението се съхраняват излишни за Въоръжените сили боеприпаси, които подлежат на утилизация. Щетите са около 8 млн. лева. На 30 ноември 2007 г. взрив в завод \"Миджур\". Нанесени са само материални щети. На 9 октомври 2007 г. при взрив в \"Арсенал\" загива 48-годишният Атанас Атанасов. На 23 май 2007 г. в завод \"Миджур\" в Горни Лом при експлозия на поточната линия в един от цеховете загива мъж на 28 години, а една 39- годишна жена е ранена. На 6 април 2006 г. в завод \"Миджур\" избухва пожар, при който загива инж. Илия Симов. През 2002 г. две експлозии, следствие от пожар, изпепеляват тогавашния цех за производство на тротил в завод \"Миджур\" - с. Горни Лом., но пострадали няма. На 9 юли 2000 г. между хасковските села Александрово, Константиново, Любеново, Родопи, Поляново и Брягово се разразява пожар. Привечер огънят се достига склад за боеприпаси в с. Иваново и довежда до взривове.", "date": "2018.03.14", "title": "Пак пожар в \"Арсенал\", пак жертва"}
{"url": "http://clubz.bg/65348-gazyt_otrovil_skripal_e_10_pyti_po_smyrtonosen_ot_zarina", "text": "Много вероятно е бившият руски двоен агент Сергей Скрипал да е отровен с веществото новичок. Това заяви британската премиерка Тереза Мей в понеделник. Тя обвини Москва, че стои зад инцидента със Скрипал и дъщеря му Юлия. От 4 март 66-годишният бивш полковник от руското военно разузнаване и 33-годишната му дъщеря са в тежко състояние в болница в южния град Солсбъри. Няма спасение от новичок. Смъртта може само да се забави Русия и САЩ имаха най-големите програми за химически оръжия в света. Москва приключи унищожаването на декларираните си пред ОЗХО запаси през миналата година. Вашингтон е във финалните етапи на унищожаването на своите запаси.  От ОЗХО заявиха, че са силно обезпокоени от отравянето на Скрипал, предадед агенция Франс прес. Шпионинът Скрипал се страхувал за живота си Отровените с новичок могат спокойно да бъдат смятани за мъртви. Този страшен извод направи в интервю за в. \"Дейли телеграф\" живеещият в САЩ руски химик Вил Мирзаянов. Той е смятан за един от създателите на отровното вещество. Според него отровителите имали два компонента на новичок и са ги смесили малко преди да използват получения аерозол за отравянето на Сергей Скрипал. Единствената причина бившият шпионин и дъщеря му да са още живи е фактът, че те са се намирали близо до военен център на британската армия и много бързо са получили противоотрова. Това изтъкват военни източници в Обединеното кралство. Открити са следи от отровата, почти убила руския шпионин След инцидента в Солсбъри бяха изпратени над 250 командоси и антитерористични части, които търсиха и следи от веществото, каквито бяха намерени в ресторанта, където са били по-рано Скрипал и дъщеря му. Освен това британските власти съобщиха, че ще проверят гробовете на починалите по-рано съпруга и син на руския шпионин. Експерт: Отровата за Литвиненко се произвежда само в Русия Шпионинът Скрипал се страхувал за живота си Открити са следи от отровата, почти убила руския шпионин Експерт: Отровата за Литвиненко се произвежда само в Русия", "date": "2018.03.14", "title": "Газът, отровил Скрипал, е 10 пъти по-смъртоносен от зарина"}
{"url": "http://clubz.bg/65371-%E2%80%9Enie_sme_samo_naprednala_poroda_majmuni_na_malka_planeta_okolo_sredna_zvezda", "text": "Стивън Хокинг вдъхновяваше милиони, защото обясняваше Вселената на достъпен език. Астрофизикът написа редица научни книги, сред които „Кратка история на времето“, „Черни дупки и млади вселени“, „Светът накратко“… придобили изключителна популярност. Приживе умът му бе скитник между звездите, а днес той и физически се пресели сред тях. Гениалният Стивън Хокинг издъхна на 76 г. В памет на Стивън Хокинг събрахме някои от неговите прозрения:", "date": "2018.03.14", "title": "„Ние сме само напреднала порода маймуни на малка планета около средна звезда...\""}
{"url": "http://clubz.bg/65377-naj_shtastlivite_hora_prez_2018_g_jiveqt_vklasaciq", "text": "Финландия оглави тази година класация на ООН на държавите, където хората са най-щастливи, предаде Асошиейтед прес. Норвегия и Дания са на второ и на трето място в Петия годишен доклад на ООН за щастието по света. Скандинавските страни традиционно окупират челните позиции в класацията, изготвяна по случай Международния ден на щастието, 20 март, съобщи БТА. Миналата година първа бе Норвегия, а по-миналата - Дания. България е на 105-о място от 156 държави, непосредствено след Египет и Палестинската автономия и преди Сиера Леоне. Класацията е основана на фактори като средната продължителност на живота, социалната подкрепа и корупцията. Тази година за първи път в уравнението са включени и мигрантите. Един от авторите на доклада, почетният професор по икономика в Университета на Британска Колумбия Джон Хелиуел, определи като най-поразителната констатация тази година \"забележителната съгласуваност между щастието на имигрантите и местните\" хора. \"Тези, които се преместват в по-щастливи страни печелят, а онези, които отиват в по-малко щастливи страни - губят\", обобщи той. Мейк Викинг, главен изпълнителен директор на копенхагенския Институт за изследване на щастието, коментира, че разликите в щастието на мигрантите \"показват, че условията, в които живеем, са от важно значение за нашето качество на живот, че щастието не е само въпрос на избор\". Викинг обясни челните позиции на скандинавските страни с това, че те създават подходящи условия за добър живот. Техните жители се радват на достатъчно лична свобода и социална сигурност, които надделяват над факта, че те плащат едни от най-високите данъци в света, отбеляза той. Според него скандинавските страни \"са добри в това да превръщат богатството в благосъстояние\". Съединените щати са отстъпили от 14-о на 18-о място. Авторите на доклада обясняват това с няколко фактора - влошаването на кризата в здравеопазването, епидемията от затлъстяване, големия брой наркозависими и страдащи от психически разстройства. Те отчитат и по-голямото неравенство в доходите в сравнение с други богати страни.", "date": "2018.03.14", "title": "Най-щастливите хора през 2018 г. живеят в...(КЛАСАЦИЯ)"}
{"url": "http://clubz.bg/65366-inspekciqta_po_truda_vleze_v_bi_aj_televiziq", "text": "Главната инспекция по труда (ГИТ) влезе в телевизия Би Ай Ти. ГИТ се е самосезирала по публикации за забавените заплати на журналистите в прясно продадената медия. Както Клуб Z писа, служителите на телевизията получиха през миналата седмица, след голямо забавяне, половината от възнагражденията си за януари. Все още чакат останалата половина за този месец, както и цялата заплата за февруари. След \"рестарт\"-а в Би Ай Телевизия чакат заплати Вчера е трябвало да има среща на ръководството с журналистите, но тя се е провалила с обяснението, че новият управител Мирослав Янев \"се почувствал зле и е в болница\". Днес е била насрочена нова такава. Янев се появил малко след като инспекторите на ГИТ влезли в сградата. Те поискали от журналистите да декларират, че не са получили заплатите си. На последвалата среща Янев обяснил пред екипа, че е получил \"микроинсулт\". Поел ангажимент всички възнаграждения да бъдат изплатени утре, четвъртък. Първо обаче обяснил на журналистите, че закъснението на заплатите им не било чак толкова голямо. Но пък ако лично той се намирал в тяхната позиция, щял сам да води \"революцията\". При по-ранен разговор, отново с журналисти от телевизията, на въпрос защо банката бави повече от седмица превода, новият собственик отвърнал: Инспекторите на ГИТ са си тръгнали. Срещата с екипа продължава. В нея участват Янев, както и един от управителите - Веселин Иванов, познат на публиката като съветник на вицепремиера в кабинета \"Орешарски\" Зинаида Златанова. В прессъобщение до медиите, разпратено по-късно, ръководството на “Би Ай Телевизия” ЕООД съобщава, че телевизията е в процес на бизнес трансформация и подготовка на новата си програмна схема. \"Има забавяне на част от заплатите на служителите на телевизията за януари 2018 по технически причини и няма проблем с финансирането на проекта\", се казва там. При проверката освен за неизплатени възнаграждения ще се проверява и дали към момента на прехвърлянето на дружеството собствениците са имали задължения към работещите в телевизията, съобщават от инспекцията по труда. Това зависи от факта дали възнагражденията за януари са били дължими тогава. Ако се установи, че дружеството е прехвърлено в нарушение на закона - на базата на подадена от бившите собственици декларация с невярно съдържание за липса на задължения, ГИТ ще се възползва от правомощията си да информира прокуратурата. Информацията за извършената сделка по продажбата се появи в началото на февруари. По договор повечето от журналистите получават заплатите си до 25-о число, но има и такива, на които заплатите трябва да бъдат изплатени до 10-о и такива - до 15-о. Пред Клуб Z Янев обясни, че всички ведомости са били предадени на ГИТ, всички заплати ще бъдат преведени утре. Утре се очаква да приключи и проверката на инспекцията по труда. В момента се работело и по идеите за новата програмна схема, която щяла да е насочена предимно към младежката аудитория. Публицистичното предаване \"Хайд парк\" също можело да намери място в нея. В началото на февруари бе обявено, че българските емигранти в САЩ братята Павел и Румен Вълневи са продали телевизията, която основаха през 2015 г. на \"Интерактив ТВ Системс България\". Новият управител - телевизионният продуцент Мирослав Янев, е работил по тв форматите \"Стани богат\", \"Семейни войни\" и \"Столът\", които бяха излъчвани по Нова телевизия. След 2010 г. той е изпълнителен директор на продуцентската компания MediaPro Entertainment, която е част от СМЕ (Central European Media Enterprises), собственик на бТВ. Телевизия Би Ай Ти започна да излъчва на 14 септември 2015 г. Тя бе насочена към българската емигрантска общност в САЩ и останалите държави по света. Студиата на телевизията са в Чикаго и в София. Водещ на централните новини е звездата на CNN Ралица Василева, а основен консултант на проекта бе бившият директор на Ефир 2 на БНТ и прессекретар на президента Петър Стоянов Нери Терзиева. Първото, което направи новият собственик, бе да спре излъчването на предаванията. Оставени бяха само новините и спортните емисии. Новата управа съобщи, че това се прави с оглед пълния рестарт на телевизията, която щяла да се ориентира към интерактивно излъчване. По-късно през деня ръководството на телевизията излезе с позиция:", "date": "2018.03.14", "title": "Инспекцията по труда влезе в Би Ай Телевизия"}
{"url": "http://clubz.bg/65372-gospojo_federalna_kanclerka_jelaq_vi_sila_uspeh_i_bojiq_blagosloviq", "text": "Той произнесе окуражителните си думи, след като оповести резултата от избора на Ангела Меркел – за четвърти пореден път. Това стана цели 171 дни, или близо 6 месеца, след общите избори, проведени на 24 септември 2017 г. Изборът по конституция е таен. Бюлетина за Меркел пуснаха 364-ма депутати при необходим минимум от 355 гласа. Това е така нареченото канцлерско мнозинство. Независимо дали в залата присъстват или не всичките 709 народни представители, кандидатът трябва да получи гласовете на половината избрани депутати плюс един. Подадените днес бюлетини бяха 692, четири от които невалидни, или 688 редовни. Против кандидатурата на Меркел гласуваха 315 души, деветима се въздържаха. Ангела Меркел - от \"трудова злополука за ХДС\" до върховете на властта Резултатът на Меркел е впечатляващ с леко горчив привкус. Броят на депутатите от новата управленска коалиция е 399 души. 364 гласа \"за\" означава, че 35 души са й обърнали гръб. Поради тайната на избора не може да се посочи дали Меркел е получила червен картон и от средите на нейния Християндемократически съюз (ХДС). По време на гласуването на официалната трибуна беше 89-годишната майка на Меркел - Херлинд Каснер, която е вдовица. Голямо изключение беше присъствието на съпруга на канцлерката проф. Йоахим Зауер. Нито един път - от първия й избор за правителствен ръководител през 2005 г. досега, той не е стъпвал в Бундестага. Не бързайте да отписвате Ангела Меркел Веднага след избора Ангела Меркел се отправи към двореца \"Белвю\", където федералният президент Франк-Валтер Щайнмайер й връчи указ за назначаването за канцлерка. Всеки момент се очаква Меркел да положи клетва пред членовете на двете камари на германския парламент – Бундестага и Бундесрата. Процедурата се ръководи от председателя на Бундестага Волфганг Шойбле. Предстои президентът Щайнмайер да връчи днес укази за назначаване и на министрите от новия кабинет на Меркел – широка коалиция на десницата със социалдемократите. След това те също ще положат клетва пред Бундестага. За 17 часа днес е насрочено първото заседание на новото правителство. Не бързайте да отписвате Ангела Меркел", "date": "2018.03.14", "title": "\"Госпожо федерална канцлерка, желая ви сила, успех и Божия благословия\""}
{"url": "http://clubz.bg/65360-s_detski_stihcheta_sdvr_bori_telefonnite_izmamnici", "text": "В смехотворен клип в рима от СДВР обясняват на възрастните хора как да се предпазят от телефонните измамници. Публикуваме стихотворението със запазената пунктуация на създателите му: \"Бабо, дядо, запомни,  ако телефона ти звъни с тревожни новини мними полицаи, лекари, сестри, те приканват със лъжи. Плик със злато ценности пари през балкона ще им хвърлиш ти. Вие спокойстие запазете, телефона бързо затворете, на съседи, близки и роднини разкажете. От мобилен телефон само 112 наберете и от полицията ще разберете как от измамниците да се отървете!\" Последните две строфи се произнасят хорово от децата, от чиито две страни седят полицайка и полицай. Не е известно кой е създателят на видеото, което поразява със своята (кон)гениална простота.    В края на февруари т.г. беше обявено, че \"до дни\" тръгва нов проект на МВР за предотвратяване на телефонните измами чрез сметките за ток. Те ще съдържат предупредителни надписи. Данните показват, че само за 2017 година измамниците са взели от българските граждани около 5 милиона лева.", "date": "2018.03.14", "title": "С детски стихчета СДВР бори телефонните измамници"}
{"url": "http://clubz.bg/65367-prokuraturata_v_sasht_iska_smyrt_za_19_godishen_strelec", "text": "Прокуратурата на щата Флорида ще поиска смъртна присъда за 19-годишния Николас Крус, предаде телевизия \"Фокс нюз\". Крус се призна за виновен в убийството на 17 души в училището \"Марджъри Стоунмен Дъглас\" в град Паркленд на 14 февруари. Обвинението вече е уведомило съда, че ще иска най-тежкото наказание. Поредното заседание на магистратите ще бъде тази вечер българско време. Стрелба в гимназия във Флорида, потвърдени 17 убити (ВИДЕО, СНИМКИ) Николас Крус извърши масовото убийство в училището, откъдето преди време е бил изключен заради проблеми с дисциплината. Той избяга, но бе заловен час по-късно. Младежът така и не е дал разумни обяснения за престъплението. След трагедията в Паркленд президентът Доналд Тръмп заяви, че не е зле учителите да бъдат въоръжени, но оръжието им да бъде скрито. Той дори първоначално даде идеята да се вдигне минималната възраст, на която човек де може да купува оръжие, но после се отказа от нея. Междувременно учител стреля по погрешка в час по публична безопасност в град Салинас, щата Калифорния, съобщи в. \"Ю Ес Ей тудей\". В началото бе съобщено, че трима ученици са били ранени. По-късно от полицията обаче заявиха, че няма пострадали. Властите не съобщават с какво оръжие е боравил преподавателят Денис Алекзандър. Занятията били прекъснати, но за кратко.", "date": "2018.03.14", "title": "Прокуратурата в САЩ иска смърт за 19-годишен стрелец"}
{"url": "http://clubz.bg/65345-moje_li_parite_ot_hazart_da_otivat_i_za_kultura", "text": "Може ли част от отчисленията от печалбите от хазарт да отиват освен за спорт - и за култура? Отговорът е \"да\", но само ако управляващото мнозинство възприеме предложенията на синдиката на артистите в изменения в Закона за хазарта.  От Професионалния синдикат на българските артисти (ПСБА) предлагат средствата, с които сега се \"облагат\" организаторите на хазартни игри, да се разпределят не само към спортното министерство, но и към Министерството на културата. По закон сега организаторите на хазартни игри са длъжни да правят годишни вноски за социално отговорно поведение. Организаторите на онлайн залагания внасят 50 000 лв., тези на игри в игрално казино - 10 000 лв., а всички останали - 5000 лв. Тези средства постъпват по бюджета на Държавната комисия по хазарта, а оттам в Министерството на младежта и спорта и би трябвало да се разходват за финансиране на одобрени проекти за младежки дейности. Средствата от това перо обаче не са никак много - около 3 милиона лева годишно. Иначе спортът получава финансиране и от Българския спортен тотализатор. А по сега действащия закон в бюджета на Министерството на културата ежегодно се превежда целева субсидия за Национален фонд \"Култура\" в размер на 10% от внесената в предходната година държавна такса, която сега организаторите на хазартни игри правят за направени залози и за лицензи. От ПСБА предлагат размерът на отчисленията да се запази, но към спортното ведомство като бенефициент да се добави и Министерството на културата. Автор на проекта за изменения е известният актьор и озвучител Емил Емилов, познат и в политиката като кандидат на Българската социалдемократическа партия за депутат и районен кмет в София. По думите му идеята е била приветствана от министъра на културата Боил Банов, с когото разговаряли в понеделник. От ПСБА са водили разговори и с депутата от ГЕРБ и техен колега актьор Евгени Будинов. Засега идеята среща подкрепата на партия \"Воля\" на Веселин Марешки. Формацията на бизнесмена и зам.-председател на парламента организира в четвъртък в Народното събрание дискусия по предложенията на професионалната актьорска организация. По думите на Емилов заявка за участие са направили както от Българската асоциация за хазартни и развлекателни игри, така и известни представители на кино и театралните среди като режисьора Теди Москов. Синдикатът на артистите е все още млада организация и членската й маса наброява около 200 души. Засега не е обвързан с двата най-големи профсъюза КНСБ и \"Подкрепа\".", "date": "2018.03.14", "title": "Може ли парите от хазарт да отиват и за култура"}
{"url": "http://clubz.bg/65362-bsp_i_gerb_v_simbioza_syzdadoha_komisiq_da_razsledva_sdelkata_za_chez", "text": "Обрат - две седмици след като от БСП поискаха създаване на анкетна парламентарна комисия, която да разследва сделката за продажба на ЧЕЗ на \"Инерком\", от ГЕРБ изненадващо обявиха подкрепа за идеята. И не само - Народното събрание се зае с формирането на специализирания временен орган незабавно. Цялата процедура отне около 30 минути. И не само - председател на комисията по сделката между ЧЕЗ и дружеството на Гинка Върбакова ще е депутат от БСП - зам.-председателят на групата на левицата Жельо Бойчев. От ЧЕЗ смятат, че \"Инерком\" няма да плати за сделката Първо Драгомир Стойнев от левицата поиска точка в дневния ред за седмицата, посветена на продажбата на електроразпределителното дружество, която е тема № 1 от обявяването й насам в началото на заседанието на парламента днес. Веднага на трибуната излезе председателят на депутатите от ГЕРБ Цветан Цветанов и обяви подкрепа. Социалистите на свой ред атакуваха - щом има подкрепа от властта, то към формиране на разследващата комисия да се пристъпи незабавно. И пак получиха подкрепа. БСП даде сделката за ЧЕЗ на прокуратурата Щом проектът за решение за създаване на комисия за \"установяване на всички факти и обстоятелства във връзка с планираната продажба на дружествата на \"ЧЕЗ Груп\" в България\", внесен от БСП на 28 февруари, бе прочетен, Димитър Лазаров от ГЕРБ направи \"редакционно предложение\" - в наименованието на временния орган да се запише, че освен текущата сделка трябва да се провери и процесът на приватизация на енергоразпределителното дружество. Тук в дискусията се включи Рамадан Аталай от ДПС. И въпреки това всички гласувания по темата продължиха все така единодушно. Анкетната комисия ще е на паритетен принцип - по равен брой депутати от всяка от петте парламентарни групи - както бяха предложили от БСП. От ГЕРБ само смениха бройката на представителите - те ще са не по двама, а по трима.  Светкавично се пристъпи към предложения за членове на новия орган, който ще проверява сделката между ЧЕЗ и Гинка Върбакова, както и приватизацията на ЧЕЗ. Единствено левицата направи предложение за председател на комисията в лицето на Жельо Бойчев. И това мина без дебати.  В крайна сметка за около 30 минути казусът беше решен, а новата комисия получи едномесечен мандат за работата си. Добавката с проверка на приватизацията е любопитна - още като гръмна скандалът с продажбата на ЧЕЗ на \"Инерком\" на Върбакова, а БСП атакуваха властта, че стои зад странната сделка и купувач, Бойко Борисов обвини левицата, че е замесена в раздържавяването на ЕРП-тата. Това обаче не е вярно - 67% от акциите на бяха продадени по времето на кабинета \"Сакскобургготски\", в който участваха НДСВ и ДПС, а БСП бе в опозиция. Миноритарният дял акции на държавата в ЧЕЗ пък бе продаден чрез борсата по времето на първия кабинет \"Борисов\". Нека в парламента всичко стане ясно. Така премиерът Бойко Борисов коментира създаването на временна анкетна комисия в Народното събрание, която ще разнищва приватизацията и планираната продажба на активите на ЧЕЗ в България. От това, което чух вчера от ръководството на ЧЕЗ, единственият незаподозрян съм аз, заяви Борисов по повод медийни изявления на председателя на Надзорния съвет на чешката компания Вацлав Пачес. Заради протести, свързани със сметки за ток на ЧЕЗ през зимата на 2012-2013 г. Борисов подаде оставка през февруари 2013 г. В същото интервю Пачес казва, че ЧЕЗ очаква решение по арбитражното дело, което компанията води срещу България във Вашингтон, защото според мениджърите на ЧЕЗ действията на българското правителство са навредили на компанията в България и те се надяват да възстановят част от загубите.  \"Оттук нататък - Дончев, Горанов и Петкова, направете с юристите на своите министерства много ясен план и стратегия. Хубаво е, че и тази комисия я има, да се отработи, за да може тази манипулация на обществото най-после да се премахне“, поясни премиерът. Преди заседанието премиерът честити рождения на вицепремиера Валери Симеонов, като му пожела да е жив и здрав. БСП даде сделката за ЧЕЗ на прокуратурата", "date": "2018.03.14", "title": "БСП и ГЕРБ в симбиоза - създадоха комисия да разследва сделката за ЧЕЗ"}
{"url": "http://clubz.bg/65363-kak_se_smazva_chastnik_ot_nap_imam_pyrvoklasnichka_v_petyk", "text": "В продължение на месеци собственик на малка фирма за разнос на плодове и зеленчуци е рекетиран брутално от бивши и настоящи служители на Националната агенция за приходите (НАП), разкри предаването \"Господари на ефира\" по Нова тв. Пред камерата потърпевшият Хюсеин Колаксъзов разказва как сметките и транспортът му са запорирани от   след извършена ревизия. В продължение на месеци Лозанов изнудва бизнесмена. Дори, без да се притеснява, му дава банкова сметка, в която да се превеждат част от парите и на която е титуляр. Свързва го и с , която е бивш служител на НАП. Тя поискала хонорар от 700 лева, за да... каже на Колаксъзов, че трябва да продължи да плаща на работещи в агенцията, за да продължи да развива бизнеса си. Лозанов също обяснява на бизнесмена, че трябва да брои пари за по-висшестоящите в НАП, за да му се помогне. Първоначално търговецът платил 3000 лева. След това му поискали още 5000 лева, за да \"не стане по-лошо\". Но държавните бирници го \"доят\" безогледно и с по-малки суми:  става ясно от комуникацията, която Колаксъзов прилага. След излъчването на материалите по темата репортерът на \"Господарите\" Боби Ваклинов се срещна с говорителя на НАП Росен Бъчваров. Той заяви, че категорично не приема подобни корупционни практики и агенцията съдейства на прокуратурата. Целият отдел, в който работел Лозанов, бил подложен на проверки. А самият главен публичен изпълнител вече е уволнен. Засега не се е чуло Висшият адвокатски съвет да е предприел стъпки срещу адвокатката. По-късно от прокуратурата разпространиха съобщение, че и тя, както и главният извършител се разследват в досъдебно производство:", "date": "2018.03.14", "title": "Как се смазва частник от НАП: \"Имам първокласничка  в петък...\""}
{"url": "http://clubz.bg/65365-shte_riskuvat_li_sasht_da_nanesat_udar_po_damask", "text": "Военното ръководство на Русия си запазва правото да отвърне на евентуални удари на САЩ срещу Дамаск и неговите предградия. Както заяви началникът на Генералния щаб - първият генерал в армията Валерий Герасимов, на Москва ще се наложи да реагира, в случай че животът на руските военнослужещи в Сирия бъде заплашен. В експертните среди отбелязват, че ако американците се решат на такъв удар, то те едва ли ще изберат района, в който се намират руските въоръжени сили. Шефът на Генщаба съобщи: военното министерство разполага с данни, че сирийските групировки (той не уточни кои) се готвят да инсценират използване на химическо оръжие. Като ответна мярка, добави той, Вашингтон \"планира да нанесе ракетно-бомбен удар по правителствените квартали на Дамаск\". САЩ пак обмислят удари срещу Сирия Руската страна постоянно се опитва да изпревари събитията, предупреждавайки за готвещи се \"провокации с използване на химическо оръжие в Сирия. Така например през цялата 2017 г. руското външно министерство редовно публикуваше подобни съобщения. Москва не може да бъде убедена от аргументите на западните страни за вината на силите, лоялни на официален Дамаск, за използване на забранени вещества. На Конференцията по разоръжаването в Женева, която се състоя в края на февруари, руският външен министър Сергей Лавров заяви: Нека да напомним, че за възможен военен отговор от САЩ заяви постоянната представителка в ООН Ники Хейли. Хейли отбеляза: \"Ние също така предупреждаваме всяка страна, която иска да налага своята воля чрез химически атаки и непоносими страдания, което особено се отнася за сирийския режим: САЩ както и досега са готови да действат, ако е необходимо. Това не е пътят, който предпочитаме, но е път, който, както сме показали, ще изберем (най-вероятно тя имаше предвид удара на САЩ по правителствената авиобаза Шайрат през пролетта на 2017 г. след многобройни съобщения за използване на отровни вещества в района на Хан Шейхун). Ние сме готови отново да изберем този път.\"  Говорейки пред журналисти в Москва на 13 март, Лавров предупреди американската страна за тежките последици от евентуален военен сценарий срещу силите на сирийския режим. В експертните среди смятат, че ако американското ръководство все пак се реши на някакви действия, то вероятно ще даде заповед да се използват ракети \"Томахоук\". \"Американците, разбира се, няма да използват авиация - заяви ръководителят на Центъра за ислямски изследвания към Института за иновационно развитие и експерт при Руския съвет по международните проблеми Кирил Семьонов. - Това ще бъдат ракети \"Томахоук\". Очевидно става дума за унищожаване на тези ракети, с които могат да се нанасят удари по предградията на Дамаск. Проблемът е в това, че в Средиземноморския басейн Русия едва ли може да свали нещо - нейните сили там са недостатъчни за отразяване на атака срещу Дамаск.\"  Декларацията на Генералния щаб, отбелязва анализаторът, повече има за цел да предотврати възможни едностранни действия на Америка. При това Семьонов предполага, че ако САЩ все пак решат да нанесат удар, това вероятно ще стане без излишни рискове за руските военнослужещи, както стана в случая с атаката срещу Шайрат. Оказва се, че за своята безопасност трябва да се опасяват само войските на президента Башар Асад, които в Източна Гута демонстрираха готовността си да действат в нарушение на споразуменията, постигнати с Русия, Турция и Иран на преговорите в Астана.  \n\tБезусловно остава опасността и за бойците от частните (руски) военни компании, сражаващи се на страната на сирийския режим - за тях просто никой не е готов да поеме отговорност.", "date": "2018.03.14", "title": "Ще рискуват ли САЩ да нанесат удар по Дамаск?"}
{"url": "http://clubz.bg/65356-genialniqt_stivyn_hoking_izdyhna_na_76_g", "text": "Британският астрофизик Стивън Хокинг почина днес на 76-годишна възраст, съобщиха децата му в комюнике, цитирано от Франс прес. По странно съвпадение смъртта му е на рождената дата на друг велик физик - Алберт Айнщайн. „Ние сме само напреднала порода маймуни на малка планета около средна звезда...\" Гениалният учен е починал в дома си близо до Кеймбридж, съобщават от семейството му. Ще го помним с красивия му ум и невероятното чувство за хумор, добавят те. Стивън Уилям Хокинг е роден на 8 януари 1942 г. в Оксфорд. През 1963 г. той е диагностициран с амиотрофична склероза и лекарите му дават не повече от две години живот. 22 години по-късно след пневмония му правят и трахеоктомия, която го лишава от способността си да говори и той започна да използва реч синтезатор. Сериозното заболяване не е пречка Хокинг да се превърне в един от най-известните теоретични физици на нашето време. Основното поле на неговите научни изследвания са космологията и квантовата гравитация. Голяма част от времето си той посвети на изучаването на черните дупки. По-специално британският физик е автор на теорията за \"изпарението\" на черни дупки, дължащи се на радиация (това явление се нарича \"Хокинг лъчение\"). Как Стивън Хокинг става доктор? Дисертацията му е онлайн! Стивън Хокинг е автор на много популярни научни книги, включително \"Кратка история на времето\", \"Черни дупки и млади вселени\", \"Светът накратко\" и други. Приятелят на Хокинг - друг известен физик Нийл деГрас Тайсън, заяви, че смъртта на Хокинг е оставила \"интелектуален вакуум\". \"Доколкото съществува такава сила като гравитацията, Вселената би могла да създаде себе си от нищото. Не е необходим Бог, за да запали \"огъня\" и да накара Вселената да работи\", казва Хокинг в книгата си The Grand Design. Запитан в едно интервю по повод неговата 70-годишнина за какво мисли през повечето време, той отговаря: \"За жените. Те са пълна мистерия.\"   Как Стивън Хокинг става доктор? Дисертацията му е онлайн!", "date": "2018.03.14", "title": "Гениалният Стивън Хокинг издъхна на 76 г."}
{"url": "http://clubz.bg/65355-pompeo_momcheto_na_miliarderite_bratq_koh", "text": "Майк Помпео, номиниран от президента Доналд Тръмп да оглави Държавния департамент, е бивш военен, чиито дипломатически способности остават загадка преди историческите преговори със Северна Корея, предаде Франс прес. Президентът Тръмп сложи край на продължилата няколко месеца несигурност, като обяви в туитър, че досегашният първи дипломат Рекс Тилърсън - бивш шеф на петролния гигант Ексън Мобил - ще бъде заменен от директора на ЦРУ. Така за първи път американската дипломация ще се ръководи от бивш началник на разузнавачите. Според висш американски представител Тръмп иска нов екип преди историческите преговори с Пхенян. За разлика от вече бившия външен министър Майк Помпео успя да стане част от най-близкия кръг на Доналд Тръмп. Именно Помпео представяше на президента под формата на графики отчетите на разузнавателните агенции, знаейки, че Тръмп мрази да чете, отбелязва АФП. Помпео възприе агресивния и на моменти войнствен тон, толкова ценен от шефа му, обещавайки едно \"по-брутално\" ЦРУ главно по отношение на Иран и Северна Корея. Той заяви също, че именно изключително твърдата политика на Доналд Тръмп е довела до предстоящата среща със севернокорейския лидер Ким Чен Ун. Помпео избягваше да критикува открито с президента, който редовно поставя под въпрос заключенията на разузнавателните агенции във връзка с руската намеса на изборите през 2016 г. Той обаче предупреди за възможна нова намеса на руски киберпирати на междинните избори през ноември. Петдесет и три годишният Майк Помпео съумява да се издигне мълниеносно, възползвайки се от всяка възможност, което го отвежда в крайна сметка и до Тръмп. Роден в Калифорния, през 1986 г. той завършва престижната военна академия \"Уест Пойнт\" с най-висок успех. След пет години служба (без никога да е бил в бойни части) Помпео следва право в Харвардския университет - един от най-престижните правни факултети в страната, където е завършил и Барак Обама. Изборът на Тръмп за шеф на ЦРУ - жена, измъчвала заподозрени Впоследствие създава инженерна компания в Канзас, а през 2010 г. се впуска в политиката с подкрепата на милиардерите братя Кох, които финансират кандидати, прокарващи техните идеи. Избран за член на Камарата на представителите, Помпео става известен с това, че представя законопроекти, изгодни за братята Кох. По-късно той влиза в друг доста тесен кръг - Комисията по разузнаване на Камарата на представителите, чиито членове имат достъп до голямо количество поверителна информация. Помпео излиза на авансцената обаче при трудната битка на републиканците срещу Хилъри Клинтън при делото за атентата в Бенгази през 2102 г., когато загина посланикът в Либия, припомня БТА.", "date": "2018.03.14", "title": "Помпео - момчето на милиардерите братя Кох"}
{"url": "http://clubz.bg/65361-za_ministyr_petkova_nqma_zashto_da_se_rovim_v_parite_na_ginka", "text": "Министърът на енергетиката Теменужка Петкова заяви, че не е работа на държавата да дава отговори откъде са парите на българското дружество \"Инерком\" да купи бизнеса на ЧЕЗ у нас. Румен Радев: Службите не сработиха по казуса \"ЧЕЗ\" Президентът Румен Радев обяви вчера, че свиква Консултативния съвет за национална сигурност през април заради енергийната сигурност на България. Поводът е казусът с продажбата на най-голямото електроразпределително дружество у нас -  \"ЧЕЗ-България\", което доставя ток на 42% от територията на страната, има близо 3 милиона потребители и оборот от 1.8 милиарда лева за 2017 г. Патриотичният акт на Патриотите \"Сделката стартира като бизнес сделка. Сами видяхте как темата ескалира и как всъщност някои се опитаха да направят от тази чисто икономическа бизнес сделка политически въпрос. Смятам, че това развитие на събитията не беше благоприятно за никого\", смята министърът на енергетиката. Не е ясно как са осигурени парите за закупуване на \"ЧЕЗ-България\", тъй като избраният за купувач \"Инерком България\" оперира няколко фотоволтаични парка у нас с обща мощност 23 MW. Според информация, получена от Чехия, няколко български и чуждестранни банки - ПИБ и УниКредит Булбанк, и две в чужбина, както и две офшорни дружества, осигуряват парите. Според изявление на една от мениджърките на \"Инерком\" - Милена Стоева, работила преди това за \"ЧЕЗ-България\", офшорно финансиране няма. Както се оказа, българските спецслужби не са проверявали произхода на парите за сделката. Офшорното финансиране на Гинка не притеснява ЧЕЗ Министър Петкова смята, че изкуствено се е създала ескалация на напрежението. Петкова обясни, че три министерства анализират най-добрия изход от ситуацията и детайлите щели да бъдат уточнявани. Не било ясно и каква най-висока цена е склонна да плати държавата, ако чешката страна позволи България да участва в продажбата. От ЧЕЗ смятат, че \"Инерком\" няма да плати за сделката \"За нас е много важно българските граждани да бъдат спокойни. Разбираме какви са страховете на хората. Искаме да създадем такива условия, че те да бъдат минимализирани и хората да бъдат спокойни, че държавата ще има определено контролно участие в тази сделка”, обясни още Теменужка Петкова. \"Инерком\" няма нищо против държавата да участва. Всичко е въпрос на анализ, който да ни даде отделните варианти, които съществуват. Най-важното е да гарантираме енергийната сигурност на страната. Държавата няма как да помогне на г-жа Върбакова. Тя не може да поема такива ангажименти да финансира подобна сделка\", добави министър Петкова. Стотици се подписват срещу сделката за ЧЕЗ Петкова обясни, че познава Гинка Върбакова още отпреди 20 години. Тогава тя е работила в Министерството на финансите. \"Никога не съм предполагала, че животът ще ме постави в ситуацията да бъда министър на енергетиката. Г-жа Върбакова тогава също не се занимаваше с енергетика. Тя се чувства виновна за това, че подадох оставка, а аз смятам, че това беше мой морален дълг. Не желая по никакъв начин името ми да бъде замесвано в подобни инсинуации”, заяви Теменужка Петкова. Гинка Върбакова заплаши да съди клеветниците и злосторниците (ВИДЕО) Както стана ясно, тя вече не е в оставка, а остава на поста си. Петкова заяви преди дни, че Върбакова е завършила лингвистика, а съпругът й Славчо Върбаков - ядрена физика. Самата Върбакова в интервю за bTV по-рано пък обяви, че й оставали три изпита, за да завърши средното си образование и да запише висше. Патриотичният акт на Патриотите Офшорното финансиране на Гинка не притеснява ЧЕЗ От ЧЕЗ смятат, че \"Инерком\" няма да плати за сделката Стотици се подписват срещу сделката за ЧЕЗ Гинка Върбакова заплаши да съди клеветниците и злосторниците (ВИДЕО)", "date": "2018.03.14", "title": "За министър Петкова няма защо да се ровим в парите на Гинка"}
{"url": "http://clubz.bg/65358-trymp_uvolnqva_i_syvetnika_po_nacionalna_sigurnost", "text": "Съветникът на американския президент Доналд Тръмп по въпросите на националната сигурност Хърбърт Р. Макмастър скоро ще напусне поста си, съобщи вчера американската телевизия Си Ен Ен. По данни на източници на телевизията Тръмп планира да направи големи размествания в своята администрация след уволнението на Рекс Тилърсън от поста на държавен секретар на САЩ. Един от първите, които ще напуснат сегашните си длъжности, ще е Макмастър, отбелязва Си Ен Ен. На мястото на Макмастър президентът разглежда кандидатурите на бившия постоянен представител на САЩ в ООН Джон Болтън, на един от вицепрезидентите на компанията \"Форд\" Стивън Бигън, на генералния директор на корпорацията \"Оракъл\" /Oracle/ Сафра Кац, както и на директора на Агенцията за национална сигурност на САЩ адмирал Майкъл Роджърс, който смята да подаде оставка през тази пролет. Освен това по данни на Си Ен Ен началникът на канцеларията на Белия дом Джон Кели също може да напусне поста си, макар че оставката му не е толкова неизбежна като тази на Макмастър, отбелязва телевизията.  По-рано вчера Си Ен Ен съобщи, че Тръмп обмисля също да уволни министъра по въпросите на ветераните Дейвид Шулкин. Според източници на телевизията президентът бил недоволен от Шулкин и иска да назначи на неговото място Рик Пери, който понастоящем е министър на енергетиката.  След вчерашните уволнения и размествания по върховете на Държавния департамент и ЦРУ председателят на сенатската комисия за въоръжените сили Джон Макейн изрази безпокойство от избора на президента на САЩ Доналд Тръмп за шеф на Централното разузнавателно управление /ЦРУ/, съобщиха Асошиейтед прес и ТАСС. Както е известно, Тръмп предложи досегашния заместник-директор на ЦРУ Джина Хаспъл да оглави разузнавателната централа, защото Майк Помпео става държавен секретар на мястото на Рекс Тилърсън. Влиятелният републиканец заяви, че Сенатът на САЩ ще поиска от Джина Хаспъл при утвърждаването на кандидатурата й да обясни \"същността и мащаба\" на участието си в програмата за разпити на управлението. Изборът на Тръмп за шеф на ЦРУ - жена, измъчвала заподозрени Изтезанията на задържани, намиращи се в американски затвори, беше \"една от най-печалните глави в американската история\" през последното десетилетие, заяви Макейн. Той изрази увереност, че Сенатът ще изпълни своя дълг и внимателно ще проучи действията и изявленията на Хаспъл относно изтезанията при разпити на заподозрени.  Като заместник-директор на ЦРУ 61-годишната Хаспъл, която е в управлението от 1985 г., не е преминавала през процедура на утвърждаване от Сената, отбелязва АП.  По-рано вчера кандидатурата на Хаспъл беше подкрепена от трима бивши директори на ЦРУ и други висши фигури, включително от бившия директор на националното разузнаване Джеймс Клапър, предаде Франс прес. Двама сенатори демократи обаче изразиха в писмо до Тръмп резервите си. Според тях заради предишните си дейности Хаспъл не е подходяща за поста. Помпео - момчето на милиардерите братя Кох През 2013 г. Хаспъл е назначена да оглави Националната тайна служба на ЦРУ, но само няколко седмици по-късно е сменена явно поради съмнения около отговорността й за създаването след 11 септември 2001 г. на тайни затвори в чужбина, където при разпити на задържани била прилагана симулация на давене, припомня АФП. По онова време в. \"Вашингтон пост\" писа, че Хаспъл е ръководила таен затвор в Тайланд, където затворниците били подлагани на симулирано давене и други форми на малтретиране. Според вестника Джина Хаспъл била замесена и в унищожаването през 2005 г. на компрометиращи видеозаписи за техниките за разпит, прилагани върху много затворници в Тайланд. Адвокати на задържаните предполагаеми членове на \"Ал Кайда\" искали да получат тези записи, за да ги представят в съда. Помпео - момчето на милиардерите братя Кох", "date": "2018.03.14", "title": "Тръмп уволнява и съветника по национална сигурност"}
{"url": "http://clubz.bg/65357-denqt_zapochva_s_kultura_zashtitavalo_desni_politicheski_tezi", "text": "\"Денят започва с култура\" по БНТ стана обект на двоен мониторинг от страна на Съвета за електронни медии (СЕМ), резултатът от който е противоречив. Единственото тясно профилирано предаване за култура в българския ефир влезе в полезрението на медийния регулатор, след като новият програмен директор на телевизията Емил Кошлуков обвини екипа му в липса на плурализъм, намекна за политически пристрастия и поиска то да се ориентира към повече \"лайфстайл\" теми. При разразилия се скандал СЕМ обяви, че започва проверка спазва ли се законовият принцип за плурализъм в програмите на БНТ и ще проследи програмата за месец назад и един напред (за периода 15.12.2017 - 22.02.2018 г.). В мониторинга влезе и \"Денят започва с култура\". Регулаторът проведе заседание във вторник, на което експертите към него представили доклада си. Те достигнали до заключението, че \"Денят започва с култура\" обхваща максимално голям спектър от теми и гости и е в унисон с обществената си мисия и принципите на плурализма. В 43 предавания за изследвания период били поканени 360 гости от широк спектър от специалисти и мнения. Предаването е изпълнило обществената си функция, смятат авторите на мониторинга. СЕМ порязва Кошлуков за \"Денят започва с култура\" Членът на СЕМ Иво Атанасов обаче изненадал всички със свой собствен мониторинг на \"Денят започва с култура\". Атанасов, който преди СЕМ беше няколко мандата депутат от БСП, изготвил доклад, базиран на наблюдения върху политическата ориентация на предаването за същия двумесечен период, който са наблюдавали и експертите към регулатора. Той представил заключенията си подробно - по дати, часове, теми и гости. А основният извод бил далеч от този на експертите - че  Поради липса на кворум регулаторът не е вземал вчера решения по същество. Само изпрати и двата доклада за сведение до БНТ. Кошлуков маха продуцентка на \"Денят започва с култура\" Сагата с \"Денят започва с култура\" се точи вече два месеца. В края на януари екипът на предаването бе заплашен с уволнение от Емил Кошлуков под \"благовидния\" мотив, че ще бъдат сменени с хора, които   исканото от Кошлуков. А изискването му било следното: екипът да представи план за драстична промяна на струкурата и тематиката на предаването, като се спрат дискусионните форми и се придаде \"по-лайфстайл звучене\", а за културата да се говори на \"популярен език\". От последвала среща с екипа станало ясно, че новият програмен директор не е харесал факта, че гост в предаването в същия ден е бил учителят Емил Джасим  Кошлуков дал ясно да се разбере, че присъствието на Джасим в студиото се разглежда като политическа демонстрация, а не като гостуване на преподавател по история по темата за изучаване на комунизма в средното образование. Впоследствие той публично доразви тезата си за гостите в предаването: След опита за намеса от \"Денят започва с култура\" излязоха с декларация срещу действията на Кошлуков, а над 450 интелектуалци и видни личности изпратиха писмо до омбудсмана и СЕМ в подкрепа на екипа на предаването. Тогава СЕМ обяви, че започва проверката. Кошлуков маха продуцентка на \"Денят започва с култура\"", "date": "2018.03.14", "title": "\"Денят започва с култура\" защитавало десни политически тези"}
{"url": "http://clubz.bg/65353-angela_merkel_ot_trudova_zlopoluka_za_hds_do_vyrhovete_na_vlastta", "text": "С нея можеш да си съгласен или не, но тя със сигурност не поема по лесния път. Ангела Меркел изисква повече от страната си, отколкото много политици биха дръзнали да го сторят. Тя действа при всяка криза, която Европа трябва да реши, и така се превърна в канцлерка на свободния свят. Оръжието на дъщерята на пастор е милосърдието. Така авторитетното списание \"Тайм\" обоснова решението си да определи Ангела Меркел за личност на 2015 г. Сред приоритетите й е бъдещето на Европа. Тя не иска да остане в историята като политик, който не е успял да предотврати провала на европейската идея. Не и като лидер на Християндемократическия съюз (ХДС), опропастила великите идеи на Конрад Аденауер и Хелмут Кол за европейско единство. Ето защо Меркел е категорично против тенденциите за ренационализация и въвеждане на горна граница за прием на бежанци. Меркел: Време е да се заловим за работа Тя умее при всяка ситуация да запази самообладание, никога не повишава тон. Не иска да постигне всичко наведнъж. За нея са важни конкретните стъпки по пътя към целта, независимо дали става дума за решаване на криза или за постигане на политическо решение - в страната и извън нейните предели. Дори Владимир Путин изпитва респект пред нея далеч не само заради познанията й по руски език. Двамата разговарят и на немски, важното е какво си казват. Меркел следва неотклонно курса си. За да го промени радикално, трябва да се случи нещо съдбовно. Така беше и при енергийния обрат. Докторката по физика не даваше и дума да се издума за затваряне на германските АЕЦ. След трагедията във Фукушима стана точно обратното. Меркел има и още едно завидно качество - не е злопаметна, нито отмъстителна. Неслучайно германците я наричат Mutti (\"Мама“). Нейното мото е: Тя ненавижда прибързаните действия, убедена е, че силата е в спокойствието. Изисква лоялност и отвръща със същото. \n\tОт трудова злополука за ХДС и политическа убийца на благодетеля си Хелмут Кол до най-влиятелната жена в Германия и света. Това е накратко политическата биография на Ангела Меркел. Видни германски консерватори призоваха Меркел към завой надясно Ангела Доротея Каснер се ражда на 17 юли 1954 г. в Хамбург в семейството на пастор и преподавателка по английски. Бебето е на седмици, когато семейството се преселва в ГДР. Бащата е решен да сее Божието слово при режим, отхвърлящ вярата. Отличничката Ангела записва физика в Лайпциг. Като студентка се омъжва за колегата си Улрих Меркел. Разводът идва след 5 години, но тя запазва фамилията му. През 1998 г. се омъжва за професора по химия Йоахим Зауер. Тогава тя вече има завидна биография зад гърба си – през 1990 г. е заместник-говорителка на първото свободно избрано правителство на ГДР. Година по-късно Хелмут Кол я определя за министър по въпросите на семейството и спорта, впоследствие на околната среда и ядрената сигурност. Кол губи общите избори през 1998 г., след това и председателството на ХДС. Начело на партията го сменя Волфганг Шойбле, Меркел става генерален секретар. На 10 април 2000 г. вече е начело на ХДС, избрана на конгрес с внушително мнозинство – 897 от общо 935 гласа. Тогава опонентите й окачествиха избора като трудова злополука за ХДС – жена, расла в ГДР и протестантка, оглавява една “мъжка партия” на католици. От 2005 г. е канцлер на ФРГ. И й предстои четвърти мандат на този пост. Меркел обяснява успеха си с факта, че са я подценявали. Дали визира и Хелмут Кол, открил я за политиката? Може би. Приживе той каза: Ангела Меркел го опроверга с водената от нея проевропейска политика. Видни германски консерватори призоваха Меркел към завой надясно", "date": "2018.03.14", "title": "Ангела Меркел - от \"трудова злополука за ХДС\" до върховете на властта"}
