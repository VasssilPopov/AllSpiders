{"url": "https://clubz.bg/87812-dve_komisii_kazvat_goden_li_e_geshev_za_glaven_prokuror", "text": "На 16 и 17 септември 2019 г. двете комисия на Прокурорската колегия на ВСС - по атестиране и конкурси и по професионална етика, ще проведат заседания по повод единствения кандидат за главен прокурор Иван Гешев. Целта е - обсъждане и приемане на доклади  на кандидата за главен прокурор. Ето от какъв главен прокурор се нуждае България Заседанията са открити и ще се излъчват на сайта на ВСС, а самият кандидат е поканен \"при обсъждане на свързани с него обстоятелства\". Комисията по атестирането и конкурсите (КАК) ще заседава в 11 ч в понеделник с първа точка в дневния ред „Обсъждане на данните относно притежаваните от кандидата за главен прокурор професионални качества...\" Етичната коисия пък се събира на 17 септември от 15.00 ч., с единствена точка в дневния ред - обсъждане и приемане на доклад по повод етичните му качества, поясняват от пресцентъра на Съвета. Окончателно: изслушват Гешев за главен прокурор на 24 октомври от 10:00 ч. В съответствие с хронограмата за провеждане на процедурата за избор на главен прокурор докладите на КАК и КПЕ ще бъдат публикувани на интернет сайта на ВСС в раздел „Процедура за избор на главен прокурор\" до края на работния ден на 17-и. На 9 октомври Прокурорската колегия ще обсъди докладите на двете комисии за професионалните и нравствени качества на кандидата и ще проведе гласуване за допустимостта му. И Асоциацията на прокурорите с възхвала за Гешев След заседанието на Прокурорската колегия ще бъде даден брифинг. Изненади едва ли се очакват, като се има предвид, че прокурорската колегия единодушно номинира единствено и само Гешев за поста.  Съгласно правилата за избор юридически лица с нестопанска цел, професионални организации, висши училища и научни организации не по-късно от 7 дни преди изслушването на Гешев, могат да представят на ВСС становища, а и въпроси, които да му бъдат поставяни. Финалното изслушване и изборът са на 24 октомври. Окончателно: изслушват Гешев за главен прокурор на 24 октомври от 10:00 ч. И Асоциацията на прокурорите с възхвала за Гешев", "date": "2019.09.15", "title": "Две комисии казват годен ли е Гешев за главен прокурор"}
{"url": "https://clubz.bg/87862-zapochva_novata_igra_na_sp_%E2%80%9Eklub_z%E2%80%9D", "text": "От следващата седмица новият брой на списание „Клуб Z“ ще бъде на пазара. Вече можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Голямата награда е осигурена от нашия партньор издателството за българска литература  . Има ли по-добър подарък от книга? Едва ли. Участвайте в играта и може да спечелите „Задругата“ от Добри Божилов. „Прочетох го на един дъх,  а после, после пак“, казва за романа на Божилов Здравка Евтимова. Печелившите ще бъдат изтеглени на 15 октомври 2019 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2019.09.15", "title": "Започва новата игра на сп. „Клуб Z”"}
{"url": "https://clubz.bg/87864-cveta_karaqncheva_postrada_pri_katastrofa", "text": "Председателката на парламента Цвета Караянчева е пострадала при катастрофа днес, съобщи бТВ. Колата на НСО, в която тя се е возила, се блъснала с друг автомобил. Според очевидци, става дума за жена, която е направила опит да освободи пътя за кортежа на Караянчева, но е навлязла в банкета, загубила е контрол на колата и се е сблъскала с колата на председателката на парламента. Инцидентът е станал около 10,30 ч сутринта на пътя Шумен-Силистра, близо до Хитрино. Задръстване от няколко километра на \"Тракия\" заради катастрофа Караянчева е с травма на лявата раменна става и е откарана с хеликоптер към софийска болница. Сега влиза в операция. Общо трима души са закарани в болница за преглед.", "date": "2019.09.15", "title": "Цвета Караянчева пострада при катастрофа"}
{"url": "https://clubz.bg/87860-paleontolozi_otkriha_pradqdoto_na_paqcite_i_skorpionite", "text": "Канадски палеонтолози са открили фосили на хищник на 500 милиони години, смятан за прадядото на скорпионите и паяците, съобщи Си Би Ес, позовавайки се на публикация в сп. \"Нейчър\". Въпреки дребния си размер - не повече от 2,5 сантиметра, древното създание, наречено Mollisonia plenovenatrix, изглежда страховито - изпълкнали яйцевидни очи, глава като швейцарско армейско ножче, черупка, наподобяваща брониран щит, многобройни крайници, способни да улавят, мачкат и дъвчат. Палеонтолози откриха най-стария фосил на цвете Учени от Кралския музей на Онтарио в Торонто са открили фосилите на хищното водно създание в шистите Бърджис в Британска Колумбия - седименти отпреди повече от 500 милиона години. Една от най-впечатляващите характеристики на древния хищник са неговите хелицери - устни придатъци, наподобяващи остри резци и предназначени да улавят плячка. Наличието им свидетелства, че Mollisonia plenovenatrix спада към отделен подтип членестоноги, известен като Хелицерови, към който се числят паяците и скорпионите. Находката показва, че представителите на този подтип са се появили по време на Камбрийската експлозия и вероятно са заели празна екологична ниша. ", "date": "2019.09.15", "title": "Палеонтолози откриха прадядото на паяците и скорпионите"}
{"url": "https://clubz.bg/87872-doklad_v_telata_na_decata_ima_ostatyci_ot_plastmasa", "text": "В организма на децата и подрастващи присъстват различни химикали и остатъци от пластмаса. Това се твърди във все още непубликувано проучване на германската служба по околната среда и института „Роберт Кох“. В изследване, проведено от 2013 до 2017 година, в урината на 97% до 100% от участниците на възраст между 3 и 17 години са открити остатъци от пластмаса. Г-20 прие план за намаляване на пластмасата За доклада съобщава списание „Шпигел“. Учени са изследвали детските организми за остатъци от 15 химически вещества. В урината на изследваните деца са открити следи от 11 от тях. В голямата си част това са омекотители на пластмаса. Най-засегнати са най-малките деца. Все още е твърде малко изследван ефектът от тези химикали върху човешкия организъм. Високите стойности на PFOA (перфлороктанова киселина) обаче са повод за притеснение, смятат учените. При 20 на сто от участниците в тестовете тя е била над допустимата граница. Коста Рика с цел - 100% чиста енергия и без еднократна пластмаса до 2021 г. От 2020 година ЕС забранява PFOA в производството. Тя се използва при производството на непромокаеми дрехи. Обработеният с нея материал обаче не се разгражда. Киселината е отровна за човек и уврежда репродуктивните функциии. Ако попадне във водата, което се случва не рядко, тази киселина може да провокира ракови заболявания. Коста Рика с цел - 100% чиста енергия и без еднократна пластмаса до 2021 г.", "date": "2019.09.15", "title": "Доклад: В телата на децата има остатъци от пластмаса"}
{"url": "https://clubz.bg/87874-ignatov_referendum_za_bokluka_na_sofiq_shte_sa_izborite", "text": "Нужни са европейски практики за управление на отпадъците в София, а не референдум. Това заявява в позиция кандидатът на \"Демократична България\" за кмет на столицата Борислав Игнатов. Манолова: Ще има битка не срещу един кандидат, а срещу модела Поводът е предложението на друга кандидатка за кмет - Мая Манолова - да се проведе допитване до гражданите за проблем с боклука в столицата.  И напомня, че ДБ са предупреждавали многократно за проблеми с работата на Завода за механично и биологично третиране на отпадъците. В добавка произведеното гориво е с ниско качество и висока влажност, което принуждава тези, които го ползват да го смесват с вносни отпадъци. Проектът за столичния инсинератор е \"на трупчета в Брюксел\", въпреки обещанията на екипа на Фандъкова, че одобрението ще дойде всеки момент, подчертават от дясната формация. И настоява за незабавно прекратяване на новата обществена поръчка за сметосъбиране, тъй като тя  \"фиксира досегашния провал в управлението на отпадъците за нови 5 години напред, за почти 500 милиона\". От нея ще спечелят само приятелските кръгове на властта, а гражданите ще получат още от същото - лоша услуга, несправедлива такса смет и корупция, предупреждава кандидатът на \"Демократична България\".", "date": "2019.09.15", "title": "Игнатов: Референдум за боклука на София ще са изборите"}
{"url": "https://clubz.bg/87875-asad_obqvi_amnistiq_i_namalqvane_na_prisydite_za_vsichki_prestypleniq_v_siriq", "text": "Сирийският президент Башар ал Асад обяви днес амнистия и намаляване на присъдите за всички престъпления, извършени преди 14 септември, предаде Асошиейтед прес. Подобни амнистии бяха обявени няколко пъти (последният беше миналата година) след началото на кризата в Сирия през март 2011 г. Асад амнистира дезертьорите от армията По силата на обявената днес мярка смъртните присъди ще бъдат заменени с доживотен затвор, а доживотният затвор - с 20-годишни присъди. Затворниците, страдащи от неизлечими болести, ще бъдат освободени. Обещана е амнистия на дезертьорите от армията, които се предадат в тримесечен (за намиращите се в Сирия) и в шестмесечен срок (за намиращите се в чужбина). Сирийският президент се срещна днес със специалния руски пратеник за Сирия Александър Лаврентиев и с руския заместник-министър на външните работи Сергей Вершинин. Башар ал Асад прие руските дипломати ден преди срещата в Анкара на лидерите на Русия, Турция и Иран, на която централна тема ще бъде Сирия. Според сирийската информационна агенция САНА Лаврентиев е разговарял с Асад за дневния ред на утрешната среща. На нея се очаква да бъде обсъдена ситуацията в сирийската провинция Идлиб. Русия и Иран подкрепят Башар ал Асад, а Турция - сирийската опозиция, отбелязва Асошиейтед прес.", "date": "2019.09.15", "title": "Асад обяви амнистия и намаляване на присъдите за всички престъпления в Сирия"}
{"url": "https://clubz.bg/87873-kameryn_djonsyn_ne_vqrvashe_v_brekzit_smqtashe_che_shte_e_dobre_za_karierata_mu", "text": "Бившият британски премиер Дейвид Камерън обвини сегашния министър-председател Борис Джонсън, че не вярва в Брекзит, но е подкрепял тезата за напускането на ЕС по време на референдума от кариеристични подбуди, пише \"Политико\". Камерън обеща референдума за Брекзит, за да се опита да успокои евроскептичното крило в Консервативната си партия пред възхода на еврофобите и антиимигрантите от Партията за независимост на Обединеното кралство, водена от Найджъл Фараж. На референдума през юни 2016 г. 52 процента от британците се обявиха за Брекзит. Три години след това въпросът продължава да разделя обществото и Брекзит все още няма. Вместо това Великобритания е потопена в политическа криза, а преговарящите с Брюксел се опитват да постигнат компромис, за да се избегне твърд Брекзит. Брекзит плаши възстановяването на Ирландия Това става ясно от публикуван в \"Сънди таймс\" откъс от мемоарите на бившия премиер, които скоро ще се появят по книжарниците. Камерън разчепква политическите мотиви на Борис Джонсън и на Майкъл Гоув  , също един от водещите привърженици на Брекзит, много активен в кампанията за референдума, който и сега и министър. Когато пише за сегашния премиер, който се зарече да изведе Великобритания от ЕС до 31 октомври, Камерън коментира: \"Останах с впечатлението, че той рискува с резултат, в който не вярваше, защото това щеше да помогне на политическата му кариера\". Той добавя, че Джонсън бил уверен, че \"поддръжниците на Брекзит ще загубят...Това би било облог със самия себе си, лишен от риск\". Камерън добавя, че едно от най-сериозните грешни изчисления, които направил, когато поискал референдума, било, че мислел, че умерените евроскептици ще видят, както го направил той, че да се остане в ЕС и там да се води битката, като се постигнат нови реформи, с всички предимства за търговията и сътрудничеството, е правилният ход. Джонсън не бил лъгал кралицата Но Камерън е още по-критичен към Гроув като направо го обвинява, че му е забил нож в гърба. \"Що се отнася до Майкъл, той показа едно качество - нелоялност. Нелоялност към мен и по-късно и към Борис\", пише бившият британски премиер. Камерън нарича кампанията за Брекзит \"котел с токсичност,  включващ фигури като Найджъл Фараж, Доминик Къмингс и бизнесменът Арън Банкс\". Други министри също получават неласкави оценки от него. За Прити Пател, в момента вътрешен министър, а преди министър на заетостта, Камерън пише: Той обвинява в пасивност лидера на Лейбъристката партия Джеръми Корбин, който държал няколко речи в кампанията за оставане в ЕС и след това отишъл във ваканция. Камерън даже изказва предположение, че Корбин е искал тезата \"за оставане в ЕС\" да загуби. Преди това Камерън даде интервю за \"Таймс\" по повод излизането на книгата му \"For the record\"., в което отново заявява, че не съжалява, че е организирал референдум за излизането на Великобритания от ЕС, въпреки че всеки ден мисли за последиците от това, предаде Франс прес. Камерън споделя, че се безпокои за онова, което крие бъдещето. Бившият премиер за първи път говори по въпроса. Той разказва, че в мемоарите си се опитва да обясни, че организирането на референдума не е било взето с лека ръка решение, но същевременно признава, че е бил подложен на огромен политически натиск. Той казва, че някои хора нямало да му простят заради организирането на референдума, а други за това, че го е организирал и изгубил, но има и хора, които са доволни, че той все пак е изпълнил обещанието си. Според Камерън Брекзит без сделка ще бъде нещо лошо. Той изразява надежда, че това няма да стане и казва, че не може да се изключи и вариантът за втори референдум, за да се излезе от кризата, защото \"ние сме притиснати\". Джонсън не бил лъгал кралицата", "date": "2019.09.15", "title": "Камерън: Джонсън не вярваше в Брекзит, смяташе, че ще е добре за кариерата му"}
{"url": "https://clubz.bg/87876-zaharieva_shpionskiqt_skandal_nqma_nishto_obshto_s_otnosheniqta_ni_s_rusiq", "text": "Разследването на руски шпиони няма нищо общо с отношенията ни с Русия. Това заяви вицепремиерката и вътрешна министърка Екатерина Захариева по Нова ТВ днес. Соломон Паси изброи 68 шпиони в руското посолство И отбеляза, че обвиненията са към един конкретен човек. Става дума за председателят на движение \"Русофили\" Николай Малинов, но това няма общо с хората, които обичат Русия, смята Захариева. Тя подчерта, че се надява ДАНС и МВР да си свършат работата по случая, но и отношенията между България и Русия да не пострадат. Москва е удивена от българската реакция за изложбата за 9-и септември Вътрешната министърка коментира и изложбата по случай 9-ти септември, организирана от руското посолство, която представи един изфабрикуван прочит на историята на съветската окупация в България. Москва е удивена от българската реакция за изложбата за 9-и септември", "date": "2019.09.15", "title": "Захариева: Шпионският скандал няма нищо общо с отношенията ни с Русия"}
{"url": "https://clubz.bg/87865-specialisti_otkriha_kak_da_pazqt_kosata_pri_himioterapiq", "text": "Учени от университета в Манчестър, Англия, идентифицираха нов метод за защита на космените фоликули при химиотерапия, чрез който се предотвратява косопадът по време на лечението, съобщава сайтът MedicalXpress. Специалистите са използвали инхибиторите CDK4/6, които блокират клетъчното делене, като не оказват токсично въздействие върху фоликулите. При това космите стават по-малко уязвими към таксаните - противоракови препарати, които се приемат в борбата с рака на млечната жлеза. Било установено, че таксаните въздействат върху стволови клетки в корените на космите. От тези стволови клетки се образуват специални делящи се клетки. Учените обаче не са наясно какъв е свързаният с увреждането на фоликулите механизъм. Не е ясно също защо у едни хора косопадът е по-силен, а други - по-слаб, при положение че приемат еднакви дози от препарата. Понастоящем хиляди пациентки в САЩ се готвят да съдят фармацевтичната компания \"Санофи\" заради липсата на предупреждение за риска от постоянен косопад при лечение с препарата й \"Taxotere\".", "date": "2019.09.15", "title": "Специалисти откриха как да пазят косата при химиотерапия"}
{"url": "https://clubz.bg/87866-sblysycite_v_honkong_prodyljavat_i_vecherta", "text": "Протестиращите в Хонконг се изплъзнаха на полицията и се движат из вечерния град след протеклото предимно мирно шествие по-рано днес, предаде ДПА. Протестиращите, облечени в черно, се сблъскаха с облечени в бяло жители на Фортрес Хил и Норт Пойнт - два квартала, често свързвани с триадите и с неотдавна пристигнали мигранти от континентален Китай. Полицейското присъствие в града е засилено, водни оръдия и части на полицейските сили за борба с безредиците ги следват отблизо. Три станции на метрото бяха затворени днес, след като протестиращи разбиха входовете им. Мнозина бяха принудени да избягват полицията пеша в продължение на няколко километра. С напредването на вечерта много протестиращи се отделиха, изхвърляйки дрехите, които ги идентифицират като участници в протестите. Те се преобличат в тениски, дадени им от случайни наблюдатели, в опит да избягват полицейски обиски. Полицията в Хонконг използва водно оръдие и сълзотворен газ, за да разпръсне протестиращи, които хвърляха тухли и коктейли \"Молотов\" близо до сградите на местния Законодателен съвет и централното правителство. Лидерката на Хонконг оттегля крамолния законопроект за екстрадициите Някои протестиращи замеряха полицията с тухли пред намиращата се наблизо база на китайската армия. Те разкъсаха и запалиха червен транспарант за 70-годишнината от основаването на Китайската народна република на 1 октомври. Водно оръдие се запали, след като бе улучено с коктейл \"Молотов\". То изстрелваше струи синя вода, която в други страни се използва за последващо идентифициране на протестиращи. Полицията призова демонстрантите \"да прекратят незаконните си действия и незабавно да напуснат района\"", "date": "2019.09.15", "title": "Сблъсъците в Хонконг продължават и вечерта"}
{"url": "https://clubz.bg/87867-obrat_ne_kraen_nacionalist_a_profesorka_shte_e_kandidat_na_bsp_za_varna_spisyk", "text": "Депутатката от Варна   ще е кандидатът за кмет на града от БСП. Решението е взето трудно от Националния съвет на партията, което се провежда днес в София. До номинацията й се стига след сериозно напрежение в местната структура на левицата. Преди дни БСП-Варна изненадващо реши да преговаря с националиста и лидер на партия “Възраждане” Костадин Костадинов. Той в момента е общински съветник и е известен с крайните си позиции. Идеята на местните социалисти била да издигнат независим претендент, а формацията да го подкрепи. Опцията с Костадинов била приета с голямо мнозинство, но срещу подобно решение имаше напрежение, против него бе и зам.-председателят на БСП Кирил Добрев. За националиста се застъпваше Борислав Гуцанов, който неотдавна бе \"разжалван\" от постовете си в местната структура и племунът сне доверие от него. Корнелия Нинова свали доверие от Борислав Гуцанов във Варна В резултат на напрежението той днес е изпаднал и от листата на БСП във Варна, съобщи Добрев. Предстои да се разбере дали Гуцанов ще обжалва решението на Националния съвет. Очаквано - социалистите единодушно подкрепиха   за кмет на София. Тя е издигната от инициативен комитет и има подкрепа от няколко партии, след които и десни в лицето на ДБГ. Това пък доведе до трус във формацията и доведе до разцепление с напускането на зам.-председателя Найден Зеленогорски и още триба души от ръководството на ДБГ.  Пленумът на БСП обяви и кандидатите си за кметове в още 100-ина общини.  Във Велико Търново срещу настоящия кмет от ГЕРБ Даниел Панов социалистите издигат депутатката  . В Силистра левицата залага на евродепутата  За Пловдив партията издига официално директора на английската гимназия и настоящ общински съветник  който ще се изправи срещу настоящия областен управител от ГЕРБ Здравко Димитров, депутата от НФСБ и бивш кмет на града Славчо Атанасов и Дани Каназирева, която е лидер на местна партия.  В Бургас за кмет БСП издига  в Сливен -   в Русе Пенчо Милков, който също в момента е народен представител.  Ето и пълния списък с кандидат-кметове от БСП в областните градове: ", "date": "2019.09.15", "title": "Обрат - не краен националист, а професорка ще е кандидат на БСП за Варна (СПИСЪК)"}
{"url": "https://clubz.bg/87870-mvr_se_izvini_na_veselin_borishev", "text": "Главният секретар на МВР Ивайло Иванов поднесе извинения - своите и на министъра на вътрешните работи Младен Маринов, на фоторепортера на Клуб Z Веселин Боришев, който беше арестуван в петък вечерта, защото снимал полицаи преди митинга срещу избора на Гешев за главен прокурор. Боришев прекара нощта в килия в Първо районно, като на сутринта съдът се произнесе, че арестът не е оправдан.  Арестуваха фоторепортера на Клуб Z. Снимал полицаи преди протеста срещу Гешев Главният секретар се срещна с главния редактор на Клуб Z Светлана Джамджиева. След като обсъдиха ситуацията и инцидента, Ивайло Иванов поясни, че е разпоредена проверка по случая. Той се съгласи, че не е проява на хулиганство да снимаш полицай по време на изпълнение на служебните му задължения, както и че Указ 904 от 1963 г. за борба с дребното хулиганство е морално остарял и неуместен 54 години след създаването му. Премиерът Бойко Борисов, който също разговаря с Клуб Z, обеща да организира заедно с правосъдния министър законодателна инициатива въпросният указ да бъде преработен или премахнат.", "date": "2019.09.15", "title": "МВР се извини на Веселин Боришев"}
{"url": "https://clubz.bg/87868-mikroplastmasata_spira_rasteja_na_cherveite", "text": "Пагубният ефект на пластмасата в океаните е добре описан, но ново изследване показва, че тези боклуци намаляват и плодородието на почвата, съобщи в. \"Индипендънт\". Учени от университета \"Англия Ръскин\" установиха, че микропластмасата спира растежа на червеите, а това има сериозен ефект върху цялата екосистема и пречи на растежа на селскостопанските култури, които използваме за храна. Червеи ядат пластмаса и изкарват антифриз Излагането на пластмаса, каквато се използва за производството на бутилки и торбички за пазар, намалява теглото на дъждовните червеи с 3,1 процента за 30 дена. Ако за същия период те са в чиста пръст, теглото им се увеличава с 5,1 процента. Това е обезпокоително, защото дъждовните червеи са \"инженерите на екосистемата\" - те поглъщат мъртва органична материя и допринасят за наситеността с хранителни елементи. Ако растежът им се забавя, биоразнообразието може сериозно да се наруши. Всяко раче в Марианската падина - с пластмаса в стомаха Учените са изследвали ефекта от полимлечната киселина - биоразградим полимер, от полиетилена с висока плътност и от текстилния акрил и найлон върху почвата. Те са установили, че полиетиленът, използван в пластмасовите бутилки и пазарните торбички, намалява рН на почвата. Полимлечната киселина намалява растежа на тревата и поникването на семената й.  Всяко раче в Марианската падина - с пластмаса в стомаха", "date": "2019.09.15", "title": "Микропластмасата спира растежа на червеите"}
{"url": "https://clubz.bg/87869-berlin_stava_zona_svobodna_ot_avtomobili_s_vytreshno_gorene", "text": "От 2030 година в Берлин няма да бъдат допускани автомобили с двигатели с вътрешно горене. Германската столица ще е отворена само за електро-коли. Това гласи планът на сенатора по транспорта в местното правителство Регине Гюнтер. Гюнтер е член на Зелената партия. „За ефективна защита на климата това е единственото решение. Само бързото сбогуване с колите с вредни емисии ще допринесе за спиране на климатичната катастрофа“, заяви тя в интервю за „Тагесшпигел ам Зонтаг“. Според Гюнтер Германия ще може да проведе истинска революция по отношение на автомобилите най-късно през 2022-2023 г. Тогава цената на електроавтомобилите ще е равна на тази на колите с вътрешно горене, смята тя. „Когато това стане, ще видим колко бързо е възможно да преминем само към електроавтомобили“, казва още сенаторката. Контролът няма да е труден – на автомобилите с еклектродвигатели има буквата Е на номерата. Така че за транспортният контрол няма да е проблем да проверява кои автомобили имат право да са в града и кои не, смята тя.  ", "date": "2019.09.15", "title": "Берлин става зона, свободна от автомобили с вътрешно горене"}
{"url": "https://clubz.bg/87859-tejka_susha_v_avstraliq_moje_da_ostavi_desetki_gradove_bez_voda", "text": "Има опасност до Коледа десетки австралийски градове във вътрешността на континента да останат без вода, ако продължаващата от около четири години най-тежка суша в историята на страната се задържи, предаде ДПА. Ако няма валежи, редица градове в щата Нов Южен Уелс ще трябва да разчитат на доставки на питейна вода с камиони, съобщи националната служба за водоснабдяване. Прогнозите са, че до ноември няколко реки ще пресъхнат със започването на лятото в Южното полукълбо, а според метеоролозите няма признаци за скорошен край на сушата. МОСВ очерта две климатични заплахи пред България: суша и валежи Държавният секретар за водоснабдяването на Нов Южен Уелс Мелинда Пейви заяви, че положението е критично и че ако сушата продължи, до края на 2020 г. още повече градове ще останат без вода. Тя съобщи на журналисти в Канбера, че се прави всичко възможно за облекчаване на ситуацията, включително сондажи за подпочвени води и изграждане на тръбопроводи за водоснабдяване. Пейви не отговори пряко дали глобалното затопляне представлява \"климатична извънредна ситуация\", но допусна възможността сушата в Австралия да е предизвикана от климатични промени. Столицата на щата Нов Южен Уелс Сидни също изпитва остра необходимост от валежи. Язовирите на града имат вода под половината от вместимостта си. Завод за обезсоляване на морска вода осигурява нуждите от питейна вода за една четвърт от Сидни. В опит да се избегне повторение на масовите измирания на риби заради пресъхване на реки, стотици риби от река Дарлинг се събират във водни резервоари, за да бъдат върнати в реката, когато тя отново стане пълноводна.", "date": "2019.09.15", "title": "Тежка суша в Австралия може да остави десетки градове без вода"}
{"url": "https://clubz.bg/87856-rashidov_ajde_stiga_s_tazi_svoboda_na_slovoto", "text": "Минават се границите на свободата на словото и идва \"свободията\". Това обяви в ефира на БНТ председателят на комисията по култура и медии в парламента Вежди Рашидов, който коментира ситуацията с Българското национално радио. И.д. шефът на \"Хоризонт\" е подал оставка Програма \"Хоризонт\" на БНР спря излъчването тази седмица за ден, след като дългогодишната съдебна репортерка Силвия Великова, критична към прокуратурата, бе отстранена от ефир и като репортер. А след това - възстановена от премиера Борисов, но с уточнението от ръководството на радиото, че ще има прикрепен втори репортер \"за плурализъм\". Кой спря БНР - десетки журналисти в подкрепа на Силвия Великова (СНИМКИ+ВИДЕО) И подчерта, че генералният директор на общественото радио носи отговорността. Кой спря БНР - десетки журналисти в подкрепа на Силвия Великова (СНИМКИ+ВИДЕО)", "date": "2019.09.15", "title": "Рашидов: Айде стига с тази свобода на словото"}
{"url": "https://clubz.bg/87485-sega_shte_stane_duma_za_pari", "text": "Причините за това са няколко. , един от големите нетни вносители в бюджета на ЕС го напуска. По изчисления на брюкселския мозъчен център „Брьогел” с излизането на Обединеното кралство от ЕС приходите в европейския бюджет олекват с 13 милиарда евро, или с около 10 на сто годишно. , докато приходите намаляват, се налага разходите да бъдат увеличени. ЕС е изправен пред нови предизвикателства – да укрепи икономиките и единната си валута срещу шокове, да посреща предизвикателствата на миграцията, на технологичната и пазарната конкуренция от САЩ, Япония, Китай и други изгряващи икономически сили, да продължи борбата против климатичните промени и да гарантира отбраната и сигурността си. , когато парите намаляват, а нуждите се увеличават, неизбежно възниква въпросът за приоритетите – какво е важно и без какво можем. Дискусиите на финансовите министри още по време на българското председателство на ЕС показаха, че по този въпрос Европа е разединена. , приемането на МФР изисква единодушие между държавите членки, докато висшите назначения в ЕС са възможни и с квалифицирано мнозинство. , проектът за многогодишна финансова рамка (2021-2027 г.) представен от сегашната Комисия отразява приоритети, които неминуемо в една или друга степен се разминават с тези, декларирани от Фон дер Лайен. Правителствата игнорираха призивите на настоящата комисия на Жан-Клод Юнкер да се договорят въз основа на нейния проект преди европейските избори. След тях имаме променена политическа ситуация, от която вече произтичат променени приоритети. Това означава, че прилагането на новата МФР може да закъснее с година като сегашната (2014-2020 г.), която беше договорена в последния момент през 2013 г. Забавянето е заради времето, необходимо да се приемат актовете за прилагането на договорената МФР. Главните противоречия, които правителствата трябва да разрешат при договарянето на новия седемгодишен бюджет на ЕС, са:   за размера му,  за приоритетите му,  за финансирането на приходите му. И по трите отсега грубо се очертават два лагера – на нетните донори в европейския бюджет (богатите страни от Западна и Северна Европа) и на нетните получатели (по-бедните и по-слаби икономики) в Източна, Централна и Южна Европа. Първите смятат, че след като с „Брекзит“ броят на държавите членки и на населението на ЕС намалява, трябва да намалее и европейският бюджет. Те смятат също, че новите предизвикателства (миграция, сигурност, отбрана, иновации) изискват за тях да бъдат отделени повече пари, отколкото за традиционните засега приоритети земеделие и политика на сближаване. Вторите настояват, че ЕС не бива да орязва бюджета си и изразяват готовност да увеличат вноските си, ако това е необходимо. Освен това те бранят традиционните приоритети и спорят, че новите могат да се осъществят и без орязването на парите за старите. В сегашния бюджет на ЕС грубо 70 на сто от приходите идват от вноски на държавите членки, пропорционални на дела им в брутния национален доход на ЕС, и 30 на сто от т. нар. собствени ресурси, които включват различни източници, като например отчисления от националните приходи от ДДС, митата за вноса от трети страни, налог върху захарта, глоби за нарушения на европейското законодателство. Ако при договарянето на следващата МФР много държави членки (и основно нетни донори в европейския бюджет) откажат да повишат вноските си, въпросът за осигуряване на допълнителни собствени ресурси става неизбежен. За разлика от САЩ ЕС не е федерация и не е политически и фискален съюз в пълния смисъл на думата. Докато щатският федерален бюджет ($4,1 трилиона през 2018 г.) представлява 20% БВП, европейският (около €1 трилион – $1,12 трилиона за периода 2014-2020 г.) представлява малко над 1% от БВП на съюза. Ако проследим историческата еволюция на федералния бюджет на САЩ в сравнение с тези на отделните щати, ще видим, че за да стигне до днешните 62% от всички държавни разходи, той е следвал увеличаването на функциите на съюза. Делът на бюджета на ЕС в публичните разходи в Европа е 2%. Прехвърлянето на функции от национално на съюзно ниво е труден политически въпрос, поради което не можем да очакваме драматично увеличение на европейския бюджет. Освен това в голямата си част трите бюджетни функции (разпределяща, преразпределяща и стабилизираща) в Европа остават на национално ниво, защото прехвърлянето им на съюзно би означавало много по-висока степен на политическа интеграция (овластяване на централните институции на съюза за сметка на националните). Оттук за разлика от националните европейският бюджет има допълваща роля и дебатите за него се свеждат до това къде и как Европа може да използва най-добре скромните средства, които отделя за своя съюз. Бившият премиер на Белгия Ги Верхофстад беше изчислил, че за средния европейски гражданин на ден те излизат грубо равни на стойността на една кафе. В сегашната МФР (2014-2020 г.) с най-голям дял са общата селскостопанска политика (ОСП) и политиката на сближаване (кохезия). На тях се падат съответно 38% от разходите, или 408 млрд. евро (294 млрд. евро от които земеделски субсидии) и 34%, или 367 млрд. евро. Общо двете пера се равняват на 775 милиарда евро, или на почти 80 на сто от разходите в евробюджета. Критиките и към двете политики се увеличават. Най-голямото разходно перо от бюджета на ЕС – общата селскостопанска политика – е насочено към отрасъл, който дава 2% от БВП на ЕС и осигурява заетост на 19% от населението му. Поради слабости в системата за разпределение на субсидиите 80% от тях отиват за 20% от стопаните, като най-големите плащания получават най-богатите земеделци. Главната цел на кохезионната политика е да намали социално-икономическите различия вътре в ЕС между бедни и богати страни, между печеливши и губещи от единния пазар. Различията обаче остават и често се повдига въпросът за ефективното използване на средствата. Актуален източник на противоречия е т.нар. условност, т.е. условията, които държавите нетни бенефициенти, главно в Централна и Източна Европа, трябва да изпълняват, за да заслужат безвъзмездното финансиране. Докато досега те бяха преобладаващо икономически и административни, се засилва натискът от Западна Европа кохезионното финансиране да бъде обвързано с политически условия, като например със спазването на принципи, залегнали в член 2 на договора на ЕС, като демокрацията, върховенството на правото, човешките права, свободата на изразяване. Много от старите членки на съюза са изкушени от идеята да използват европейското финансиране като инструмент за натиск върху евроскептични, несистемни правителства, опитващи се да построят нелиберални демокрации. Най-често даваният пример в това отношение е Унгария. Но обект на такъв натиск могат да бъдат и други държави, заразени с корупция, клиентелизъм, олигархия, където администрацията и правосъдието не са надеждна опора на гражданите. Може да се очаква, че ролята, която държавите от Вишеградската четворка заедно с Италия и Румъния изиграха при висшите назначения в ЕС, ще има своята финансова цена и тя ще бъде отразена в следващата МФР. Изглежда, елемент на условността при еврофинансирането ще останат и спазването на бюджетната дисциплина, и провеждането на структурни реформи, които са елементи от т.нар. Европейски семестър – взаимното наблюдение над икономическите и бюджетните програми на правителствата. Един сценарий, който министрите на финансите на 28-те разгледаха на специална конференция в София през март 2018 г., беше ЕС да замрази досега отделените средства за земеделие и кохезия номинално на нивата от МФР за периода 2014-2018 г. Така с нарастването на БВП (въз основа на който се формират 70 на сто от приходите) съюзът би осигурил средства за новите приоритети като охрана на границите, отбрана, иновации, климат. Проектът за нова МФР, който Комисията представи през май 2018 г. (€1,105 млрд. ангажименти за плащания, или 1,08% от БНД), предвижда новите приоритети да бъдат финансирани с 80% свежи пари от нови източници и 20% спестени и преразпределени средства. Това включва съкращаване с по около 5% разходите за земеделие и кохезия. Замразяването или орязването на тези две пера се натъква на съпротивата на цяла Източна и Централна Европа, но и на стари държави членки като Франция, Испания, Италия, които имат големи земеделски сектори. Проектът на Комисията предлага и нови източници на собствени ресурси като 20% от приходите на схемата за търговия с емисии; изискуема ставка от 3%, прилагана към новата обща консолидирана основа за облагане с корпоративен данък (за която още не е прието и не се знае дали ще бъде прието законодателството); национална вноска, която ще се начислява върху количеството нерециклирани отпадъци от пластмастови опаковки във всяка държава членка (0,80 евро на килограм). Според Комисията тези нови собствени ресурси ще представляват около 12% от общия бюджет на ЕС и могат да осигурят до 22 милиарда евро годишно за финансиране на новите приоритети. Франция събира подкрепа от поне още десет правителства за европейски данък върху оборота в Европа на транснационалните дигитални компании („Епъл“, „Фейсбук“, „Гугъл“, „Амазон“), но засега успя да го въведе само на национално ниво и, изглежда, Испания и Австрия ще я последват. Волф отбелязва, че създаването на нови ресурси обикновено поражда политическа съпротива на фона на констатацията, че сегашните не се използват добре. Групата западноевропейски държави, които се наричат „приятели на доброто харчене”, предпочитат по-малък, но по-добре прицелен европейски бюджет. Освен това създаването на нови данъци изисква трудно постижимото единодушие между 28 (скоро 27) правителства, а понякога за него е необходима и промяна на договора на ЕС. Ако бюджетите изобщо, включително и европейският, са финансово огледало на политиката, веднага стават видни разликите между приоритетите, обявени от Юнкер и Фон дер Лайен в програмните им речи пред Европейския парламент през юли, съответно през 2014 и 2019 г. За Юнкер това бяха на първо място заетостта, растежът и инвестициите, единният пазар (включително цифров). Фон дер Лайен в реверанс, пледиращ за ключовата подкрепа на левицата, зелените и либералите, постави на първо място “климатично неутралния континент” до средата на столетието и социалната защита. Новата председателка на Комисията обеща инвестиционен план за устойчива Европа и да превърне Европейската инвестиционна банка в Климатична банка. Докато Юнкер говореше за „по-силна индустриална база”, за „по-дълбок и по-справедлив паричен съюз” и за търговско споразумение със САЩ, при Фон дер Лайен тези неща или липсват, или звучат по друг начин: По-нататък тя говори за „справедливи данъци”, за „минимална работна заплата”, за европейска схема за презастраховане срещу безработица, за гаранция срещу младежката безработица и „детска гаранция”, т.е. подобна схема, която ще пази европейските деца от бедност. Темата за реформата на еврозоната и задълбочаването на валутния съюз липсва изобщо от програмното й послание. Накратко, докато при Юнкер акцентът е върху стимулирането на бизнеса и създаването на приходи (растеж и инвестиции), при Фон дер Лайен той е върху новите данъци и новите разходи. Това означава намаляването на въглеродните емисии с 50-55% до 2030 г. в сравнение с 1990 г., климатичен фонд, различни социални мерки. Става дума за различни философии и не е ясно как новата би била претворена в дела с проектобюджета, основаващ се на старата. ---", "date": "2019.09.15", "title": "Сега ще стане дума за пари"}
{"url": "https://clubz.bg/87858-manolova_shte_ima_bitka_ne_sreshtu_edin_kandidat_a_sreshtu_modela", "text": "Битката в София ще е срещу модела, по който се управлява града, а не срещу конкретен кандидат. Това заяви по БНТ кандидатката за кмет Мая Манолова. Тя подчерта, че моделът е \"генерално сбъркан\". Тя спомена като проблемен пример обществената поръчка за сметопочистване в столицата, която според нея има по един кандидат за район, а същевременно столицата е мръсна, контейнерите за боклук преливат. Има недостиг на детски гради и \"хиляди деца пораснаха в списъците за чакащи\". На какво мирише боклукът на София И похвали подкрепящите я: Дали Манолова ще получи официално подкрепата на столетницата ще се решава днес на Националния съвет на БСП. Според Весела Лечева от левицата, която коментира пред бТВ кандидатурата, няма основание това да не стане. С Манолова отпред, БСП иска да формира мнозинство в София Днес БСП решават и за номинациите на кандидати за местния вот във всички общини в страната. Според Лечева, единственото правило е без коалиция с ГЕРБ. С Манолова отпред, БСП иска да формира мнозинство в София", "date": "2019.09.15", "title": "Манолова: Ще има битка не срещу един кандидат, а срещу модела"}
{"url": "https://clubz.bg/87871-shefove_na_turskite_specslujbi_na_vizita_vyv_varna", "text": "Ръководители на турските спецслужби заедно с техни български колеги са забелязани преди ден във Варна, съобщи източник на Клуб Z от града. Гостите вероятно са били отседнали в Евксиноград, но явно българските им домакини са решили да ги разходят из морската столица. Потърсихме информация в нашите служби, които отрекоха да знаят за такава среща. Но предположението е, че е възможно да е обсъждана растящата заплаха от мигранска вълна. Турското население, което доскоро охотно приемаше мигранти като евтина работна ръка, се чувства все по-застрашено от безработица. Това води до загуба на избори и едва ли официалната власт в Турция дълго ще поддържа досегашното статукво, поясни нашият източник.  Калпаци, байряци и юнаци със стари гуми на турската граница (СНИМКИ) Управляващите изтъкваха липсата на силна мигрантска вълна към България като плод на политиката на Бойко Борисов да поддържа приятелски отношения с Ердоган, независимо, че Европа не одобрява неговото твърде тиранично управление, потъпкващо  правата и свободите на турските граждани. Опозицията упреква правителството, че връща на Турция нейни граждани, с които вероятно се извършва политическа саморазправа. Явно варненската среща е засегнала тези въпроси, но няма информация в кой момент Ердоган ще се поддаде на натиска на собствените си граждани и ще отвори границата за миграция.", "date": "2019.09.15", "title": "Шефове на турските спецслужби на визита във Варна"}
{"url": "https://clubz.bg/87857-tajsyn_fyuri_ocelq_s_tejka_rana_sreshtu_korav_shved_snimki", "text": "Тайсън Фюри победи по точки в 12 рунда шведа Ото Валин в мач от тежката категория на професионалния бокс в зала \"Т-мобайл арена\" в Лас Вегас. Независимо че до сблъсъка с Циганския крал Валин имаше 20 победи и нито една загуба, той не е в елита на дивизията и не се очакваше да даде такъв отпор. Съдиите отредиха 116:112, 117:111, 118:110, но можеше и да не се стигне до този резултат. В третия рунд Фюри получи тежка аркада над лявото око. Освен с напористия опонент, британецът трябваше да се справя и рукналата кръв. Валин започна да търси удари в раната на Фюри, но от средата на двубоя бившият световен шампион наложи превес. Той се амбицира, използва по-високия си ръст, по-дълги ръце и по-голям опит. Почти не допусна тежки удари в главата, а нанесе чисти крошета и прави удари, така в крайна сметка остана непобеден. Тайсън Фюри има 29 успеха и едно равенство - от края на миналата година срещу Дионте Уайлдър. Американецът е най-вероятният му следващ опонент - подготвя втори мегасблъсък между двамата за началото на 2020-а. Тайсън Фюри: Ще ритам Пулев до България", "date": "2019.09.15", "title": "Тайсън Фюри оцеля с тежка рана срещу корав швед (СНИМКИ)"}
{"url": "https://clubz.bg/87831-cenata_koqto_zritelqt_plashta", "text": "Ясно е, че езикът винаги е бил средство за въздействие и упражняване на влияние, за убеждаване. Политическото говорене е не просто комуникация, а комуникация, която се осъществява с дадена цел, идея и посока. Ясно е също, че днес, чрез хилядите форми за масова комуникация, политическото говорене е много по-лесно проследимо и съхранимо. Първият политически телевизионен дебат се състои на 26 септември 1960 г. В него един срещу друг се изправят американските кандидат-президенти Ричард Никсън и Джон Кенеди. До този момент светът не наблюдава, а анализира и разпространява информация основно чрез писаната реч. Но обществото се променя коренно, когато започва да „гледа“ информацията. То започва все повече да я разпознава и по-малко да я разбира. Светът вече не дискутира, той набюдава. Тъй като информацията се представя по възможно най-достъпен начин, тя изисква и минимални усилия, за да бъде разбрана. Така телевизията се превръща в най-бързия и достъпен информатор за това какво се случва на политическата сцена. Днес телевизията, наред с онлайн медиите, продължава да е главен проводник на политиката. Връзката между словото и политиката винаги е била много тясна – когато говорим за (въз)действието на властта, винаги става дума за политическата функция на езика. Следователно можем да заключим, че езикът на политиката е език и на властта. Когато става въпрос за политическото говорене несъмнено се обръща внимание на използването на характерен политическият речник. Какво се случва обаче, когато този език, този речник по някаква причина е сведен до битовото, до елементарния изказ, до празното политиканстване? У нас от десетилетия се наблюдава тревожната тенденция на един изключително беден политически език, принизен до злободневни теми и елементарен изказ. Последните коментари на премиера Бойко Борисов за Мая Манолова: „До ден днешен знам, че преди някоя жена да ходи пред телевизора трябва да си прави фъш-фъш, обем да си прави“, звучат като извадени от евтина сатирична постановка. „Да си прави „фъш фъш“ , „да ходи пред телевизора“ са изрази, които дори ученик в прогимназията вече не използва. Да, едно от значимите свойства на политическото говорене е динамичната и непрестанна промяна. На къде вървим обаче, когато тази промяна е не градивна, а все по-негативна. И, ако Бойко Борисов е „лицето на народа“, то какъв е народът? Ако считаме, че „правилното” боравене с думите, това как се говори, какво и как се казва, е сигурен знак за успеха или неуспеха на даден политик, то няма как да не се запитаме какво всъщност очаква бългрското общество от своите политици?  Масовият зрител се е превърнал в публика на цирк, която изисква от представлението да е колкото може по-куриозно, от „артистите“ - възможно повече гафове, които да останат като петно върху белите им ризи. И не, българският зрител не приема грешката като опция за коректив, напротив – приема я просто като средство за забавление. Медийният теоретик и професор Нийл Постман сравнява обществото с това от романа „Прекрасният нов свят“ на О.Хъксли, където хората са подтиснати и манипулирани чрез пристрастяването си към забавлението. И тук можем да се запитаме ако речта се явява основен елемент на личния имидж, то избирателят ли формира имиджа на властимащите или чрез изграждането на даден имидж вторите формират предпочитанията на избирателя. Теорията ще потвърди второто твърдение, защото  политическото говорене има за цел да отговаря на нагласите и потребностите на аудиторията, към която е насочено. Практиката обаче показва доста по-сложни взаимозависимости между политика, медии и общество. В книгата си „Ще се забавляваме до смърт“ (1985г.) Нийл Постман изследва връзката между медиите и обществото. Той обвързва големия обем от информация, който хората получават чрез медиите със затруднението им да се концентрират върху нея. Това от своя страна налага и съществени промени в самите медии. Новинарските емисии биват сбити във възможно най-малки фрагменти. По този начин важността и смисълът на информацията постепенно се унищожава, правейки я банална и досадна, в същото време карайки хората да имат усещането, че разбират всичко. В този ред на мисли релевантен е цитатът от романа Media Sapiens на руския автор Сергей Минаев: Разбира се предходния цитат е твърде краен и би засегнал всички нас, като зрители и като електорат, но докато в политическото говорене търсим единствено гафове и забавление, а от медиите – поле за тяхното отразяване, то наистина уважението е медал, който не сме достойни да си закичим. Ако политическото говорене има за цел да изгради у зрителя усещане за логичност, убедителност, конкретност, искреност, то у нас последният иска точно обратното – принизяване до и дори под средното ниво на „публиката“, простоватост, която обаче облича говорещия в доспехите на „човек от народа“. Освен, че влияят на информираността ни, медиите променят също и начина, по който възприемаме себе си и останалите. Те до такава степен навлизат във всяка сфера, че изтриват от обществото и чувството за срам. Променя се самата идея за интимен живот, показвайки пред обществото и най-съкровените му тайни, в името на развлечението, на сензацията, както се случи с кандидат-кметът Борислав Игнатов. Аналитичността от своя страна губи всякаква почва, критичното мислене на зрителя е сведено до цъкане с език пред екрана. Тази комбинация от новини, развлечение и политика – инфотеймънт (терминът е на Нийл Постман) се корени в огромните обеми информация, които обществото започва да получава в опитите си да намери истина. За индивида става невъзможно да разграничи кое е важно и кое не, коя информация заслужава вниманието му, той няма „информационна имунна система“, и това довежда до (не)съзнателната замяна на критичното, аналитично мислене с лесното забавление. Но единственото бягство от затвора на затворения кръг политика-медии-общество е именно в запазването на способността да отсяваме плявата от всяка една част на уравнението. „Генерация Z“ – с подкрепата на „Америка за България“", "date": "2019.09.15", "title": "Цената, която зрителят плаща"}
{"url": "https://clubz.bg/87847-zashto_emil_koshlukov_da_ne_stane_direktor_i_na_bnr", "text": "През последните години рядко давам интервюта на българските медии. По обясними 111 причини. Единственото интервю, което дадох през последните близо 3 години беше за Българското национално радио. Това не е случайно. През юни дадох това интервю за БНР, защото знам, че там работят достойни и свободни журналисти. И вчера тези журналисти отново доказаха, че са именно такива - достойни и свободни. Вчера, като един, те застанаха твърдо не просто зад колегата си Силвия Великова, а зад свободата на словото. За всички е видно, че опитът да бъде заглушен още един свободен глас, този път на Силвия Великова, е пореден епизод от упоритите стремежи да бъдат маргинализирани обществените медии, а и не само. Кой спря БНР - десетки журналисти в подкрепа на Силвия Великова (СНИМКИ+ВИДЕО) Ще припомня някои от предишните такива епизоди – за член на СЕМ (органът, който избира директорите на БНТ и БНР) беше избран висококвалифициран кадър, завършил във Враца аграрна икономика с успех 3,89. Начело на Радио „София“ беше назначена висококвалифицираната 27-годишна водеща на „Еспресо с Роси“, завършила социология в Нов български университет. И разбира се – за директор на БНТ беше избран стажантът от партийната телевизия „Алфа“, размахващият средни пръсти в национален ефир – Емил Кошлуков. Всъщност, ако на „главанаците“ наистина им е толкова важно да заглушат и националното радио, да направят Емил Кошлуков директор и на БНР. Я колко добре се справя с БНТ, ще се справи и с БНР. Той толкова добре се справя с националната телевизия, че ако тя спре, както скандално спря БНР, на никого няма да му направи впечатление.  ", "date": "2019.09.15", "title": "Защо Емил Кошлуков да не стане директор и на БНР"}
{"url": "https://clubz.bg/87861-eto_koj_pobedi_v_igrata_na_sp_%E2%80%9Eklub_z%E2%80%9C", "text": "Изтеглихме победителите в играта на списание „Клуб Z“. През август голямата награда бе осигурена от издателство   – романът „Задругата“ от Добри Божилов. ​Ето и кои са победителите: За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Играта започва днес!", "date": "2019.09.15", "title": "Ето кой победи в играта на сп. „Клуб Z“"}
{"url": "https://clubz.bg/87855-753_svine_izklani_v_qponiq_zaradi_svinska_treska", "text": "Властите в японската префектура Сайтама, северно от Токио, са изклали вчера 753 свине, след като в района е възникнала епидемия от свинска треска (класическа чума), съобщи днес вестник \"Йомиури\", цитиран от Ройтерс. Комисията по земеделие на ЕП одобри  повече пари в борбата със свинската чума Унищожаването на животните се е наложило, след като било установено зараза у свине, отгледани в префектурата и предназначени за доставка в други райони на страната. Местните власти са забранили доставките от две други свинеферми в зоната на епидемията, пише вестникът. Миналата година в префектура Гифу се разрази първата от повече от четвърт век епидемия от свински грип в Япония. Японското аграрно министерство съобщи по-рано, че заболяванията сред свинете в Япония са различни от смъртоносната африканска чума, която понастоящем се шири в Китай. Свиневъд поиска премиерът Борисов да спре евтанизацията на прасета в Голямо Враново Япония е десетият в света производител на свинско меса. Годишно страната изнася свински продукти за 12 милиарда йени (111 млн. долара), съобщи Ройтерс. Свиневъд поиска премиерът Борисов да спре евтанизацията на прасета в Голямо Враново", "date": "2019.09.15", "title": "753 свине изклани в Япония - заради свинска треска"}
{"url": "https://clubz.bg/87837-parlamentyt_zabravq_antikorupcionnata_komisiq_pone_do_izborite", "text": "В разгара на скандала покрай апартаментите на властта, в който попадна и тогавашният председател на антикорупционната комисия Пламен Георгиев, управляващите изненадващо предприеха законодателна инициатива за промяна на закона, по който КПКОНПИ действа, така, че да се променят изискванията за шеф на органа. Това се случи през далечния април, като първите коментари бяха, че се готви смяна на Георгиев и се преправят текстовете по начин който ще осигури, че на поста му да седне нов и точно определен човек. Георгиев реши сам да подаде оставка - месеци по късно. Парламентът я гласува светкавично - в последния си работен ден през юли преди едномесечната лятна ваканция. Към днешна дата обаче депутатите нито имат намерение да предлагат нов председател на Комисията за противодействие на корупцията и за отнемане на незаконно придобитото имущество, нито да продължат с разглеждането на предложените през пролетта изменения, научи Клуб Z. Поне не и преди изборите. Неслучайно \"спасиха\" Пламен Георгиев. Той държи нещо ценно В закона за КПКОНПИ е записано, че при предсрочно прекратяване на мандата на член на комисията, парламентът в двумесечен срок трябва да избере нов член, който да довърши мандата. На практика това трябва да стане до края на октомври предвид августовската ваканция. Депутати от ГЕРБ, членове на правната комисия обаче коментираха пред Клуб Z, че вероятно срокът няма да бъде спазен. Би било резонно първо да се види ще се променя ли законът, който мина вече на първо четене, а после да се избира нов председател.  Проблемът обаче е, че от най-голямата управляваща партия нямат намерение да се занимават и със закона - не и преди изборите за кметове и общински съветници на 27 октомври, споделят от ГЕРБ. Атанасов: КПКОНПИ е излишен орган, имитира борба с корупцията Оттам посочват още, че е вероятно Народното събрание да излезе в една- или двуседмична ваканция по време на предизборната кампания, което се прави с цел да не се превръща парламентарната трибуна в място за агитация. Първоначално предложените текстове за изменение, касаещи председателя, все още не са оттеглени. Те бяха внесени от бившия шеф на правната комисия Данаил Кирилов, който сега е министър на правосъдието и от депутата от Обединени патриоти Християн Митев. Сега изискванията към председателя на антикорупционния орган са той да е юрист и да има 10-годишен стаж като такъв. Според предложението на Кирилов и Митев на този пост да може да се избира и човек с не по-малко от десет години стаж в службите за сигурност и за обществен ред. Това породи питането готвят ли управляващите конкретно лице за нов председател, като вече се спекулира с името на директора на ГД \"Национална полиция\" Христо Терзийски. От ГЕРБ обсъждат и оставането на поста на сегашния зам.-шеф на КПКОНПИ Антон Славчев. Предвид факта, че Кирилов вече е министър, се чака Митев - поддържа ли още предложените текстове, касаещи изискванията към председателя. Атанасов: КПКОНПИ е излишен орган, имитира борба с корупцията", "date": "2019.09.15", "title": "Парламентът забравя антикорупционната комисия. Поне до изборите"}
{"url": "https://clubz.bg/87854-bylgariq_e_na_osminafinal_sled_pobeda_nad_portugaliq", "text": "България си осигури участие на осминафиналите на Европейското по волейбол след победа и в третия си мач в Монпелие - 3:1 (25:22, 28:30, 25:23, 25:22) над Португалия. Следват мачове с Франция и Италия, които ще определят крайното класиране в групата.  Мартин Атанасов, Светослав Гоцев, Тодор Скримов, Георги Сеганов, Виктор Йосифов, Цветан Соколов, Теодор Салпаров - либеро. Шанс за изява получиха и голяма част от останалите състезатели. Двубоят продължи близо 130 минути, но нашите показаха, че са по-добри и взеха раванш за загубата си в Лигата на нациите. В средата на първия гейм португалците водеха с 19:16, но националите ни успяха да изравниха при 21:21. Силни минути отбеляза Цветан Соколов, който направи ас за 22:21, след това изведе България до геймбол при 24:22, а в края донесе и победната точка - 25:22 след отлична атака. Вторият гейм започна равностойно, след което националите ни се откъснаха и поведоха. След 20:14 в наша полза обаче португалците показаха завиден характер и стопиха пасива. Геймът тръгна точка за точка, като равностойната битка излезе извън 25-ата точка. В решителните моменти иберйците показаха повече устойчивост и наложиха волята си с 30:28. Селекционерът Силвано Пранди предприе смени - Николай Пенчев заигра в началото на третата част на мястото на Мартин Атанасов. Теодор Тодоров пък замени капитана Виктор Йосифов. Тимът ни започна мното силно в третата част и поведе с 8:3, а след това увелчи разликата на 14:6. Съперникът обаче отново успя да навакса и намали пасива си до една точка - 20:21.В този момент \"лъвовете\" показаха характер и успяха да подчинят иберийците.  Цветан Соколов атакува технично по блокадата за 22:20. Разликата от две точки се запази, а аут от начален удар донесе успех за нашите в третата част с 25:23. Четвъртият гейм започна равностойно до 4:4, като отново последваха мини обрати. След средата на гейма нашите показаха повече класа и започнаха да диктуват играта. В края на гейма Тодор Скримов изведе България до успех с 25:22 и 3:1. Най-резултатен за успеха бе Цветан Соколов с 33 точки (3 аса, 2 блокади), 13 точки добави Тодор Скримов (1 ас, 1 блокада). Днес, 15 септември, България почива. В понеделник \"трикольорите\" се изправят срещу домакина Франция в 18:30 ч.", "date": "2019.09.15", "title": "България е на осминафинал след победа над Португалия"}
{"url": "https://clubz.bg/87819-pohishtenie", "text": "SPQR (Senatus PopulusQue Romanus) или Сенатът и римският народ е мотото на град Рим и квинтесенция на Римската държава. Едноименната книга на Мери Биърд ни помaгa да се докоснем до една цивилизация, която не само e оказала огромно влияние върху западната култура и политика, но е оформила възгледите ни за света и нашето място в него. SPQR e поглед към историята на Рим, представена от един от най-известните съвременни познавачи на Античността. Мери Биърд е виден специалист по класически цивилизации във Великобритания, преподавател по антична литература в Кеймбридж и Кралската академия по изкуствата, редактор по класическа литература в Таймс, а също е и сценарист и водещ в няколко филма на Би Би Си за Античността. Книгата ѝ е необикновена смесица от задълбочени познания и отличен стил на писане. Показва духа на времето, рови се в спорните въпроси, поставя под съмнение клишетата, прави всичко възможно да изследва какъв е бил всъщност реалният живот в Древен Рим, понякога в разрез с образа, който ни представя традиционната историческа наука. SPQR описва възхода на Рим от малко и незначително селище в Централна Италия до столица на една от най-мощните империи. Разказва как римляните са възприемали себе си и постиженията си и защо те са важни за нас и до днес. Като покрива период от повече от 1000 години и хвърля светлина върху основите на римската цивилизация, книгата изследва демокрацията, миграцията, религиозните противоречия и социалната гъвкавост, представяйки ги в контекста на империята. Не са пропуснати и митовете и историите на Древен Рим, както и темите за гражданството, сигурността и правата на човека – въпроси, актуални и в наши дни.   Рем бил мъртъв. А градът, който бил създаден с негова помощ, се състоял само от шепа приятели и спътници на Ромул. Имал нужда от повече граждани. Затова Ромул обявил Рим за „убежище“ и поканил безимотни и всякаква сбирщина от останалите области на Италия да се присъединят към него: избягали роби, осъдени престъпници, изгнаници и бегълци. Така се събрали много мъже. Само че за да намерят жени, разказва историята на Ливий, Ромул трябвало да прибегне до хитрост – и до изнасилване. Той поканил съседните народи, сабините и латините, населяващи областта Лациум около Рим, да дойдат с целите си семейства на религиозен празник със забавления. Насред празничните церемонии по даден от него знак мъжете му отвлекли младите жени сред посетителите и ги взели за съпруги. (...) Къде е разделителната линия между отвличане и изнасилване? Какво подсказва случаят изобщо за войнствения характер на Рим? Ливий защитава ранните римляни. Твърди, че отвличали само неомъжени жени; това било начало на брак, а не на прелюбодеяние. Той подчертава, че римляните не избирали жените, а ги грабвали наслуки, като аргумент, че са прибягнали до отвличането като необходимо средство да осигурят бъдещето на своята общност и че то било последвано от нежни думи и обещания за обич от мъжете към техните нови булки. Освен това представя действията на римляните като реакция на неразумното поведение от страна на съседните племена. Римляните, обяснява той, най-напред постъпили както е редно – помолили близките народи да сключат договор с тях, който щял да им даде правото да сключват бракове помежду си. На това място Ливий изпада в крещящ анахронизъм, като съвсем явно се позовава на определеното със закон право на conubium, или „междубрачие“, което много по-късно става обичайна част от съюзните споразумения на Рим с други държави. Римляните се обърнали към насилието едва след като молбата им била безпричинно отхвърлена. С други думи, това бил един от случаите на „справедлива война“. Други представят нещата по различен начин. Някои откриват още в произхода на града всички издайнически признаци за по-късната войнственост на римляните. Конфликтът, твърдят те, бил непредизвикан, а фактът, че римляните взели само трийсет жени (ако приемем, че са били толкова наистина), говори, че у тях е надделявало намерението не за брак, а за война.  (...) Поетът Овидий – или Публий Овидий Назон, както е пълното му римско име – следва друга насока. Двамата с Ливий са, общо взето, съвременници, но за разлика от историка с неговите традиционни възгледи, поетът върви срещу течението и накрая е прокуден да живее в изгнание през VIII в.сл.Хр. – отчасти заради дързостта на остроумната му поема „Любовно изкуство“, която съветва читателя как да омае някого. В тази творба той преобръща наопаки разказа на Ливий за похищението и представя случката като примитивна форма на ухажване: еротика, а не необходимо средство. Римляните на Овидий първоначално се опитват да „набележат коя девойка харесват най-много“, а след дадения знак посягат към нея с „похотливи ръце“. Скоро вече нашепват сладки безсмислици в ушите на откраднатите моми, чийто явен ужас само увеличава сексапила им. Празненствата и забавленията, размишлява лукаво поетът, винаги са били подходящи места да си намериш момиче още от най-ранните дни на Рим. Или казано с други думи – каква чудесна идея е хрумнала на Ромул да възнагради верните си войници. „Ако ми плащат така, и аз ще се запиша във войската“ – шегува се Овидий.  Родителите на девойките, ако се придържаме към обичайната история, определено не били склонни да възприемат отвличането като забавен флирт. Те се вдигнали на война срещу римляните, за да си върнат дъщерите. Римляните лесно победили латините, но не и сабините и конфликтът се проточил. Това е моментът, когато хората на Ромул били подложени на силна атака в новия си град и той се принудил да призове Юпитер Статор да възпре римляните от бягство, както напомня Цицерон на слушателите си – без да споменава, че цялата война е била заради отвлечени жени. Бойните действия били прекратени накрая благодарение на самите жени, които на този етап били доволни от положението си на римски съпруги и майки. Те храбро излезли на полесражението и замолили съпрузите си от едната страна и бащите си от другата да сложат край на борбата. „По-добре сами да загинем – обяснили те, – вместо да живеем без когото и да било от вас, като вдовици или сираци.“  Намесата им дала резултат. Не само че бил сключен мир, но и Рим според преданието станал общ град на римляни и сабини, единна общност под съвместното управление на Ромул и сабинския цар Тит Таций. Всъщност съвместното управление продължило до няколко години по-късно, когато Таций паднал убит в един съседен град по време на бунт, за който сам имал известна вина.", "date": "2019.09.15", "title": "Похищение"}
