{"url": "http://clubz.bg/71465-naprejenie_mejdu_kosovo_i_syrbiq", "text": "Напрежението между съседните Косово и Сърбия расте в последните часове от крайния срок за създаване на Съюза на сръбските общини, съобщават световните медии. Утре трябва да бъде създаден Съюза, част от сключеното през 2013 г. с помощта на Брюксел споразумение между Косово и Сърбия. Сръбски министър зове Русия на помощ за Косово Днес бе проведена среща на Съвета за сигурност на Косово, след която премиерът на страната Рамуш Харадинай предупреди сърбите в северната част на страната, че ако обявят автономия, властите ще реагират.  Днес косовска медия съобщи подобна информация, което предизвика коментара на премиера. И заяви, че утре ще има готов проектоустав на Съюза на сръбските общини. В Сърбия също се породи напрежение, след като местния вестник \"Вечерне новости\", цитиран от ТАСС и БТА, съобщи, че част от силите на НАТО (КейФОР) в Косово са прехвърлени в северната част на страната. Всъщност става дума за планирани учения, обявени още от четвъртък. Медията обаче твърди, че това е само прикрите за операция по укротяване на евентуално влошаване на ситуацията. Многобройната военна техника е блокирала и пътя Прищина-Косовска Митровица. Междувременно сръбският президент Александър Вучич свика утре в 8 часа местно време Съвета за национална сигурност, предаде Танюг. Според местните медии повод за това е именно ситуацията в Косово.  Вучич избухна: Косово е терористична бандитска държава Вучич изпрати и отворено писмо до сърбите в Косово и Метохия, в което ги призовава да не отговарят на провокации и дезинформация. Той обещава и че Сърбия ще изпълни задълженията си към тях и ще ги защити, ако се наложи. Вучич избухна: Косово е терористична бандитска държава", "date": "2018.08.03", "title": "Напрежение между Косово и Сърбия"}
{"url": "http://clubz.bg/71464-koj_e_obshtinskiqt_syvetnik_ot_nesebyr_pejko_qnkov", "text": "Пейко Димитров Янков - това е общинският съветник, обявен за общодържавно издирване заради връзка с разбитата преди ден от специализираната прокуратура престъпна група, свързана с Димитър Желязков - Митьо Очите. Последният вече се издирва и от Интерпол - след като е установено, че от известно време е в чужбина.  Янков е роден през 1977 г. Той е известен първоначално в Несебър с това, че е син на бившия председател на общинския съвет в курортното градче и местен крупен бизнесмен Димитър Янков. Той стана жертва на поръчково убийство през 2007 г. - годината, в която се очакваше да се кандидатира за кмет на Несебър на редовните местни избори. За бизнесмена се твърдеше, че държи около 10% от легловата база в Слънчев бряг - според медийни публикации, беше съдържател и на казина. И общински съветник от Несебър - член на бандата на Митьо Очите Пред същата година - 2007-а - Янков изнесе данни за злоупотреби срещу тогавашния кмет на града Николай Трифонов. Последният се отказа от поста си и бе \"спасен\" от президента Георги Първанов с консулско назначение в Одеса.  Янков бе убит със 7 куршума в главата на ул. \"Гладстон\" в Бургас, когато отива на гости при любимата си. Със съпругата му са разделени по това време, свидетелстват медийни публикации. До днес разследването не е приключено, извършителят и поръчителят са неизвестни, а преди година главният прокурор Сотир Цацаров изиска материалите в София, за да продължи работата по случая. Димитър Янков се смяташе за един от най-едрите местни хотелиери в Слънчев бряг, който се включва активно в приватизацията на курорта още на старта в средата на 90-те години. Преди това управлява заведения и хотели на дългосрочна аренда. Началото му като приватизатор е 15 август 1996 г., когато подписва договор за механа “Чучура”, седмица по-късно - за хотел с бар “Хризантема”. И двата имота са купени като обособени части от “Слънчев бряг” АД. През годините фирми с участието на Янков и неговия приятел Йордан Йорданов приватизират отново като обособени части хотелите “Бургас”, “Тракия”, “Несебър” и “Созопол”. Оценката за самия Янков не е еднозначна - да едни е големият бизнесмен, с когото са имали проблеми, за други е бил просто чичо Митко, който е помагал и е инвестирал в града.  Синът Пейко и сестра му Ивалина наследяват бизнеса на баща си след смъртта му. По това време той има участие в 9 фирми. В момента на името на Пейко в регистрите излизам 8 компании  - всичките са свързани с туристическия бизнес, няма данни да имат задължения към НАП.  Пейко влиза и в местната политика като общински съветник от листата на регионалната коалиция \"Сила\" в същата тази 2007 г. есента. Кандидат-кметицата, която довърши мандата на Трифонов до 2007 г. и бе от партията на Димитър Янков тогава загуби изборите. За връзки на семейството с Димитър Желязков също се говори в медийни публикации от години - още от времето, когато бащата е жив. През 2015 г. след изборите, на които Янков-син отново е водач на листата и става съветник, друг човек от формацията оглавява общинския съве в града. Това е бизнесменът Румен Кулев. Преди това позицията в продължение на 8 години се заема от партия \"МОРЕ\", за която се твърди, че е партията, подкрепяна от братя Диневи. ", "date": "2018.08.03", "title": "Кой е общинският съветник от Несебър Пейко Янков"}
{"url": "http://clubz.bg/71463-svetiqt_sinod_praznuva_reshenieto_na_ks_za_istanbulskata_konvenciq", "text": "Светият синод има повод за празнуване. Макар и с една седмица закъснение, оттам излязоха с хвалебствена позиция за решението на Конституционния съд да обяви Истанбулската конвенция за противоречаща на основния закон на страната. Официално: Истанбулската конвенция е противоконституционна Напомня се и за призива за \"усърдна молитва в православните храмове\" срещу приемането на конвенцията, която противоречала на \"православното учение за сътворението на мъжа и жената като Божий образ и подобие и като биологични същества, както и срещу въвеждането на понятия, несъвместими с българския обществен и правен ред\". Синодът: Да се молим срещу приемането на Истанбулската конвенция Светият синод за Истанбулската конвенция: Това е втора смърт Сега оттам дават указания да се отправи благодарствена молитва в храмовете и манастирите в България, защото \"когато просим от Бога милост, следва и да му благодарим\".  Слава на Бога за всичките му благодеяние към българския народ! Благодарение на великия Божи промисъл чрез мъдростта и съвестта на мнозинството конституционни съдии, беше взето справедливо и конституционносъобразно решение за отхвърляне на добилата популярност т.нар. Истанбулска конвенция. Светият Синод на БПЦ-БП изрази своята категорична позиция против нейното приемане като противоречаща на православното учение за сътворението на мъжа и жената като Божий образ и подобие и като биологични същества, както и срещу въвеждането на понятия, несъвместими с българския обществен и правен ред. Св. Синод със свое решение призова да се отправя усърдна молитва към Пресвета Богородица в храмовете и манастирите в диоцеза на БПЦ- БП против приемането на този международен договор от Народното събрание. Съдът е дело Божие, но до справедливото решение се стигна чрез усилията, вдъхновението, съвестта и мъдростта на много хора – духовници, учени, общественици, журналисти, юристи, представители на държавни институции, на политици, на мнозинството от благочестивия български народ. Всички те, водени от нравствените устои на обществото, стремежа за съхраняване на държавността и защита на бъдещето на България – нашите деца, се обединиха и отстояваха несъгласието си с въвеждането чрез международен договор на понятия и идеология, несъвместими с традиционния християнски морал на българския народ. Изпълниха се думите на Сърцеведеца - Господ Иисус Христос, „дето са двама или трима събрани в Мое име, там съм Аз посред тях“ (Мат. 18: 20)! Когато просим от Бога помощ, следва и да му благодарим, за да не бъдем като онези десет прокажени, които просиха от Него милост и изцерение, но само един от тях се върна и благодари (Лук. 17:12 – 19). Затова и ние посрещаме с благодарност и радост Решението на Конституционния съд на Република България за обявяването като противоречаща на Конституцията така наречената Истанбулска Конвенция и благославяме да се отправи в храмовете и манастирите на БПЦ-БП в пределите на България и извън нея в дните на Богородичния пост, благодарствена молитва към Всемилостивия Бог след прочитането на молебения канон към Св. Богородица за благоденствието на българския народ. Синодът: Да се молим срещу приемането на Истанбулската конвенция Светият синод за Истанбулската конвенция: Това е втора смърт", "date": "2018.08.03", "title": "Светият синод празнува решението на КС за Истанбулската конвенция"}
{"url": "http://clubz.bg/71445-na_turciq_veche_ne_j_vqrvat", "text": "Анкара се държи тъй, сякаш турско-американските отношения са непомрачени и сякаш самата Турция може да си позволи разрив с още един свой близък партньор. Американският конгрес така или иначе вече е подготвил санкции срещу Турция за деня, в който там ще бъде разположена руската противовъздушна система S400, а освен това задържа доставката на американските изтребители F35, поръчани от Анкара в рамките на НАТО. Вместо да разговарят, двете страни продължават да ескалират напрежението помежду си. Ердоган заплаши САЩ, че могат да загубят Турция като партньор Турция потвърди ареста на един американски пастор, когото там държат очевидно като заложник, с идеята да го разменят турски граждани, обитаващи САЩ – примерно проповедника Гюлен или пък банковия мениджър Атила, осъден заради нарушения на санкциите срещу Иран.  В отговор САЩ пък наложиха санкции срещу двама министри на Ердоган. А облаците над турската икономика продължават да се сгъстяват. Санкциите срещу Анкара са ясен знак, че на Турция вече не ѝ вярват.  ", "date": "2018.08.03", "title": "На Турция вече не й вярват"}
{"url": "http://clubz.bg/71462-majkata_na_topterorista_osama_beshe_dobro_momche", "text": "Тогава два самолета се забиха в небостъргача на Световния търговски център в Ню Йорк, загинаха над 3000 души, атакувана беше и централата на Пентагона.  20 малко известни кадри от 11 септември (СНИМКИ) Журналистите от “Гардиън” са разговаряли с майката на престъпника в Джида, Саудитска Арабия. В страната семейството на Бин Ладен продължава да се смята за най-богатото в страната, числи се и към елита. На интервюто е присъствал и представител на правителството, но не се е месил. Най-вероятно това е било така, за да се докаже, че Саудитска Арабия е нямала нищо общо с атентатите в САЩ. Отговорността за него носел единствено Осама Бин Ладен, посочват журналистите от “Гардиън”. Осама е първото дете на Алиа Ганем. Бъдещият главатар на терористичната организация “Ал Каида” беше убит на 54-годишна възраст от американски командоси през май 2011 г. в тайната му квартира в Пакистан. ЦРУ разсекрети архива на Осама бен Ладен. Ето го Според неговата майка Осама е бил страхливо дете, но имал дарба да оценява обстановката. След навършването на 20 години вече е бил силна личност. Според майка му той се е радикализирал в университета в Джида, най-големият пристанищен град на Червено море с 3,5 милиона жители. Попитана дали е очаквала най-големият й син да стане джихадист, тя отговаря: “Никога дори не съм си го помисляла.” А как се е чувствала, когато все пак е станало? 5400 души в САЩ болни от рак заради 11 септември В разговора се включва и полубратът на Осама Ахмед: Според “Гардиън” след атентатите от 2001 г. всички членове на семейството са били подложени на разпити, наложен им бил и домашен арест. Сега те можели да се радват на свободно придвижване. В Саудитска Арабия Осама Бин Ладен продължавал да се радва на популярност, макар и посмъртно. Дори вдовиците на Осама и децата на топтерориста вече живеели в Джида. Най-големият му син Хамза Бин Ладен бил “достоен” наследник на баща си, САЩ го определят като глобален терорист. В момента се намирал в Афганистан. Чичо му заявява: Хасан, друг полубарт на Осама, споделя: По отношение на атентатите в САЩ другият полубрат Ахмед заявява: ЦРУ разсекрети архива на Осама бен Ладен. Ето го 5400 души в САЩ болни от рак заради 11 септември", "date": "2018.08.03", "title": "Майката на топтерориста Осама: Беше добро момче"}
{"url": "http://clubz.bg/71461-bsp_dava_na_prokuror_dareniqta_na_imoti_v_sofiq", "text": "БСП ще сезира административната прокуратура заради съмнения, че Столичният общински съвет заобикаля закона, който забравява замени на общиски терени с частни лица. Това обяви депутатът от левицата и бивш общински съветник Георги Свиленски в компанията на лидера на социалистите в столицата Калоян Паргов.  От петия път: Столичната община \"дари\" два имота срещу един на частник Става дума за т.нар. \"взаимни дарения\", на имоти между частници и общината - частникът дава свой терен, общината прави обратно дарение, а ако има разминавания в оценките на имотите - частникът доплаща. Свиленски даде за пример решението за дарение, гласувано с мнозинство \"на ръба\" преди седмица (за тези дарения е нужно мнозинство от поне 46 гласа в СОС - б.р.). С въпросното решение от петия опит общината дари на собственик на земя в \"Слатина\" два свои имота - в \"Лозенец\" и близо до МОЛ \"Сердика\", придоби неговия имот, а доплащането е в рамките на 200 000 лв. Свиленски припомни, че съмненията около този случай тръгнали още, когато се оказало, че оценител на имотите Юлия Цекова. Тя бе в сделката с „Царските конюшни”, които бяха оценени за 650 000 лв. Самата тя е подсъдима по делото за продажбата на конюшните. При четвъртия опит за взаимно дарение за терена в \"Слатина\" оценителят е сменен.  Дарения на имоти - новата форма на старите \"заменки\"? На последната сесия на СОС в дневния ред имаше още едно \"взаимно дарение\", за район \"Младост\". Партньор на общината в тази процедура е бащата на областия управител на София-град Николай Пехливанов (\"Атака\"). В този случай обаче доплащането от страна на частника е значително по-високо. Той припомни, че още през януари 2016 г. Столичният общински съвет  гласува инвестиционната програма на Центъра за градска мобилност /ЦГМ/, като е предвидил 7 млн. евро за изграждане на тикет система. През октомври 2016 г. ЦГМ реши да прави нова тикет система за 83 млн.лв., като параметрите на двете са едни и същи, но разликата в цената е за 60 млн. лв. Народният представител добави, че реалната стойност на такава система според експерти е 35 млн.лв., заедно с 8-годишна поддръжка. Той обясни, че по план първият вариант е щял да бъде поддържан 2 години, а вторият 8, като за всяка година общината ще плаща по 2 милиона лева. Като се калкулират всички разходи, разликата в цената между двете системи щяла да е поне 30 млн. лв. Той изрази предположение, че фирмите с експерти, които наистина могат да изградят тикет системата, ще се окажат подизпълнители на спечелила „фирма – касичка”, която ще се отчете финансово някъде.  По повод пожара в Царските конюшни съветникът Калоян Паргов заяви, че той очевидно е умишлен и за това няма никакво съмнение. Той припомни, че групата общински съветници от БСП, заедно с депутатите от ПГ на “БСП за България”, са сезирали главния прокурор по повод тази скандална сделка, когато за 90 лв. на квадрат е била продадена тази земя, оценена от оценител, срещу който вече се води дело. Дарения на имоти - новата форма на старите \"заменки\"?", "date": "2018.08.03", "title": "БСП дава на прокурор \"даренията\" на имоти в София"}
{"url": "http://clubz.bg/71446-sydiite_v_polsha_reshiha_da_ostanat_na_rabota", "text": "Полските върховни съдии, ĸoитo ca в пeнcиoннa възpacт, да мoгaт дa пpoдължaт дa paбoтят, дoĸaтo Съдът на ЕС в Люксембург ce пpoизнece пo cъдeбнaтa peфopмa в cтpaнaтa. Това гласи решение на Въpxoвния cъд, цитирано от Ройтерс. Офисът на президента Анджей Дуда обаче излезе с изявление, което обяви решението на Върховния съд за невалидно. Ситуацията ще доведе до хаос, смятат юристи, цитирани от Ройтерс, защото не е ясно кой е прав в случая. Върховния съд има правомощия да оспорва закони, но пък според новия закон крайното решение за назначаване и продължаване на мандата на съдиите принадлежи на държавния глава. Защо протестират в Полша (СНИМКИ) Въпреки протестите миналата седмица предизентът подписа закона за Върховния съд, който на практика позволява на правителството да избере нов председател и членове на институцията. Миналия месец 22 върховни съдии бяха принудени да се пенсионират предсрочно в изпълниние на закона, но председателката на Върховния съд Малгожата Гелсдорф отказа да го направи, като изтъкна, че по конституция мандатът й изтича през 2020 г.  Правозащитни организации и полски опозиционни партии предупреждават, че новите закони и други промени, прокарани от управляващата партия \"Право и справедливост\", подкопават независимостта на съда и основите на демокрацията. Еврокомисията започна процедура за нарушение срещу Варшава заради предвижданите промени. Спорните текстове предвиждат намаляване на пенсионната възраст на съдиите от Върховния съд от 70 на 65 години. Тази мярка се прилага и по отношение на председателя на Върховния съд, чийто 6-годишен мандат се прекратява преждевременно. Непокорните върховни съдии в Полша дойдоха на работа (СНИМКИ) Съдиите обаче могат да поискат удължаване на мандата, а решението ще принадлежи на президента, предвижда още новият закон. Той може да позволи удължаване с три години, след което може да разреши още едно удължаване с три години. Не са установени критерии, въз основа на които държавният глава да вземе своето решение, и няма възможност за съдебен контрол на това решение, отбелязва Европейската комисия при обявяването на започване на процедура за нарушение срещу Варшава именно заради този законопроект. Полските власти не са взели задоволителни мерки за решаване на проблемите, въпреки че спорният закон вече е бил обсъден с Еврокомисията. Като отговор на започнаната в края на миналата година безпрецедентна процедура по член 7 от Договора за ЕС Варшава е въвела консултация с Националния съдебен съвет (аналог на българския ВСС). Становището на НСС не е обвързващо и се основава на неясни критерии, отбелязва Еврокомисията. След реформата от 8 декември 2017 г. настоящите членове на НСС са съдии, назначени от полския парламент, което не е в съответствие с европейските стандарти за независимост на съдебната власт. Управляващите казват, че промените са необходими, за да може съдилищата да работят по-ефективно и да се освободи съдебната система от влиянието на комунистическото минало. Непокорните върховни съдии в Полша дойдоха на работа (СНИМКИ)", "date": "2018.08.03", "title": "Съдиите в Полша решиха да останат на работа"}
{"url": "http://clubz.bg/71438-bojko_borisov_shte_hvanem_bandata_na_mito_ochite_nqma_da_galq_kozichki", "text": "Така премиерът Бойко Борисов коментира акцията срещу бандата на Митьо Очите. Министър-председателят откри модернизиран транзитен газопровод край село Лозенец, Ямболско. По повод чумата по животните в региона той заяви: Борисов все пак призова да се отдаде нужното внимание на газопровода, защото той е коствал много усилия на държавата. И продължи: Премиерът изтъкна, че този проект трябва да върви успредно с интерконектора с Гърция. От думите му стана ясно и че България, ако реализира проекта АЕЦ \"Белене\", може да продава ток от централата на Турция, тъй като турските мощности няма да й стигнат. И изтъкна, че всичко е направено по европейските правила, като е използвана най-добрата техника. И обясни, че с Турция сме конкуренти на енергийния пазар, но и здраво свъразни енергийни партньори.", "date": "2018.08.03", "title": "Бойко Борисов: Ще хванем бандата на Митьо Очите, няма да галя козички"}
{"url": "http://clubz.bg/71447-rusiq_e_dala_rabota_na_hilqdi_severnokorejci_prez_2018_g", "text": "Русия е позволила на хиляди севернокорейски работници да дойдат в страната и е издала нови разрешения за работа, което е потенциално нарушение на санкциите на ООН, съобщи Ройтерс, като се позовава на информация на в. \"Уолстрийт джърнъл\". Над 10 000 нови севернокорейски работници са се регистрирали в Русия от септември, пише изданието, като се позовава на данни на руското министерство на вътрешните работи. Данни на руското министерство на труда, с които се е започнал вестникът, пък показват, че най-малко 700 нови разрешителни за работа са били издадени от Русия на севернокорейци от началото на тази година. Как Пхенян се снабдява с петрол въпреки санкциите? ООН наложи санкции на Северна Корея с цел намаляване на потока на пари за страната и упражняване на натиск над Пхенян да се откаже от ядрената си програма. Американски представители сега разследват евентуални нарушения на санкциите.  ООН единодушно прие нови санкции срещу Северна Корея Той добави, че се смята, че севернокорейските работници в Русия изпращат на Пхенян годишно 150 - 300 милиона долара. Руският посланик в Северна Корея Александър Мацегора каза по-късно днес, че Москва не е нарушила санкциите на ООН, ограничаващи наемането на севернокорейски работници, и не е вкарвала нови работници от КНДР, предаде Ройтерс, като се позова на агенция Интерфакс. Според Мацегора всякакви нови разрешителни за работа, издадени на севернокорейски работници в Русия, се отнасят за работници, които вече са там и работят по силата на стари договори. ООН единодушно прие нови санкции срещу Северна Корея", "date": "2018.08.03", "title": "Русия е дала работа на хиляди севернокорейци през 2018 г."}
{"url": "http://clubz.bg/71460-rusiq_obvini_sasht_v_isteriq", "text": "Русия определи днес обвиненията на САЩ за руска намеса в американския изборен процес като \"истерия\", която ги \"прави за смях\", а американското разузнаване обвини Москва, че продължава да се меси, предаде Франс прес, цитирана от БТА. Захарова направи това изявление в момент, когато няколко високопоставени американски служители - от началника на разузнаването до директора на ФБР, в четвъртък обвиниха Русия, че продължава опитите \"да отслабва и разделя\" САЩ. Шефовете на US службите: Русия продължава с опитите да отслаби САЩ Американското разузнаване обвинява Русия в намеса в изборите за президент през 2016 г., довели на власт Доналд Тръмп. Тази предполагаема намеса стана обект на разследване в САЩ, осъдено от Тръмп като \"лов на вещици\". Руските власти многократно са отхвърляли твърдо тези обвинения.", "date": "2018.08.03", "title": "Русия обвини САЩ в \"истерия\" "}
{"url": "http://clubz.bg/71442-trymp_ne_e_populist_toj_prezira_rabotnicite", "text": "Послание към онези в медиите, които продължават да наричат Доналд Тръмп \"популист\": не мисля, че тази дума означава това, което вие си мислите. Вярно е, че Тръмп все още, при определени поводи, се представя като човек, който отстоява интересите на редовите работещи американци срещу тези на елита. Струва ми се, че в известен смисъл прегръщането на белия национализъм дава глас на обикновените американци, които споделят неговия расизъм, но са се чувствали безпомощни да изразят предразсъдъците си публично. Но той управлява от година и половина - достатъчно време да го съдят по делата, а не по думите му. А неговото правителство е неумолимо антиработническо по всички линии.  Тръмп е толкова популист, колкото е и набожен - което значи, че въобще не е. Да започнем с данъчната политика, където главното законодателно постижение на Тръмп е намаляване на данък, облагодетелстващо главно корпорациите - чиито данъчни постъпления внезапно спаднаха, и не е направил съвсем нищо, за да повиши възнагражденията. Данъчният план прави толкова малко за обикновените американци, че републиканците спряха да агитират за него. Въпреки това правителството лансира идеята (вероятно незаконна) да използва изпълнителни укази, за да намали данъците на богатите с още 100 милиарда. Има и политика в здравеопазването, където Тръмп, след като се провали в отменянето на Обамакеър - което щеше да е огромен удар по работническите семейства, вместо това се зае с кампания на саботаж, която вероятно е повишила допълнително вноските с около 20 процента в сравнение с това, което би трябвало да бъдат. Неизбежно, товарът от тези по-високи вноски пада най-мъчително върху семейства, които печелят съвсем малко над лимита, под който биха получавали помощи - или върху по-заможната част на работническата класа. Има и трудова политика, в която правителството на Тръмп се разгърна на много фронтове, за да се разправи с правилата, които защитаваха работниците от експлоатация, трудови злополуки и т.н. \n\tНо непосредствената политика не казва всичко. Трябва да погледнете и какви назначения прави Тръмп. Опрат ли нещата до политика, която засяга работниците, Тръмп е създал екип от негови стари познайници: почти всеки важен пост се дава на лобист или на човек със силни финансови връзки с промишлеността. Дотук работническите интереси въобще не са представени. А номинирането на Брет Кавано за Върховния съд заслужава специално внимание. Има много неща, които не знаем за Кавано, отчасти защото републиканците в Сената блокират исканията на демократите за повече информация. Но знаем, че той е рязко, изключително настроен срещу работниците - много по-вдясно от обичайното, доста по-вдясно дори от повечето републиканци. Най-известният пример за неговите радикални антиработнически възгледи е доводът му, че веригата от тематични увеселителни паркове \"СийУърлд\" не следва да понесе никаква отговорност след като косатка уби работничка, защото жертвата трябвало да знае какви са рисковете, когато е постъпила на работа. В досието му има още много антиработнически екстремизъм. Имайки предвид, че Кавано, ако бъде утвърден, ще е на поста дълго време, този екстремизъм е достатъчно основание за отхвърляне на номинацията му, особено като се прибави към подкрепата му за неограничена президентска власт и всичко останало, което е в досието му и което републиканците се опитват да скрият. Но защо Тръмп, самообявилият се защитник на американските работници, избира такъв човек? Защо върши нещата, които върши, за да нарани точно тези хора, които му поднесоха Белия дом? Не зная отговора, но мисля, че стандартното обяснение - че Тръмп, който е едновременно мързелив и върховно невеж за подробностите в политиката, несъзнателно беше запленен от правоверността на GOP (Grand Old Party, Републиканската партия, бел. прев.) - едновременно подценява президента и го прави да изглежда по-привлекателен, отколкото е. Като наблюдаваш Тръмп в действие, оставаш с впечатлението, че той знае много добре, че навлича беди на собствените си избиратели. Но той е човек, който обича да унижава другите по всевъзможни начини. И предполагам, че в действителност се наслаждава, наблюдавайки как привържениците му го следват, дори когато ги предава. Всъщност, понякога презрението му към работническа класа, която е неговата електорална база, излиза на показ. Помните ли \"Обичам слабо образованите\"? Помните ли хвалбата му, че може да гръмне някого на Пето авеню и да не загуби избиратели? Така или иначе, каквито и да са подбудите му, когато действа, Тръмп е обратното на популист. И, не, неговата търговска война не променя тази преценка. Уилям Маккинли, най-принципният президент от епохата на американския Златен век, който побеждава съперника си популист, също е бил протекционист. Нещо повече, търговската война на Тръмп се води по начин, който поражда максимална вреда за американските работници в замяна на минимални облаги. Макар да не е популист обаче, Тръмп е патологичен лъжец, най-нечестният човек, който някога е заемал висок пост в Америка. И твърдението му, че е на страната на работещите американци, е една от най-големите лъжи. Което ме връща към медийното използване на термина \"популист\". Когато описваш Тръмп с тази дума, на практика ставаш съучастник в лъжата му - особено, когато го правиш в контекста на предполагаемо обективно отразяване.  Не бива да го правите. Може да описвате какво върши Тръмп, без да използвате думи, които му дават признание, без да му се полага. Той мами привържениците си; не трябва да му помагате в това.", "date": "2018.08.03", "title": "Тръмп не е популист, той презира работниците"}
{"url": "http://clubz.bg/71454-transplantiraha_bql_drob_na_niki_lauda", "text": "Бял дроб е бил трансплантиран вчера на легендата на Формула 1 с три световни титли – 1975, 1977 и 1984 г., Ники Лауда (69 г.), съобщиха австрийските медии и световните агенции. Трансплантацията е била извършена във Виенската многопрофилна болница. От здравното заведение днес потвърдиха информацията, след като са получили съгласие на близките на Лауда. Говорителката на болницата Карин Ферингер обаче помоли да не се искат повече подробности заради защита на личното пространство на пациента и семейството му. Според австрийски медии Лауда, който сега е шеф на тима на \"Мерцедес\" във Ф1, е постъпил в болницата във Виена преди седмица. Той е прекъснал почивка зад граница поради белодробни проблеми, следствие от прекаран тежък грип и сам е пилотирал самолет до Виена.  Предполага се обаче, че белодробният проблем се е появил още при драматичната катастрофа по време на състезание на 1 август 1976 г. Тогава при сблъсък състезателният автомобил на Лауда с 200 литра бензин в резервоара се запали. Благодарение на бърза намеса на трима колеги Лауда, макар и с тежки обгаряния, беше изваден жив от горящия като факла болид. Впоследствие Ники Лауда претърпя две бъбречни трансплантации. През 1997 г. пръв му дари бъбрек неговият брат Флориан. Седем години по-късно органът беше отхвърлен от организма. През 2005 г. бъбрек дари тогавашната му спътница в живота и впоследствие съпруга Биргит Ветцингер. От брака им се родиха двама сина - Лукас и Матиас. Бъбреците на Лауда са били увредени вследствие прием на много лекарства след катастрофата през 1976 г., твърдят запознати. Що се отнася до сегашната белодробна трансплантация, лекарите са оптимисти. Хирургическата интервения е преминала успешно. Но докато при такива случаи млади пациенти напускат здравно заведения след две до три седмици, по-възрастните се нуждаят от по-продължително болнично лечение. Според австрийския портал ое24at след трансплантацията Ники Лауда е бил привиден в изкуствена кома. Днес предстои извеждането му от това състояние.", "date": "2018.08.03", "title": "Трансплантираха бял дроб на Ники Лауда "}
{"url": "http://clubz.bg/71457-zashto_plache_andi_myri_video", "text": "Анди Мъри не успя да сдържи сълзите си след трудната победа над румънеца Мариус Копил на осминафиналите на турнира от ATP във Вашингтон. Шотландецът се наложи в истински маратон с 6:7 (5) 6:3 7:6 (4), а мачът приключи в 03,02 часа местно време. Анди Мъри се завръща на корта за сезона на трева След класирането си за четвъртфиналите, британският тенисист не успя да сдържи сълзите си. Той просто зарови главата си във хавлиената кърпа и си поплака - от радост, от облекчение и заради успеха в 3 сета. Смяна на върха в тениса - Анди Мъри е №1 Успехът означава, че той се изкачва с около 450 места, досега бе паднал до 832-ри. След края на мача Мъри каза, че може и да не играе на четвъртфинала, съобщи Би Би Си. 31-годишният шотландец трябва да се срещне в петък с австралиеца Алекс дьо Минор.  Това е едва третият турнир, на който играе бившият №1, след като претърпя операция през януари, а това е първият му четвъртфинал от \"Уимбълдън\" през 2017 г. На случилото се реагира и съпругата на Новак Джокович - Йелена.  написа сръбкинята в социалните мрежи. Както е известно, и Новак Джокович се завърна този сезон след травмата си в лакътя. Смяна на върха в тениса - Анди Мъри е №1", "date": "2018.08.03", "title": "Защо плаче Анди Мъри (ВИДЕО)"}
{"url": "http://clubz.bg/71453-trymp_ne_razlichava_angliq_britaniq_i_obedineno_kralstvo", "text": "Президентът на САЩ Доналд Тръмп отприщи нов порой от подигравки в социалните мрежи с реч в Пенсилвания снощи, демонстрираща, че историята и географията не са му най-голямата сила. Говорейки за \"голямото си уважение\" към Британия, той отбеляза, че едни я наричали така, други и казвали \"Велика Британия\", а трети - Обединено кралство.  Англия е нация, която заедно с Шотландия и Уелс представлява Великобритания, а заедно със Северна Ирландия - Обединеното кралство на Великобритания и Северна Ирландия. Отделно в речта си Тръмп за пореден път нападна медиите за \"фалшивите, фалшивите, отвратителни новини\", според които той е накарал 92-годишната кралица Елизабет II да го чака почти четвърт час за срещата им по време на официалното му посещение на 13 юли т.г. Събитието беше предавано на живо и всички видяха, че кралицата чака в недоумение и гледа часовника си цели 12 минути. Тръмп обаче представи друга версия:  Тръмп не е популист, той презира работниците Ето и някои реакции в Туитър: И без думи: ", "date": "2018.08.03", "title": "Тръмп не различава Англия, Британия и Обединено кралство "}
{"url": "http://clubz.bg/71459-1_mln_dushi_uchastvat_v_anketa_za_otmqna_na_lqtnoto_chasovo_vreme", "text": "Общоевропейско онлайн допитване за евентуално отменяне на практиката на преместване на стрелките с час напред за лятното часово време предизвика голям интерес, според представители на ЕС, предаде ДПА, цитирана от БТА \"Още сме по средата на допитването и сме регистрирали повече от милион респонденти\", каза говорител на Европейската комисия (ЕК) пред ДПА. Само през първите три дни те бяха повече от 500 000.  \n\tСоциологическото проучване, започнало през юли и продължаващо до 16 август, пита европейските граждани, дали биха предпочели да се премахне увеличаващото деня време, и дали предпочитат лятото или зимата за някакво разместване на времето. Базирайки се на тези резултати, както и на констатации на други допитвания, ЕК иска да вземе решение по предложението за отменяне на лятното часово време в ЕС. Европейският парламент, както и няколко държави членки, вече са помолили Комисията да преразгледа сегашната практика за преместване на часовниците през пролетта и есента, и да прецени дали тя трябва да бъде променена.", "date": "2018.08.03", "title": "1 млн. души участват в анкета за отмяна на лятното часово време"}
{"url": "http://clubz.bg/71421-ludogorec_sreshtu_zrinski_mostar_v_liga_evropa", "text": "След като отпадна от Шампионската лига \"Лудогорец\" продължава в Лига Европа, като негов съперник ще бъде Зрински (Мостар) от Босна. Двата отбора ще се срещнат в третия предварителен кръг на турнира. \"Лудогорец\" отпадна от Шампионската лига Шампионът на Босна и Херцеговина също започна участието си в Европа от Шампионската лига, но отпадна още в първия предварителен кръг от Спартак (Търнава). Вчера обаче тимът отстрани малтийския Валета. Първият двубой между Зрински и Валета бе завършил при резултат 1:1 в Босна. Вчера тимът от Мостар успя да стигне до успех с 2:1 като гост и с общ резултат 3:2 се класира за следващата фаза. Другият български отбор, който продължава в Лига Европа, е ЦСКА-София. Те отстраниха вчера \"Адмира Вакер\" от Австрия и ще се срещнат с датския \"Копенхаген\". Датчаните еелиминираха исландския  \"Стярнан\" с общ резултат 7:0 ЦСКА-София с нова тройка срещу \"Адмира Вакер\" ЦСКА-София с нова тройка срещу \"Адмира Вакер\"", "date": "2018.08.03", "title": "\"Лудогорец\" срещу \"Зрински\" (Мостар) в Лига Европа"}
{"url": "http://clubz.bg/71444-i_obshtinski_syvetnik_ot_nesebyr_chlen_na_bandata_na_mito_ochite", "text": "Един от участниците в престъпната група на Митьо Очите е общински съветник в Несебър. Това съобщи в петък ръководителят на Специализираната прокуратура Даниела Начева по време на брифинг за разкритата престъпна група в Бургас. Бойко Борисов: Ще хванем бандата на Митьо Очите, няма да галя козички Под ръководството на Спецпрокуратурата вчера на територията на града бе неутрализирана престъпна група, която в продължителен период от време се е занимавала с изнудване, палежи, телесни повреди и други престъплени, които са в процес на установяване. 19 считани за приближени до Димитър Желязков-Митьо Очите вчера бяха арестувани при мащабна полицейска операция. По думите ѝ това добре показвало как криминалната престъпност се е сраснала и с властта. Общинският съветник е обявен за издирване заедно с Митьо Очите. Арестуваха бандата на Митьо Очите, той - в чужбина Тя съобщи още че са иззети луксозни автомобили, ползвани от групата, и наркотични вещества, части за автомати и бойни оръжия, които предстои да бъдат изследвани. Бандата на Димитър Желязков - Митьо Очите се състои от 8 мъже, сред които и несебърският общински съветник. Начева уточни, че всички уличени имат повдигнати обвинения. По неофициална информация името на общинаря е Пейко Янков. Проверка показва, че той влиза в общинския съвет през 2015 г. от листата на местната коалиция СИЛА. Янков е крупен бизнесмен, занимава се предимно с хотелиерство. В декларациите си за конфликт на интереси е посочил участие и управление в \"Слънчев бряг хотел холдингс\" АД, \"Черно море хотел мениджмънт груп\" АД, \"Хермес груп\" ООД, \"Климати Холидей\" ООД, \"Империал\" ООД, Бул топ\" ООД, \"Рюген\" ООД и \"Рюген строй\" ООД. Завършил е Стопанско управление и е специализирал Туристически мениджмънт в Германия.  Роденият през 1977 г. Пейко Янков е известен и с това, че е син на убития през 2007 г. тогавашен председател на общинския съвет в Несебър  - хотелиерът Димитър Янков. След избора на новия общинския съвет през 2015 г. Пейко Янков за малко не става и негов председател. Той е трети мандат общински съветник. Прокурор Начева обясни, че бандата е действала от 2010 г. насам и основно се е занимавала с изнудвания, палежи и телесни повреди, така че да бъдат сплашвани търговски дружества със сериозен бизнес. Според обвинението хората на Митьо Очите имали апетит към бизнес с погребения, таксита, нощни заведения и други. Имуществото на тези, които отказвали да платят такса \"спокойствие\" на групата, било подпалвано за отмъщение. Наблюдаващият прокурор по делото Евгения Станкова каза, че вчера в София, Бургас, Ямбол и Слънчев бряг били претърсени 30 адреса, където били открити общо 90 000 лева, за които се предполага, че са от престъпления. Открити били и 2 газови пистолета, преработени в бойни Шефката на спецпрокуратурата категорично отрече, че Митьо Очите е знаел за операцията срещу бандата му и заради това е избягал. \"Ние знаехме, че той напусна България в понеделник, но не можехме да спрем да работим и да провалим цялата операция, за да го изчакаме да се върне\", добави Начева и увери, че Митьо Очите ще бъде изправен пред български съд. Пред бТВ Румяна Черкезова от една от траурните агенции в морския град разказа, че години наред е имала проблеми с трима от арестуваните – Йордан Въчев – Данчо Ларша и братята Пишиеви.  По думите ѝ Ларша на всяко 10-то число от месеца получавал пари, които не е изработил – първо по 100 лв., а след това – по 150 лв. от всяко погребение. Освен това фирмата трябвало да му превежда осигуровки. Отношенията им се влошили, след като той не предпазил фирмата от глоба от НАП. Спрели да му плащат. Дъщерята на Черкезова била приятелка на единият от братята – Иван Пишиев. „Той започна да ме рекетира много повече, отколкото Йордан. Няколко пъти ме би, малтретираше дъщеря ми, тя избяга посред нощ от собствения си дом”, разказа жената. Тя била принудена да прехвърли джипа си на Владислав Пишиев. Междувременно офисът й бил разбит, една катафалка – потрошена, а друга – изгорена. В същото време Румяна Черкезова подчерта, че „в нашия бизнес – погребалния, Очите няма нищо общо”, а също и че не знае за престъпна дейност на друг от задържаните – Радослав Николов – Рачо.  В района обаче изобилстват лепенките на охранителна фирма „Аркус”, към която Димитър Желязков на няколко пъти е споменавал, че е консултант. Арестуваха бандата на Митьо Очите, той - в чужбина", "date": "2018.08.03", "title": "И общински съветник от Несебър - член на бандата на Митьо Очите"}
{"url": "http://clubz.bg/71432-kzk_globi_firmata_na_mareshki_za_neloqlna_konkurenciq", "text": "Глоба от 175 437 лв. наложи Комисията за защита на конкуренцията (КЗК) на фирмата на фамилията на лидера на \"Воля\" Веселин Марешки. Компанията се казва \"Трейднет Варна\" и се занимава и с търговията с горива и веригата бензиностанции, свързана с бизнесмена-политик, и с търговията с лекарства. Самият той от години не фигурира в управата на дружеството.  Глобата е в размер на 0,1% от оборота на фирмата за 2017 г. Нарушението, констатирано от КЗК, е по чл. 36, ал. 4 от закона, а именно: Жалбата срещу горивния бизнес и практики на фамилията на Марешки (в компанията са негови роднини, откакто самият Марешки е в политиката, а понастоящем и зам.-председател на Народното събрание - б.р) е от \"големите\" в бранша - „Лукойл България“ ЕООД, „Еко България“ ЕАД, „Нис Петрол“ ЕООД, „Петрол“ АД, „Синергон Петролеум“ ООД, „Ромпетрол България“ ЕАД и „ОМВ България“ ООД, В самата жалба се говори и за други нарушения на Закона за защита на конкуренцията, в мотивите има десетки цитирани интервюта на политика, в които \"уронват престижа\" и доброто име на конкурентите. От \"Трейднет Варна\" са изпратили подробно становище по всички обвинения. КЗК обаче уважава жалбата - в частта за занижените цени с цел нелоялно привличане на клиенти. Освен това се припомня, че лицето Веселин Марешки не участва в оперативното ръководство и управление на компанията и съответно няма как да има отношение към нарушението, което жалбоподателите настояват да бъде установено - а именно това, свързано с ценовата политика.  В крайна сметка КЗК установява нарушение само по един от пунктовете на жалбата - цитирания чл. 36, ал 4 от закона.  По останалите обвинения антимонополният орган отхвърля твърденията на \"Лукойл\" и останалите жалбоподатели, не вижда и нарушения на Марещи като физическо лице.  Решението на КЗК подлежи на обжалване в 14-дневен срок пред Върховния административен съд.", "date": "2018.08.03", "title": "КЗК глоби фирмата на Марешки за нелоялна конкуренция"}
{"url": "http://clubz.bg/71439-epidemiq_ot_ebola_plyzva_v_kongo", "text": "Епидемия от ебола в източната част на Демократична република Конго е възможно да се разпространи на десетки километри и представлява регионален риск, като се имат предвид близостта й до границата, предупреждава Световната здравна организация, цитирана днес от Ройтерс. Четирима души са дали положителни проби за ебола в и около Манжина, град от около 60 000 души провинция Северно Киву, на 100 километра от границата с Уганда, съобщи конгоанското здравно министерство. Други 20 души са умрели от неопределени хеморагични трески в областта, повечето - през втората половина на юли. Миналата седмица беше обявено огнище на болестта в другия край на африканската страна, след като от нея починаха 33 души. Има ваксина срещу Ебола Смята се, че еболата се предава на далечни разстояния от прилепи и чрез месо от дивеч, продавано на местните пазари. у човека тя предизвиква хеморагична треска, повръщане и диария и се предава чрез пряк контакт и чрез телесни течности. Болестта уби над 11 300 души в епидемия в Западна Африка от 2013 до 2016 г. За Конго това е десетото избухване на заразата от 1976 г., когато вирусът беше открит край тукашната река Ебола в северната част на страната. Това са два пъти повече епидемии от този вирус, отколкото в която и да е друга страна, отбелязва Ройтерс. Тя посочва, че реакцията на предишната епидемия с ваксина на фармацевтичната компания \"Мерк\" (Merck) в Конго се смята за успех въпреки 33-те смъртни случая, затото разпространението на заразата е било спряно.", "date": "2018.08.03", "title": "Епидемия от ебола плъзва в Конго"}
{"url": "http://clubz.bg/71441-pravosydnoto_ministerstvo_za_ivancheva_tvyrdeniqta_che_e_iztezanie_sa_bezotgovorni", "text": "В българската Конституция пише, че правата на обвиняемия не могат да бъдат ограничавани повече от необходимото за правосъдието, в закона за изпълнение на наказанията пише същото. В същото време у нас се прилага инструкция за оковаване на изпратените на лечение арестанти, при която въобще липсва преценка дали тези мерки са необходими. Това коментира по бТВ бившият българския съдия в съда по правата на човека в Страсбург Здравка Калайджиева по повод отвеждането в болница на обвинената в корупция отстранена от длъжност кметица на \"Младост\" Десислава Иванчева с оковани ръце и крака. Отведоха Иванчева в болница с оковани крака и ръце (ВИДЕО) Тя отбеляза, че инструкцията за конвоирането на арестанти засяга широк кръг от хора, за които няма никакви данни да са опасни. Според нея затворите са се превърнали в „развъдник на насилие”, където „престъпността се регенерира”. Веригите на Иванчева: \"изтезание, нечовешко отношение, незаконно\" Същевременно от изказване на заместник-министър на правосъдието пред бТВ стана ясно, че ведомството не вижда причина да бъде изменена инструкцията, съгласно която отстранената Десислава Иванчева беше отведена в болница с белезници на краката и ръцете и колан през кръста. Инструкцията е издадена от директора на Главна дирекция \"Изпълнение на наказанията\" през 2013 г. и според нея, когато лишени от свобода са конвоирани до външни болници, те не само са с белезници на краката и ръцете, но и след това стоят заключени за болничното легло, уточни зам.-министърът на правосъдието Николай Проданов Според него записът с конвоирането на Иванчево си било пиар. Според него след въвеждането на инструкцията имало спад на бягствата на затворници и арестанти. Веригите на Иванчева: \"изтезание, нечовешко отношение, незаконно\"", "date": "2018.08.03", "title": "Правосъдното министерство за Иванчева: Твърденията, че е изтезание, са безотговорни "}
{"url": "http://clubz.bg/71437-rusiq_kazva_che_jurnalistite_v_afrika_sa_ubiti_pri_obir", "text": "Руското външно министерство съобщи днес, че предварително разследване показва, че трима руски журналисти са били убити в Централноафриканската република тази седмица от нападатели, които искали да ги ограбят, предаде Ройтерс. Тримата журналисти, чийто работодател каза, че са разследвали руски наемници в разкъсваната от вътрешен конфликт страна, се опитали да се съпротивляват на нападателите, когато са били убити, каза говорителката на руското външно министерство Мария Захарова на брифинг в Москва, цитирана от агенцията. Трима руски разследващи журналисти разстреляни в Африка Кирил Радченко, оператор, Александър Расторгуев, документалист, и Орхан Джемал, военен кореспондент са снимали документален филм за частна военна компания (предполага се \"Вагнер\") и били спрени на пътна блокада, пътувайки от столицата Банги към селището Бомбари. Според твърденията на шофьора им въоръжени мъже са излезли от храстите и са открили огън по колата. Тримата журналисти са починали на място. Те са били изпратени да снимат от опозиционния Център за управление на разследвания (ЦУР), който се оглавява от бившия олигарх Михаил Ходорковски - заклет врат на Путин, прекарал десет години в лагер, а сега живеещ в изтнание.", "date": "2018.08.03", "title": "Русия казва, че журналистите в Африка са убити при обир"}
{"url": "http://clubz.bg/71433-lyubopitni_fakti_za_birata_koito_veroqtno_ne_znaete", "text": "По случай Международния ден на бирата, който от 2007 г. се отбелязва в първия петък на август, британският в. \"Дейли експрес\" предлага няколко любопитни факта за любимото на мнозина пиво: Бира в космоса? Вече може", "date": "2018.08.03", "title": "Любопитни факти за бирата, които вероятно не знаете"}
{"url": "http://clubz.bg/71427-brekzit_ili_armagedon_zavisi_kogo_popitash", "text": "\"Брекзит\" е надвиснал, а също и армагедон, ако вярвате на медийните заглавия във Великобритания, пише в анализ Даница Кирка от Асошиейтед прес. Вестниците са пълни с истории за недостиг на храни, запаси от медикаменти, отменени полети и войници по улиците на Великобритания, ако страната напусне ЕС през следващата година без споразумение за бъдещите отношения между тях. Тези прогнози зачестиха, след като позициите на двете страни, изглежда, се втвърдиха и британски представители направиха серия изказвания за подготовката на \"Брекзит\" без споразумение, който може да прекъсне търговията с Европа. Премиерът Тереза Мей не помогна за разсейване на опасенията, като каза, че правителството се готви за всички варианти. Всички приказки за сериозните последствия само изтъкват колко е трудно да се намери начин как се скъсат връзките, развити в продължение на десетилетия, в момент, когато времето за преговори изтича, каза Бен Флечър, директор за външните отношения на Федерацията на работодателите в инженерните технологии (EEF). С изтичането на времето напрежението се засилва. Повече от две години след като Великобритания гласува да напусне ЕС, и двете страни казват, че трябва да изготвят споразумение до октомври, за да се гарантира, че то ще бъде одобрено от всички страни членки, преди Лондон да напусне блока на 29 март. Без сделка 40 години свободна търговия между Великобритания и Европа ще приключат и това ще задейства мита и гранични проверки, които могат да забавят транспортирането на всичко - от храни и горива до дрехи и коли. И още по-важно - Лондон ще излезе от общоевропейските споразумения, регулиращи сфери като авиацията и предписването на лекарства, а това може да доведе до отменяне на полети и нарушение в доставките на медикаменти. Брекзит без сделка ще зарадва само Путин, казва британският външен министър Изявления на министрите за \"Брекзит\" Доминик Рааб и на здравеопазването Мат Ханкок през миналата седмица за приготовленията на правителството породиха прогнози за запасяване на супермаркетите, километрични колони от камиони на граничните пунктове и пътници, чакащи три часа паспортна проверка. Тези изявления бяха резюме на 70-те предупреждения, които правителството планираше да разпространи през лятото, за да информира бизнеса и гражданите за стъпките, които трябва да предприемат в подготовка за \"Брекзит\" без споразумение. След критиките, че изявленията от миналата седмица са всели паника и са подкопали \"Брекзит\", сега правителството възнамерява да публикува предупрежденията на два етапа, първия в средата на август и втория през септември, според съобщения в британските медии. Премиерът Мей каза, че макар да очаква да договори сделка, която ще запази свободната търговия, правителството постъпва правилно, подготвяйки се за \"всички варианти\". Нови опасения възникнаха във вторник, когато представители на местните власти в Дувър, от английската страна на Ламанша, разпространиха анализ как \"Брекзит\" без споразумение ще засегне района около най-натовареното фериботно пристанище в Европа. Анализът, озаглавен \"Операция Брок\", прогнозира, че ще има постоянна \"тапа\" от камиони, чакащи да прекосят Ламанша, създавайки колона, дълга 40 мили (65 километра) навътре в сушата. Близо 10 000 товарни камиона минават през Дувър в пиковите дни, съставляващи една шеста от стоковата търговия на Великобритания, на стойност 119 милиарда лири (156 милиарда долара) годишно. Близо 99 процента от товарите, минаващи през пристанището, са от други страни на ЕС. Хранително-вкусовата промишленост също направи предупреждения. Джим Уиншип, директор на Британската асоциация за сандвичи и готови храни, казва, че може да бъде затруднено доставянето на съставки като марулите и доматите, много от които идват от континентална Европа. И докато сандвичите може да не са най-острият проблем пред Великобритания, потенциалните последици отиват много по-далече. Лондон се запасява с храни заради липса на сделка за \"Брекзит\" Фармацевтичната компания \"Санофи\" започна да складира медикаменти и ваксини във Великобритания повече от обикновено по силата на планове за извънредни мерки срещу възможни транспортни забавяния след \"Брекзит\". Базираната в Дъблин \"Райънер\", най-натоварената европейска авиокомпания, възнамерява да включи в билетите за летния сезон за пътувания през 2019 г. клауза, предупреждаваща клиентите, че билетите им няма да бъдат валидни, ако \"Брекзит\" прекъсне полетите между Великобритания и ЕС. Авиокомпанията подчерта опасенията си от \"Брекзит\" без споразумение миналата седмица, заявявайки, че рискът \"е подценен\". Вероятно това идва в повече за привържениците на \"Брекзит\" като Маркус Фиш, депутат от управляващата Консервативна партия. Той обвини правителството, че води кампания за всяване на паника, насочена да убеди електората да приеме \"по-мека\" форма на \"Брекзит\", която ще остави страната обвързана с ЕС за години напред. Тези коментари бяха направени, след като миналия месец правителството обяви предложението си към ЕС, което ще спре свободното движение на работници и юрисдикцията на Съда на Европейския съюз, но ще позволи митнически съюз за търговия със стоки и земеделска продукция. Това бързо бе отхвърлено от преговарящия на ЕС Мишел Барние, който препотвърди, че Великобритания не може да запази достъпа си до европейския пазар, ако не приема останалите базови принципи на блока. САЩ и Британия сключват сделка за търговия след Брекзит Министри сега обикалят европейските столици, опитвайки се да убедят лидерите на страните от ЕС, че евентуален провал да се постигне компромис ще засегне и техните страни. Външният министър Джереми Хънт призова Франция и Германия да използват влиянието си върху Европейската комисия, за да предотвратят лош изход. Лондон се запасява с храни заради липса на сделка за \"Брекзит\" САЩ и Британия сключват сделка за търговия след Брекзит", "date": "2018.08.03", "title": "\"Брекзит\" или армагедон? Зависи кого попиташ"}
{"url": "http://clubz.bg/71443-kolko_sa_bio_bio_hranite", "text": "Системата за надзор и контрол върху производството и търговията с биологични храни не защитава достатъчно интересите на потребителите. Такъв извод е направила Сметната палата след извършен одит \"Развитие, надзор и контрол над производството и търговията с биологични храни и продукти\" за периода от 01.01.2015 г. до 30.06.2017 г., съобщиха от палатата. Контролът върху биологично произведените земеделски продукти и храни в търговската мрежа не е достатъчно ефективен, тъй като липсва информация за всички обекти в страната, които търгуват с биологично произведени земеделски продукти и храни, констатират от СП.  Освен това Българската агенция по безопасност на храните не осъществява контрол върху биологичните храни и продукти в заведенията за обществено хранене и он-лайн търговията поради липсата на нормативна регламентация. От Сметната палата са констатирали, че не са съставяни актове за установяване на нарушения на Закона за прилагане на Общата организация на пазарите на земеделски продукти на Европейския съюз, а са издавани само предписания, като по този начин e прилаган по-благоприятен ред при установено нарушение на императивна законова норма и не е реализирана предвидената санкция. Другите изводи след извършения одит показват, че процесът по издаване на разрешенията за контролна дейност също не е достатъчно ефективен, както и надзорът върху контролиращите лица. Информационната база данни на производители, преработватели и търговци на земеделски биологични продукти и храни не изпълнява основното си предназначение да осигурява необходимата прозрачност за потребителите. Няма и ефективен обмен на информация между Министерството на земеделието, храните и горите, Българската агенция по безопасност на храните и Държавен фонд Земеделие - Разплащателна агенция, в случай на нередности или нарушения на правилата за биологично производство, посочват още от СП. В процеса на обсъждане на настоящия доклад от страна на МЗХГ са предприети мерки за отстраняване на установените пропуски и актуализация на нормативната уредба и вътрешните правила и процедури, се посочва в съобщението.", "date": "2018.08.03", "title": "Колко са био био храните"}
{"url": "http://clubz.bg/71420-emil_djasim_vs_psevdo_mediite_spechelen_pyrvi_rund", "text": "Учителят и член на ръководството на \"Да, България\" Емил Джасим е спечелил първи съдебни битки с няколко медии, които водеха клеветническа кампания срещу него. За това съобщи самият той във фейсбук. И призовава всички: Както Клуб Z писа, в началото на март миналата година Джасим заведе четири искови молби срещу сайтовете \"Пик\", \"Блиц\", в. \"Труд\" и \"лицето Ивайло Крачунов\" - главен редактор на \"Блиц\", заради разпространяване на неверни и оклеветяващи твърдения. Осъдени до момента на първа инстанция са \"Пик\", \"Блиц\", в. \"Труд\", делото срещу Крачунов и \"Блиц\" предстои. Емил Джасим от \"Да, България\" е бил нападнат и бит Гражданските искове са по чл. 49 и 45 от Закона за задълженията и договорите (ЗЗД) - за нанесени неимуществени вреди. Всеки от исковете е за по 4500 лева. В продължение на седмици т.нар. медии публикуваха серия от материали, в които обвиняваха Емил Джасим в \"антибългарска пропаганда\" и \"гавра\" с исторически личности като Васил Левски, насаждайки по този начин неверни и клеветнически внушения, че не уважава българската историческа памет, съобщиха тогава от \"Да, България\". Поводът бе участието на Джасим в годишното издание на платформата TED. Заради акцията на т.нар. медии и техните спекулации Емил Джасим стана обект на обиди, заплахи и дори на физическо нападение от непознат.    ", "date": "2018.08.03", "title": "Емил Джасим vs \"псевдо медиите\": спечелен първи рунд "}
{"url": "http://clubz.bg/71426-shefovete_na_us_slujbite_rusiq_prodyljava_s_opitite_da_otslabi_sasht", "text": "\"Русия продължава \"да опитва да отслаби и раздели Съединените щати\", като се намесва в американския изборен процес и в политическите дебати. Такова обвинение отправи днес директорът на националното разузнаване на САЩ Дан Коутс на пресконференция на щатските спецслужби в Белия дом, предадоха Ройтерс и Франс прес. Незаконната дейност включва престъпни опити за ограничаване на гласуването и незаконно финансиране на предизборни кампании, кибератаки над изборна инфраструктура и прониквания в компютри на лица на изборна длъжност. Той уточни, че опитите за намеса са по-слаби, отколкото през 2016 г., и не са насочени директно само към една партия. Кремъл многократно е отхвърлял обвиненията, че е имало руска намеса на президентските избори в САЩ. Дан Коутс беше попитан дали обвинява отделни руснаци или самия Кремъл. \"И двете\", отговори директорът на разузнаването. Той обясни, че хакерите опитвали да откраднат информация от кандидатите и от правителствени служители, както и са оказвали влияние върху избирателите през ботове в социалните медии. Подобно предупреждение на свой ред направи и директорът на ФБР Кристофър Рей, който също направи изявление на пресконференцията. Руската намеса на изборите в САЩ - препъникамък на срещата в Хелзинки Той също потвърди, че Русия е опитвала да се намеси в последните избори, както и продължава с действията си всеки ден. ФБР е започнало разследвания за намеса в изборите, съобщи той. Коутс и Рей участваха в пресконференцията, за да оповестят какви мерки взема администрацията на Тръмп за гарантиране на сигурността на изборите.", "date": "2018.08.03", "title": "Шефовете на US службите: Русия продължава с опитите да отслаби САЩ"}
{"url": "http://clubz.bg/71423-remontirat_trotoar_otkrivat_antichna_grobnica_snimki", "text": "Снощи при ремонта на тротоара на столичната улица \"Московска\" беше открита късноатична гробница. Това съобщи кметът Йорданка Фандъкова, след като инспектира разкопките при площад \"Св. Неделя\" във връзка с предстоящото разработване на архитектурния проект за експонирането и обособяването на целия район като зона за архитектурен туризъм, съобщава \"Фокус\". Фандъкова уточни, че Столичната община започва работа по разкриването и ще ограничи работата на строителите по тротоара в тази зона. Столичният кмет затвърди намерението на общината районът около площад \"Св. Неделя\" да бъде обособен като пешеходно пространство. В тази част не може да има паркинг, категорична е тя. Предстои разработването на архитектурния проект за експонирането и изграждането на площад  \"Св. Неделя\". Главният архитект на Столичната община Здравко Здравков вече е подготвил заданието за архитектурния конкурс. Очаква се да бъде обявен през септември. Според нея никой не може да отрече, че през последните години усилията на нейния екип са насочени към разкриване и запазване на богатото културно-историческо наследство.", "date": "2018.08.03", "title": "Ремонтират тротоар, откриват антична гробница (СНИМКИ)"}
{"url": "http://clubz.bg/71419-petrolyt_skacha_zaradi_iranski_manevri_v_zaliva", "text": "Цените на петрола белязаха скок заради безпокойството на пазарите от провеждането на ирански военноморски маневри в разгара на период на напрежение със САЩ, предаде Франс прес. Лондонският сорт Брент от Северно море със срок на доставка октомври се повиши с 1,06 до 73,45 долара за барел в сравнение със сряда. Американският лек суров петрол с доставка през септември повиши цената си с 1,30 долара до 68,96 долара за барел.  Тръмп прилага на Иран корейска хватка Според военни експерти Иран е започнал военноморски маневри в Персийския залив. В тях участвали над 100 кораба. Времето на маневрите е изненадващо, тъй като те по принцип се провеждат по-късно през годината, казват анализатори, предаде Ройтерс. Някои експерти са притеснени, че тези маневри са свързани с конфликта, който противопоставя Техеран на Вашингтон в момент, в който американската администрация върна санкциите, застрашаващи способността на Иран да изнася своя петрол, предаде Франс прес. Тръмп дава шах на аятоласите Американското Централно командване вчера потвърди, че е забелязало повишена иранска военноморска активност, в това число и в Ормузкия проток - стратегически път за доставките на петрол, който Корпусът на гвардейците на Ислямската революция заплаши да блокира, предаде Ройтерс. Говорителят на Централното командване капитан Бил Ърбан каза, че американските сили наблюдават внимателно случващото се и продължават да работят с партньорите на САЩ, за да се гарантира свободното придвижване и свободния търговски поток в международни води. Тръмп дава шах на аятоласите", "date": "2018.08.03", "title": "Петролът скача заради ирански маневри в Залива"}
{"url": "http://clubz.bg/71418-otmenqt_bezplatnoto_poseshtenie_v_nedelq_v_italianski_muzei", "text": "Новият културен министър на Италия, Алберто Бонисоли, предизвика противоречиви реакции с решението си да премахне деня с безплатен достъп в музеите и паметниците на културата в страната. През юли 2014 г. 480 държавни културни забележителности и институции, включително Помпей, Уфици и Колизеума, обявиха вход свободен в първата неделя на всеки месец, отбелязва „The Art Newspaper“. В Италия безплатният ден е познат като „Domenica al museo“   – една от културните инициативи, предложени от предшественика на Бонсиоли на поста – Дарио Франческини. На среща с медиите на 31 юли обаче Бонисоли обявява, че е решено да се премахнат безплатните недели след края на лятото. И докато инициативата  . В Помпей например, било трудно да се спази традицията в първата неделя на месец август, защото  Бонисоли твърди, че музеите единодушно подкрепили решението, но все пак подчертава, че всяка институция ще може да преценява сама за себе си дали да се откаже от безплатния ден. Бившият министър на културата, Франческини, отговори на решението на Бонисоли в Туитър, че „Неделята в музея“ е увеличила с 10 млн. посетителите на културните забележителности в страната от 2014 г. до днес и е насърчила много хора да посетят за пръв път музей. Матео Ренци, бившият министър-председател на Италия, разкритикува новото правителство, че  Новината обаче се прие добре във Флоренция – от Айке Шмид, директор на галерия „Уфици“, и Сесил Холбърг, директор на Галерията на Академията. Освен това заради отпадането на таксата за вход в неделите се събират толкова много хора, че това създава проблем за сигурността в културните обекти, отбелязва Холбърг за музея, където се съхранява „Давид“ на Микеланджело. В Милано не са готови да се откажат от инициативата. Кметът на града Джузепе Сала обеща на 1 август, че всички музеи на територията на града ще останат безплатни за посетители в първата неделя на всеки месец.", "date": "2018.08.03", "title": "Отменят безплатното посещение в неделя в италиански музеи"}
{"url": "http://clubz.bg/71425-kak_betoven_raboti_za_integraciqta%C2%A0video", "text": "На централния бонски площад, в подножието на паметника на Бетовен, за няколко дни е кацнал роял, достъпен за всеки желаещ да посвири на него. И същевременно да направи нещо за сближаването на европейците и бежанците благодарение на универсалния език на музиката. Това е акцията Open Piano For Refugees, тръгнала през 2016 г. от Виена и вече стигнала до 24 европейски града, които гостоприемно се съгласяват да сложат роял в центъра си, а създаваната на него музика да носи не само естетическа наслада, но и практическа полза – щом със събраните средства се насърчава музикалното образование на пристигнали в Европа бежанци. В дъното на цялата работа са четирима виенски ентусиасти, които вече са дотолкова напреднали с проекта си, че организират цели семестри с уроци по музика срещу символични суми за бежанци и хора с увреждания. Първият в света социален музикален институт ДоРеМи (или поне за друг такъв данни няма) работи във Виена от март, след като в продължение на година и половина инициаторите на акцията организират клавирни концерти на открито по площадите в Австрия, Германия и Швейцария, след което инвестират даренията във възможността да сближат бежанците и изкуството.  е мотото на кампанията, минала през редица градове в немскиговорещите европейски територии, стигнала до Бон, откъдето ще продължи към Линц, Залцбург, Виена и Мюнхен. Може би и Братислава, но още не е сигурно, казва от името на инициаторите Удо Фелицетер, който с удоволствие наблюдава интереса, на който се радва роялът, поставен на централния бонски площад. Но няма вид на човек, развълнуван твърде от материалната страна на нещата – радва го радостта, която присъствието на рояла носи на минувачите. В резултат на тази подкрепа от март насам във Виена успешно функционира музикалният институт ДоРеМи, където учениците се обучават по двойки – единият е местен и по презумпция платежоспособен, а другият е пристигнал неотдавна в Европа и/или се възползва от концепцията „Плащаш колкото можеш“, или може пък да се сдобие с един вид патрон, който да поеме обучението му срещу 170 евро на семестър. Първият от семестрите вече е приключил, сега се събират кандидати за втория, при това не само за уроци по пиано – предлага се и обучение по различни видове ориенталско музициране, поднесено от компетентни преподаватели. И доразвил видяното заедно със своите съмишленици. Неизбежно в града на Бетовен от рояла зазвучава „На Елиза“ - в изпълнение, както се оказва, на иракски кюрд. „Аз съм от България“, му казвам, за да поддържам разговора, и получавам „висока оценка“ – харесвам България, това е страната, през която минаваме, за да стигнем дотук. На младежа не му липсва нито самочувствие, нито концепция – в Германия стресът е твърде много, във връзка с което смята да продължи към Канада. И Удо от Виена казва, че би заминал за Канада, но засега обикаля Европа с рояла, работещ в полза на бежанците, и е твърдо решен да направи за тях колкото може повече. Когато музикалният инструмент поосиротее откъм интерес, сяда и самият той показва какво може, а то не е малко.", "date": "2018.08.03", "title": "Как Бетовен работи за интеграцията (ВИДЕО)"}
{"url": "http://clubz.bg/71424-rolqta_na_balkanite_shte_raste_predricha_uvolneniqt_strateg_na_trymp", "text": "Ролята на Балканите ще расте в света, където Китай, Иран и Турция формират своеобразен съюз. Това е заявил Стив Банън, уволненият съветник на американския президент Доналд Тръмп, в интервю за Радиото и телевизията на Република Сръбска в Босна и Херцеговина, предаде агенция \"Фокус\". Банън може да уцели слабото място, но сгреши стратегията Банън посочва американския финансист и филантроп от унгарски произход Джордж Сорос като \"баща на цялото зло\", който с американски пари се опитва да промени облика на Европа. По думите му студената война не е приключила, но срещата на президентите на САЩ и Русия Доналд Тръмп и Владимир Путин в Хелзинки и поканата към Путин да посети Вашингтон показват положителна тенденция.", "date": "2018.08.03", "title": "Ролята на Балканите ще расте, предрича уволненият стратег на Тръмп"}
{"url": "http://clubz.bg/71414-makron_chaka_mej_na_lazurniq_brqg", "text": "Британската министър-председателка Тереза Мей се готви за разговори с френския президент Еманюел Макрон, които може да се окажат решаващи по отношение на плана за \"Брекзит\", пише \"Гардиън\". Изданието коментира, че може да се окаже трудно френският президент да бъде спечелен на страната на Великобритания по въпроса за условията за излизането на Обединеното кралство от ЕС. Отбелязва се, че тъкмо той е в състояние да повлияе на останалите членки на съюза по тази тема, но според \"Гардиън\" в навечерието на срещата надеждите на Тереза Мей да убеди Макрон да заеме позиция, различна от тази на останалите държави от съюза, не са особено големи. Вестникът допълва, че британската министър-председателка е прекъснала лятната си почивка в Италия, за да разговаря с Макрон (според Лондон - най-голямата пречка пред плановете на Мей за излизането от ЕС) и да го убеди да смекчи позицията си по въпроса за \"Брекзит\". Вестникът цитира неназован британски правителствен източник, който заявява, че в преговорите с членките на съюза Франция е била най-несговорчива. Лондон се запасява с храни заради липса на сделка за \"Брекзит\" Преди изключително важните разговори днес Тереза Мей е била предупредена, че е малко вероятно Франция да смекчи позицията си, пише \"Индипендънт\", позовавайки се на бившия британски посланик във Франция лорд Питър Рикетс. Дипломатът освен това призова британските министри да не размахват като плашило заплахата, че Великобритания щяла излезе от ЕС без споразумение, тъй като според него съюзът е наясно, че това е блъф. Рикетс говори за това, след като министърът на външните работи на Обединеното кралство Джереми Хънт призова лидерите на Франция и Германия да се намесят, за да предотвратят излизането на Великобритания без споразумение и предупреди, че възможността това да стане \"се увеличава с всеки изминал ден\", коментира \"Индипендънт\". Тереза Мей ще убеждава Макрон, че лансираната от нея наскоро стратегия за условията за излизане на Обединеното кралство от ЕС (т.нар. план от Чекърс) е изгодна и за Лондон, и за ЕС, пише \"Телеграф\". Вестникът коментира, че същевременно премиерът всъщност е получила официално предупреждение от френска страна, имайки предвид изявлението на говорител на Елисейския дворец, че на днешната среща на Лазурния бряг няма да се водят преговори.  Брекзит без сделка ще зарадва само Путин, казва британският външен министър По повод днешните разговори с Макрон \"Телеграф\" пише, че Мей се опитва да заобиколи главния преговорящ на Брюксел по въпросите на \"Брекзит\" Мишел Барние и все по-активно прави опити да разговаря директно с лидерите на страните от ЕС. \"Телеграф\" също посочва, че се очаква Мей да призове Макрон да прояви положително отношение към стратегията от Чекърс и да го предупреди, че отхвърлянето на тази стратегия ще доведе до укрепване на позициите на евроскептиците, които са за по-твърда линия към \"Брекзит\". Макрон има пълно доверие на Барние, а срещата с Мей не е опит за водене на успоредни преговори, заяви вчера служител на Елисейския дворец, цитиран от Ройтерс. Макрон напълно подкрепя сдържания отговор на Барние на предложенията на Великобритания за бъдещите й отношения с ЕС след напускането й догодина, каза служителят. \n\t\"(днешната среща) не е преговори, тя не заменя преговорите, водени от Мишел Барние\", заяви служителят пред репортери. ЕС показва наченки на по-меко отношение по ирландския въпрос, пише \"Файненшъл таймс\". Изданието отбелязва, че главният преговарящ на ЕС Мишел Барние е загатнал за промяна в позицията, за да помогне на Мей да прокара плана си за \"Брекзит\" в британския парламент. Вестникът има предвид статия на Барние, поместена в 20 европейски вестника, в която той изразява готовност \"да подобри\" предложението си за избягване създаването на физическа граница между Великобритания и Ирландия след \"Брекзит\", която би означавала и физическа граница между Република Ирландия и Северна Ирландия. Барние обещава и отношения с Обединеното кралство, които ще са \"безпрецедентни по обхват и дълбочина\" - нещо, което в Лондон се приема като знак, че Брюксел може да възприеме по-различен подход в сравнение със съществуващия модел за сътрудничество с трети страни, допълва изданието. Брекзит без сделка ще зарадва само Путин, казва британският външен министър", "date": "2018.08.03", "title": "Макрон чака Мей на Лазурния бряг"}
{"url": "http://clubz.bg/71413-blizo_2_miliona_bylgari_se_sblyskali_s_falshiva_novina_za_sedmica", "text": "Над 1.8 милиона са пълнолетните българи, за които може да се смята, че са срещали новина, която смятат за фалшива или невярна, само през последната седмица на юли. Институциите не са успели да убедят населението в правотата си по казуса \"Странджа\". Протестите на майките и други подобни от последните седмици се възприемат от българите като индикатор за истински проблеми. На този фон обществото очаква по-убедителна намеса на държавата във важните области.   Това са основните изводи от последното експресно проучване на \"Галъп интернешънъл\" по актуални теми. Сондажът е проведен сред 800 души по телефона в периода между 30 юли и 1 август. Социолозите са задали въпроса през последната една седмица срещали ли сте новина, която смятате, че е фалшива, невярна. Въпреки че по-голямата част от запитаните (57 на сто) са отговорили с \"не\", голям е броят на отговорилите с \"да\". 34% от запитаните твърдят, че през последната седмица са срещали фалшиви новини или новини, чието съдържание смятат за невярно. 9 на сто пък са посочили, че не могат да преценят. 37% вярват, че чума е имало, но 48% не вярват. Останалите се колебаят. Скорошното спиране на сделката с ЧЕЗ се харесва (мнозинство от 64% го одобрява), дори още повече се харесва призивът на лидера на БСП Корнелия Нинова за повече държава в икономиката, отправен чрез \"Визия за България\" (мнозинство от 73%). Най-много одобрение през последните дни събира ветото на президента Румен Радев над законовите поправки, които се смятат за лобистки (75%). Ниско е одобрението към вдигането на акциза на бездимните цигари – 45% одобряват, но 47% не го одобряват. Протестът на майките и други социални протести през последните седмици се възприемат ясно като индикатор за реален проблем, а не като функция на политически амбиции (каквито интерпретации имаше). 69% са съгласни, че този тип протести са свидетелство по-скоро за реални проблеми. 8% намират политическите амбиции за водещи, а 18% признават, че не са достатъчно запознати. Останалите се затрудняват да отговорят.  ", "date": "2018.08.03", "title": "Близо 2 милиона българи се сблъскали с фалшива новина за седмица"}
{"url": "http://clubz.bg/71354-tozi_grozen_svqt_na_modata", "text": "Светът на модата всъщност е доста грозен, ако съдим по иска, подаден от група топмодели в съд в Манхатън, за който съобщава New York Post. Според него красивиците са били подлагани на терор от известни агенции като Wilhemina, Next, Elite и Click - на някои от тях било наредено да се подложат на операции за по-слаби бедра, да се ходят на унизителни седмични претегляния и дори да се откажат от неизвестните си приятели и да започнат да излизат със знаменитости - актьори, спортисти и др. Посещението при дерматолог и оперативните корекции не са подлежали на обсъждане. В действителност агенциите са контролирали всеки един аспект от живота им. Сред ищците - представени като жертви на индустрията, са имената на Ванеса Перон, Марсел Алмонте, Карина Вретман, Елени Тимас, Мелиса Бейкър, Греция Паломарес и мъжкия модел Алекс Шанклин. Агенция Next инструктирала Перон да си направи процедури за по-тънки бедра (и дори ѝ предложила да ѝ препоръча къде да го направи), да отслабне още, да промени косата си, да се облича по различен начин и да работи повече. Бейкър, която рекламира бански костюми, била карана да се претегля по три пъти седмично по времето, когато имала ангажимент с агенция Click. Освен това от агенцията й казали да смени гаджето си - военен на мисия в Афганистан, и \"да го замени със знаменитост от А-листата или професионален спортист\". Когато не са били мерени с уред, моделите били подлагани на \"дигитален оглед\" за други несъвършенства. Агенция Elite изисквала Елени Цимас и други модели да бъдат снимани в бански костюми няколко пъти годишно, \"така че Elite да може да следи теглото и фигурата им\". Освен това красавиците трябвало да присъстват на събития, посещавани от \"известни личности като Доналд Тръмп, за да продължат кариерата си\". Момичетата били задължени да информират агенциите, за които работят, за местонахождението си по всяко време, включително при преглед при лекар, обяд с приятели или почивка. Click все още дължи на Бейкър над десет хиляди долара, след като повторно използва образа й в кампания на L'Oreal, без да й плати за нея. Моделът Алекс Шанклин казва, че понякога е бил принуден да чака по три месеца, за да му платят дължимото. Понякога парите просто изчезват, се казва в иска - хиляди долари, достигащи до 70% от приходите на моделите. В иска, с който се иска обезщетение, чийто размер не е уточнен, също така се твърди, че агенцията MC2 Miami e принудила Марсел Алмонте да живее в \"апартаменти за модели\" с още осем души и да плаща $1850 на месец за обща стая. Изпълнителният директор на Wilhelmina Models Бил Уокърман определи обвиненията, които засягат компанията, като обикновен бизнес. Останалите агенции, посочени в исковата молба, не са отговорили на искането за коментар. През март в Instagram се появи черен списък с фотографи, агенти и стилисти, заподозрени в сексуален тормоз на моделите. Администраторът на анонимния профил - @ShitModelMgmt - бивш модел - състави списък от 290 души, за които препоръча да се избягва работата с тях. Жената поиска от останалите да споделят истории за тормоз, като обещава да публикува имената на насилниците.", "date": "2018.08.03", "title": "Този грозен свят на модата"}
{"url": "http://clubz.bg/71417-slavnata_istoriq_i_tyjnoto_nastoqshte_na_naj_staroto_kino_v_bylgariq", "text": "Най-старото кино в България и едно от най-старите в Европа може да се превърне в офис сграда с магазини. Това е салонът, който днес се намира \"Модерен театър\", а в миналото сред столичани е известен и като кино \"Цанко Церковски\" - каквото е било името по времето на социализма. Красивата и историческа сграда се намира в сърцето на стара София - на бул. \"Мария Луиза\". За ситуацията с киното алармира пред бТВ режисьорът и бивш директор на Националния филмов център Георги Чолаков. Поводът - зачестилите в последните години \"инциденти\" със сгради - паметници на културата, които биват поразени я от пожар, я от умишлено събаряне, понякога дори с разрешение от отговорните институции (както се случи преди поведе от две години с част от тютюневите складове в Пловдив - останалите пострадаха от пожар по-късно - б.р.). Боил Банов: Царските конюшни ще получат статут за ценност. Но той може да падне в съда Сградата на салон \"Цанко Церковски\" не фигурира в списъка на културните паметници от национално значение на Министерството на културата, въпреки че е построена в налачото на 20 век - 1908 г. Но поне е списъка с архитектурно-строително художествените паметници на културата с местно значение за София, показа справка на Клуб Z в регистрите.  Именно това е дългогодишната битка на Чолаков - имотът да отиде в \"големия\" списък, защото ако това стане - частният собственик няма да може за \"затрие\" киното като такова. Каквито намерения има - както твърди Чолаков пред телевизията, позовавайки се на данни от министерството.  Киното не работи от много години. Имотът в центъра на София става частен през 2001 г. След серия продажби и препродажби в момента сградата е капиталът, вписан в Търговския регистър по партидата на фирмата \"Кохав Дивелъпмънт\" ЕООД, показа справка на Клуб Z. Компанията е създадена през 2014 г. Целият й капитал е именно столичният паметник на културата, оценен на 3 297 900 лв. От данните става ясно, че общата му застроена площ е над 3400 кв. м.    Едноличен собственик на спомената компания е друга фирма - \"Кена груп\" ООД. Нейният капитал е 100 лв., регистрирана е в края на 2014 г. и собственост на същите лица като \"Кохав Дивелъпмънт\" ЕООД. Това са грузинският гражданин Кетеван Коблианидзе и българският гражданин Давид Михайлович Коблианидзе. Двете фирми са с един и същи адрес, а втората купува първата в началото на 2015-а. Последната преподажба на сградата, която се намира в сайтовете за недвижими имоти, е на стойност 1,5 млн. евро, като първоначално обявената цена е била 2,3 млн. евро. Справката е от сайта bulgarianproperties.bg. Какво се случва с Тютюневите складове в Пловдив? Според Чолаков и по данни на министерството собствениците на сградата работят по проект, с който най-старото кино в България да се превърне в... търговски център с магизини и офиси. Статутът на сградата като паметник от местно значение задължава притежателите й да запазят външния й облик, но не и предназначението, обяснява той.  Чолаков изрази надежда пред бТВ, че процедурата по превръщане на киното в национален паметник няма да се проточи до подпалването на сградата, както вече на няколко пъти се случи с емблематични обекти в страната. Последният случай - пожар изпепели историческите Царски конюшни в столицата. По думите на режисьора през 2014 г. собственикът просто забранил на експерти да разгледат сградата и така процедурата забуксувала. Салонът \"Модерен театър\" е построен през 1908 г. и това го прави не само най-старият в България, но и един от най-старите в Европа. Киното \"Еден\" във Франция, смятано за най-старото в света (което през 2013 г. беше основно реставрирано и отново отвори врати за зрители - б.р.), излъчва първата си прожекция само 10 години преди софийският салон да отвори врати - пред 1899 г. Първото му име е \"Модерен театър\", както е сега. Сградата е проектирана и построена специално за кино, а създателят му е Карло Вакаро, богат италианец, тютюнев магнат, който заживява в България през 1901 г. Архитект на сградата е Димитър Начев. По времето на комунизма сградата, разбира се, е национализирана. Пожар в \"Царските конюшни\" в София (ВИДЕО) Салонът продуцира първите български документални и игрални филми като „Българан е галант” - първият български филм. В киното се полага основата и на кинообразованието у нас, помещавало се е и първото звукозаписно студио, където са се създавали записите на Аспарух Лешников. В началото на 20 век \"Модерен театър\" става представител на френската компания \"Пате фрер\" за България и Македония. Представител е на редица компании за техническо оборудване и филми от Европа и САЩ. Кино \"Модерен театър\" затваря врати през 2003 г. Оттогава по фасадата му се мърдят табели, че е в ремонт... Какво се случва с Тютюневите складове в Пловдив? Пожар в \"Царските конюшни\" в София (ВИДЕО)", "date": "2018.08.03", "title": "Славната история и тъжното настояще на най-старото кино в България"}
{"url": "http://clubz.bg/71411-franciq_shte_globqva_za_nepristojno_povedenie_kym_jenite", "text": "Френският парламент одобри закон за въвеждането на глоби за непристойно отношение спрямо жените, съобщи пред радиостанция \"Европа-1\" държавният секретар по въпросите на равенството между мъжете и жените Марлен Шапа, цитиран от БТА. В съответствие с новия закон за тормоз на улицата, в това число и устен, ще бъдат налагани глоби в размер от 90 до 750 евро. Новите мерки идват в отговор на инцидент, който стана неотдавна в Париж. Там млада дама беше ударена по лицето, след като поиска от минувач да спре да подсвирква по нея. Официално: Истанбулската конвенция е противоконституционна Противниците на закона са на мнение, че той ще сложи край на културата на френския флирт и на ухажването. Но както изтъкна Марлен Шапа, \"нужно е да се наложи ясна социална забрана\" и да бъде \"прекратен конфликтът още от самото му начало\".", "date": "2018.08.03", "title": "Франция ще глобява за непристойно поведение към жените"}
{"url": "http://clubz.bg/71405-fsb_ne_puska_nad_2_miliona_rusnaci_zad_granica", "text": "Руската Федерална служба за сигурност (ФСБ), спира милиони руснаци да пътуват зад граница. Тя съобщи на собствените си служители, че са   (нямащи право да пътуват), а по-рано тази година въведе по-строг граничен контрол за тези, които искат да напуснат страната, като се оправда с \"променената геополитическа ситуация\". На няколко милиона руснаци в момента е забранено за пътуват най-вече до САЩ, а над 2 милиона изобщо не могат да напускат страната. Бързо расте броят на руските граждани в т. нар. \"забранителни списъци\" и държавни служители, задължени да останат у дома след подписване на клетви за неразгласяване на тайни. Така че сред руския елит има опасения, че започва да се спуска нова Желязна завеса, напомняща ограниченията за пътувания в съветската епоха. Русия с контрасанкции: Не пътувайте до... България Генадий Гудков - бивш офицер от КГБ, предшественик на ФСБ, смята, че причината е в комбинацията от прекалено раздутите опасения за сигурността и от масовото и продължително изтичане на мозъци. Това, че Кремъл забранява пътуванията за милиони служители на армията, полицията и за всекиго, който може да има достъп до секретна информация, , каза Гудков пред \"Дейли бийст\". Гудков е прекарал младостта си зад следвоенната Желязна завеса, която комунистическите лидери създадоха, за да блокират гражданите на съветските републики и сателитите на СССР от всякакъв пряк контакт със Запада. Михаил Горбачов разруши Желязната завеса, отбелязва Гудков,  . Но три десетилетия по-късно Кремъл изгражда нова версия на Желязната завеса, докато агентите му в цяла Европа говорят за идеологически сблъсък със Запада. През 1987 г. КГБ вербувал 31-годишния тогава старши сержант Гудков да събира разузнавателни данни в САЩ. Гудков прекарал повече от два месеца във Вашингтон, Ню Йорк, Флорида и други американски щати в събиране на информация за американските инженерство и културен напредък. През април ФСБ представи на президента Владимир Путин нови разпоредби, в които се съдържаха заплахите за руските национални интереси, суверенитет, природни богатства. От началото на конфликта с Украйна през 2014 г.  властите забраниха на над 3 милиона държавни служители да пътуват до САЩ и други страни от НАТО. През 2016 г. на старшия персонал на МВР, Министерството на отбраната, ФСБ, Службата за външно разузнаване (СВР) и Федералната служба за изтърпяване на наказанията (ФСИН)  бе връчен списък от 13 страни, все още смятани за приятелски и достатъчно сигурни, за да се пътува до тях. През 2018 г. служителите на ФСБ можеха да пътуват до централноазиатските страни, Абхазия и Южна Осетия - двете непризнати почти от никого отцепнически тертории на Грузия, както и до Армения, Азербайджан, Беларус, Виетнам, Куба и Китай. Днес е трудно да се изчисли процентът на руските държавни служители, съгласили се да се лишат от правото да пътуват зад граница - било поради патриотични чувства, било в замяна на стабилна работа и заплата. Руснаците не обичат САЩ, не са пътували в чужбина, не са се качвали на самолет, но били щастливи През май повече руснаци от всякога - почти 2,3 милиона души, се оказаха в \"забранителните списъци\" поради предполагаеми неизплатени финансови задължения към държавата, обикновено под формата на банкови кредити. Над 70 на сто от руснаците нямат документ, с който до пътуват в чужбина. Елитът обаче пътува, думата му се чува и той е свикнал да използва визовите центрове, за да ги снабдява с визи и други документи за пътуване. Миналата седмица, когато руските депутати Олек Морозов и Константин Косачов предложиха поправки към федералния закон за намаляване и възможно закриване на тези центрове, социалните мрежи се взривиха. Руснаците често казват, че политиката е мръсна работа, че няма демокрация, но едно нещо все още е живо - властите бързо реагират на отрицателно обществено мнение. Държавната Дума даде заден ход от предложения законопроект - поне засега. Закриването на всички визови центрове би засегнало елита и би довело до още по-големи протести. Опозиционните групи - и либерали, и комунисти, провеждат гневни митинги през последния месец. Още през 1987 г. първото пътуване до САЩ силно впечатлило офицера от КГБ Гудков. Руснаците не обичат САЩ, не са пътували в чужбина, не са се качвали на самолет, но били щастливи", "date": "2018.08.03", "title": "ФСБ не пуска над 2 милиона руснаци зад граница"}
{"url": "http://clubz.bg/71416-krokodila_ostava_prezident_na_zimbabve", "text": "Кандидатът на управляващата партия Африкански национален съюз на Зимбабве - Патриотичен фронт (ЗАНУ-ПФ) Емерсън Мнангагва, спечели президентските избори, предадоха световните агенции, цитирани от БТА. Мнангагва, който бе досегашен президент на Зимбабве след отстраняването на диктатора Робърт Мугабе, получи 50,8 процента от гласовете. Противникът му, лидерът на опозицията Нелсън Чамиса получи 44,3 процента, съобщи Присила Чигумба, председателката на централната избирателна комисия. Армия и полиция блокираха Хараре, арестуват опозиционери Резултатите бяха оповестени в момент, в който обстановката в столицата Хараре е напрегната. Армията патрулира по улиците след протести, в които имаше и жертви. \n\tГоворител на опозицията определи резултатите като \"фалшиви\" и каза, че те не са били проверени от нея. След оповестяване на победата му, Мнангагва приветства новото начало за Зимбабве, предаде Франс прес. Управляващите в Зимбабве печелят мнозинство в парламента Няколко часа преди ЦИК да обяви резултатите, Чамиса даде импровизирана и предизвикателна пресконференция в Хараре, предаде ДПА. На въпрос какво ще направи, ако резултатите сочат победа за Мнангагва, Чамиса отговори: \"Ще направим много неща в рамките на конституцията\". По-късно днес полицаи с палки и щитове осуетиха опит за нова пресконференция на Чамиса, предаде Асошиейтед прес. Служителите на реда изгониха журналистите с викове \"вън, вън\" и без повече обяснения. Самият Чамиса така и не се появи. Междувременно полицията заяви, че броят на загиналите след силовите действия срещу протестиращите привърженици на опозицията се е покачил от трима на шестима. Четиринайсет са ранени. Насилието избухна, когато бяха изпратени военни да разпръснат привържениците на опозицията. В сряда те излязоха на протести, защото според тях изборите са били фалшифицирани. Разположени бронирани машини на армията, а войниците откриха огън с бойни патрони по тълпите.  Мнангагва беше дясната ръка на Робърт Мугабе, който беше неизменно на власт от 1980 г. В продължение на над 30 години той бе предан служител на президента. Мнангагва дойде на власт през ноември след намеса на армията, при което се стигна до оттеглянето на Мугабе от власт. Мнангагва е наричан Крокодила заради безжалостния му характер. По време на предизборната кампания той обикаляше страната и се представяше като човек на промяната, като се отрече от ментор Мугабе. Миналия ноември Мнангагва, по онова време вицепрезидент, бе уволнен и така стана жертва на политическите амбиции на съпругата на Мугабе - Грейс. Страхувайки се за живота си, той избяга заедно с един от синовете си към съседен Мозамбик, носейки само куфар с пари. На границата бе спрян и едва не бе застрелян, но синът му се намеси и той напусна страната невредим. Две седмици след това Мнангагва се завърна триумфално в Хараре. През това време армията, която бе против това Грейс Мугабе да стане приемник на Робърт Мугабе, постави дългогодишния президент под домашен арест и го принуди да подаде оставка. Мнангагва, който бе приятел на генералите, веднага пое властта. Мнангагва е роден на 15 септември 1942 г. в южната част на Зимбабве, която по онова време е британска територия. Той израства в Замбия. Син е на антиколониален активист. През 1966 г. се присъединява към движението за независимост, което се противопоставя срещу властта на бялото малцинство. След саботаж е арестуван и прекарва10 години в затвора. С идването си на власт през 1980 г. Мугабе превръща Мнангагва, с когото са бойни другари, в един от фаворитите си. Поверява му важните министерства на отбраната и на финансите. Опозицията в Зимбабве обяви изборна победа През 1983 г. в качеството му на шеф на националната сигурност, Мнангагва ръководи бруталната репресия в две отцепнически провинции в западната и централната част на страната. В тези репресии загиват около 20 000 души. Неотдавна Мнангагва призна, че този епизод е петно в историята на страната. През 2008 г. Мнангагва е натоварен с организирането на изборите и надзирава изборните измами и насилието, позволили на Мугабе да запази властта въпреки поражение на първия тур. Заради измамите и насилието международната общност наложи санкции на страната. През 2017 г. приближени на Мнангагва казаха, че антуражът на основната му съперничка Грейс Мугабе е искал да го отрови. Миналия юни Мнангагва избягна на косъм атентат с граната, при който бяха убити двама негови охранители на предизборна среща в Булавайо в южната част на страната. Той отново обвини привърженици на Грейс Мугабе за този акт. Основният опонент на Мнангагва на изборите - Нелсън Чамиса, го обвинява, че е представител на миналото, готов на всичко, за да запази властта. Мнангагва казва, че е кротък като агънце. Но не такова впечатление оставя потушаването със сила на протестите тази седмица в Хараре, на които привърженици на опозицията критикуваха изборните измами  Управляващите в Зимбабве печелят мнозинство в парламента Опозицията в Зимбабве обяви изборна победа", "date": "2018.08.03", "title": "\"Крокодила\" остава президент на Зимбабве"}
{"url": "http://clubz.bg/71406-djambazki_nqma_prichina_pravitelstvoto_da_ne_izdyrji_do_evrovota", "text": "Няма причина правителството да не издържи до евроизборите догодина, заяви евродепутатът Ангел Джамбазки в ефира на бТВ тази сутрин. По негови думи все още се обсъжда дали \"патриотите\" да се явят обединени или поотделно на вота през 2019 г. За скандалите между Валери Симеонов и Волен Сидеров той отбеляза: Призив: Цацаров да провери \"спасяването на редник Цеко\" На въпрос как в Брюксел им звучат коментарите за \"редник Цеко\", той отбеляза: Но подчерта, че \"непремерените приказки вредят\". Симеонов скача от бургаския мост с релса на врата, ако ВАС го пореже за Пирин Дали \"Обединени патриоти\" ще останат без Валери Симеонов - това е разговор вътре в коалицията. Ами ако скочи от бургаския мост с релса на врата?   Джамбазки коментира и темата с Македония по повод вчерашното общо честване на годишнината от Илинденско-Преображенското въстание от страна на премиерите Борисов и Заев: Симеонов скача от бургаския мост с релса на врата, ако ВАС го пореже за Пирин", "date": "2018.08.03", "title": "Джамбазки: Няма причина правителството да не издържи до евровота"}
{"url": "http://clubz.bg/71408-koaliciqta_na_merkel_s_rekordno_nisyk_rejting_alternativa_za_germaniq_s_rekordno_visok", "text": "Рейтингът на консервативния блок на Християндемократическия и Християнсоциалния съюз (ХДС/ ХСС), оглавяван от германския канцлер Ангела Меркел, е спаднал до 29 процента - най-ниското равнище от 2006 г. насам. Това показва допитването \"Дойчланд тренд сървай\" на телевизия А Ер Де, изготвено от агенция \"Инфратест Димап\", предаде Ройтерс. Преди броени дни допитване на Емнид, публикувано във в. \"Билд ам зонтаг\", също отреждаше 29 процента на консерваторите на Меркел. Блокът на Меркел е най-нисък рейтинг от 2006 г. Ако изборите за Бундестаг се състояха сега, за социалдемократите пък щяха да гласуват 18 процента от избирателите, показва допитването. Трета по рейтинг е крайнодясната популистка партия \"Алтернатива за Германия\" със 17 процента. Това е ново върхово постижение за нея. Крайнодясната \"Алтернатива за Германия\" даде на съд Меркел Рейтингът на Левите остава 9 процента, а този на Свободните демократи - 9 процента. Зелените са с рейтинг 15 процента. Допитването е извършено от 30 юли до 1 август и в него са участвали 1508 души. То показва още, че най-популярните политици в Германия са външният и финансовият министър Хайко Маас и Олаф Шолц, които са съответно на първо и на второ място. Меркел е канцлер на Германия от 2005 г. На парламентарните избори през есента на миналата година консервативният блок получи 32,9 процента, социалдемократите - 20,5 процента, а \"Алтернатива за Германия\" - 12,6 процента. Крайнодясната \"Алтернатива за Германия\" даде на съд Меркел", "date": "2018.08.03", "title": "Коалицията на Меркел с рекордно нисък рейтинг, \"Алтернатива за Германия\" с рекордно висок"}
{"url": "http://clubz.bg/71412-daniele_gati_uvolnen_ot_koncertgebau_zaradi_sekstormoz", "text": "Кралският Концертгебау оркестър в Амстердам, един от водещите в света на класическата музика, обяви в четвърък, 2 август, че прекратява взаимоотношенията си с главния си диригент, италианеца Даниеле Гати. В статията на медията са описани два случая, в които Гати нападнал две жени в гримьорната си през 1996-а и 2000 г. Сопраното Алисия Бърнеш споделя, че когато групата била на концерт в Чикаго, диригентът я извикал за последни насоки, преди да излязат на сцената, когато изведнъж открила „ръцете му на задните си части и езика му в гърлото си“. Бърнеш искала да разгласи случая още тогава, но била предупредена от своя приятелка да не го прави, защото, „ако го разкажеш, ще те уволнят, а той ще продължи“. Другата жена, сопраното Жан-Мишел Шарбоне, също отправя обвинения срещу маестрото. Тя разказва пред „Вашингтон пост“, че докато работела с Гати по Вагнеровия „Летящият холандец“ в Болоня, Италия, той ѝ отправил сексуални аванси, но тя „го избутала и избягала от стаята“. В изявление чрез адвоката си в четвъртък 56-годишният Гати каза, че е „изключително изненадан“ и „твърдо отрича всякакъв вид обвинения“. В по-ранно изказване обаче той предлага своите извинения: Всички планирани концерти с Даниеле Гати ще бъдат проведени с други диригенти, информират от Концертгебау. На 30 юни тази година Гати бе заедно с Концертгебау оркестър на концерта им у нас в зала 1 на НДК.", "date": "2018.08.03", "title": "Даниеле Гати уволнен от Концертгебау заради секстормоз"}
{"url": "http://clubz.bg/71415-nato_se_bori_s_dezinformaciqta_s_igra_vyv_facebook", "text": "НАТО представи новото си \"оръжие\" в борбата срещу дезинформацията -  , в която потребителят влиза в ролята на редактор на вестник и има за задача да отделя фалшивите новини от истинските. Играчите трябва да отсяват фалшивите новини, за да се научат по-внимателно да се отнасят към съобщенията в медиите, пише в описанието на   в социалната мрежа. Някои западни медии оценяват играта като опит на НАТО да даде отпор на руската пропаганда Русия. През 2016 г. генералният секретар на НАТО Йенс Столтенберг призова страните от Алианса да й противодействат, но без да отговарят на нея със собствена. Елфи на НАТО срещу руските тролове в интернет Колкото по-точна е одобрената от играча информация, толкова повече точки печели той. След предложените заглавия са например   и  . Тези публикации всъщност са реални и са публикувани в онлайн медии през последните години. Историята с Мелания Тръмп и екзорсита например беше разпространена от сайта YourNewsWire през февруари 2018 г., припомня \"Форбс\". Накрая се наложи говорителката на първата дама официално да опровергае \"новината\". Статията за секс скандала в исландското правителство, публикувана в онлайн изданието на авторитетното \"Форийн полиси\", пък е написана по всички журналистически стандарти.  Играчите на The News Hero имат достъп до инструменти за проверка на факти, които им помагат да се научат сами да проверяват информацията. Тръмп си говори с издателя на \"Ню Йорк таймс\" за фалшивите новини Приложението е разработено за четири месеца от осем програмисти. Най-слабото място на кампанията е популяризирането. Досега тя има едва около 250 харесвания във Facebook и създателите й не са предприели нищо, за да променят това.  Играта вероятно няма да стане особено известна, пише още \"Форбс\", но може да бъде използвана например от учители, които да обучават учениците си как да разпознават фалшивите новини. Тръмп си говори с издателя на \"Ню Йорк таймс\" за фалшивите новини", "date": "2018.08.03", "title": "НАТО се бори с дезинформацията с игра във Facebook"}
{"url": "http://clubz.bg/71395-gaz_kym_nas_poticha_ot_turciq", "text": "От днес газ към България ще тече и от Турция. След пускането в експлоатация по обяд на разширението на транзитния газопровод за Турция (лупинг) между стралджанските села Лозенско, където е компресорната станция, и Недялско това вече ще е факт.  Ускоряваме газовата връзка с Турция  Изграждането на 20-километровата газопроводна отсечка е част от проекта за рехабилитация, модернизация и разширение на съществуващата газопреносна система, определен за проект от общ интерес от Еврокомисията. Стойността на тръбата е около 12 милиона лева. За рязането на лентата са поканени премиерът Бойко Борисов, министърът на енергетиката Теменужка Петкова, изпълнителният директор на \"Булгартрансгаз\" ЕАД Владимир Малинов, представители на \"Главболгарстрой\", които изграждаха трасето, както и турският министър на енергетиката и природните ресурси Фатих Дьонмез. Ако България иска азерски газ, трябва да побърза с газовите връзки Отсечката увеличава възможностите за транзит от 14 на 15.7 млрд. куб. м на година и осигурява реверсивни доставки - т.е. обръща се потокът на природния газ. Сега през българска територия се транзитира руски газ, който идва от Украйна и през Румъния и България стига до Турция. В средата на юни т.г. Борисов, който участва в церемонията по откриването на газопровода TANAP в град Ескишехир от президентите на Турция и Азербайджан Реджеп Тайип Ердоган и Илхам Алиев заяви: Газ от Азербайджан влиза в България през 2020 г. Ако България иска азерски газ, трябва да побърза с газовите връзки Газ от Азербайджан влиза в България през 2020 г.", "date": "2018.08.03", "title": "Газ към нас потича от Турция"}
{"url": "http://clubz.bg/71387-obuchavame_rumynci_kak_da_evropredsedatelstvat", "text": "\"Делегация от администрацията на парламента на Румъния беше на обучително посещение в Народното събрание във връзка с Парламентарното измерение на Румънското председателство през 2019 г.\" Това съобщиха от пресцентъра на Народното събрание По покана на главния секретар на Народното събрание Стефана Караславова делегация от администрацията на парламента на Румъния, водена от заместник-генералния секретар на румънския парламент Джордж Думитрица, беше на обучително посещение в България във връзка с предстоящото Парламентарно измерение на Румънското председателство през 2019 г. Народното събрание и неговата администрация са готови да споделят опит и да подпомогнат своите румънски колеги по всички теми, свързани с провеждането на събитията от парламентарното измерение на председателството на Съвета на ЕС, увери на срещата главният секретар на българския парламент Стефана Караславова.", "date": "2018.08.03", "title": "Обучаваме румънци как да европредседателстват"}
{"url": "http://clubz.bg/71391-demokratizaciq_na_bylgariq_ne_pobylgarqvane_na_demokraciqta", "text": "Едно от най-важните неща, изричани някога от Бойко Борисов, е в интервю за „Медиапул“ на 7 януари 2014 година. Запитан от  Полина Паунова „Как отговаряте на въпроса  „Кой?“, той казва: Всеки се опитва да разгадае сложното, като го сведе до най-добре познатите му неща. За Бойко Борисов очевидно това е футболът. Затова си представя, че тактиката на Ахмед Доган е да играе през целия мач в самозащита и с финална контраатака да вкара победен гол. В следващото си изречение Бойко Борисов казва нещо изключително вярно и невярно едновременно. „Доган пръв осъзна, че ако има медийна империя и контрол върху съдебната власт, може да управлява.“ Вярно е, че Доган притежава чрез свои хора медиите и съдебната власт, но това не е, защото познава футболните правила, а защото, докато Бойко Борисов е играл футбол, е прочел поне първия урок от учебника по демокрация. А в него пише, че демокрацията е паянтова сграда, защото се крепи само на два стълба – медиите и съдебната власт. Има ли независими и обективни медии и има ли независима работеща съдебна система, има демокрация. Няма ли ги тези неща, няма демокрация. Понеже Бойко Борисов не е чел този урок, прави извода, че с притежаването на медиите и съдебната власт се притежава и управлението на държавата. Истината е, че когато няма медии и съдебна власт, управлява беззаконието, всеки може да прави каквото си поиска, тоест всички, които имат някакви лостове за управление, си управляват както намерят за изгодно, защото нито има медии, които да защитят обществения интерес, нито има съдебна власт, която да правораздава, възмездява, наказва. И най-важното следствие от завземането на медиите и съдебната власт е, че управление след това може да е всякакво друго с изключение на демократично. Това у нас вече се чувства много осезателно. Напоследък в публицистичните предавания не минава изказване на социолог или политолог, който в някаква степен да не се връща към принципите на демокрацията и да разяснява неща, от които интересувахме в късната есен на 1989 година. Под знака на разясняването „що е демокрация и има ли тя почва у нас“ мина и последното за сезона предаване „Референдум“. Но моменти човек се пита дали сме в лятото на 2018-а или през пролетта на 1990 година. Тези дни Кънчо Стойчев така внимателно и простичко обясняваше каква е ролята на опозицията и дали тя се свежда непременно и непрекъснато до усилия да се свали управляващото мнозинство, като че ли сме след първите демократични избори и все още си тълкуваме какво е опозиция и какво управляващо мнозинство. Да не говорим колко сложно се оказа това, че Филип Димитров след последното решение на Конституционния съд остави впечатлението, че българската Конституция отговаря на всички ценности на либералната демокрация и следователно на Истанбулската конвенция, при положение че самият Филип Димитров беше един от обявилите се срещу същата Конституция малко след приемането й като документ, който не е съобразен с всички ценности на либералната демокрация. По онова време мислехме, че щом е демокрация, значи ще бъдем управлявани от умни хора. Не, за съжаление. Умните обикновено ги е наел бизнесът. А и те не си падат по властта, нямат нужда да контролират другите, за да изглеждат умни в собствените си очи. Ако са наистина умни, не се съмняват, че са. Обикновено на избори ни се налага да избираме между хора, които болезнено искат да бъдат признати за умни и добри точно защото не са сигурни, че са умни и добри. Властта е прелъстителка, която само се преструва, че се отдава на силните. Тя остава най-дълго в обятията на слабите, които искат да изглеждат силни. Пак по онова време си въобразявахме, че демокрацията гарантира самата себе си. Нищо подобно – демокрацията гарантира само, че ще преброи гласовете на избори и ще обяви победата на този, който е получил най-много гласове. А какъв е той, не е неин проблем. Ако е човек с диктаторско мислене, това е проблем на гласувалите, те са именно факторът, който може в рамките на изборния ден да превърнат демокрацията в нейната пълна противоположност – диктатура. Демокрацията не тегли гласовете – този избирател е образован, квалифициран, почтен, затова гласът му ще тежи повече. Няма такова нещо, гласовете се броят, не се мерят. Плачът по „умното качество”, което е поставено на кантар с „простото количество”, не е демократичен, той е вайкане по заблудата, че една малка част от обществото може да расте, като се прави на сляпа за проблемите, водещи до деградацията на големи групи от обществото. Както първо „количеството” е станало жертва на високомерното и заслепено неглижиране от страна на „качеството”, така после „качеството” става жертва на „количеството” по простата причина, че изборите са математика. Демокрацията не се самогарантира, напротив, тя е толкова уязвима, че само за един ден може да се превърне в своята противоположност, при това на свободни и дори честни избори. Мислехме си, че демокрацията е самообозначение, етикет. Не е етикет, манталитет е. Голямата илюзия в началото беше, че политиката може бързо и лесно да промени културата. Мислехме, че животът се конструира около политически заявления. Не знаехме, че животът се конструира около преобладаващия манталитет. Вярвахме, че политическите инструменти прекрояват манталитета. Но разбрахме, че манталитетът може да прекроява политиката. Вярвахме в демократизирането на България. Не предвидихме побългаряването на демокрацията. Българският манталитет още не е смлял брашното, от което може да се изпече хляба на демокрацията. И след всичко това си въобразяваме, че ние сме добри, но живеем зле, защото управляващите са лоши. Звучи добре, но не е вярно. Това не е от онези лъжи, които, повторени стотина пъти, стават истина. При нас се повтаря много повече от сто пъти всеки ден, но не става истина, остава си заблуда. Ние сме виновните. Защото демокрацията е управление на управляваните, наше управление. И не ни обещава нищо повече от това, което сами си извоюваме да имаме. Ония там 240 души в парламента, които всички солидарно хулим, са точен, огледален образ на всички нас. Няма такова нещо като „те и ние”, на практика „те са ние”. Помните ли оня стар виц, в който един дядо станал на партийно събрание и попитал кога най-после ще дойде комунизмът. „Ама той мина“ – отговорили му. Е, така стана и с демокрацията.", "date": "2018.08.03", "title": "Демократизация на България? Не, побългаряване на демокрацията"}
{"url": "http://clubz.bg/71373-kikichallenge_desetki_raneni_pri_tancuvalno_predizvikatelstvo", "text": "Скачането от движеща се кола и танцуването до нея може да не звучат като особено добра идея. Но точно това правят хиляди хора по света, опитвайки се да изпълнят т.нар. Kiki challenge. Да слезеш от автомобила си, докато той е в движение, и да затанцуваш на песента на Дрейк In my feelings, след което да успееш отново да се качиш в колата. Това е новото предизвикателство, което опитват търсещите слава. Клиповете от своите изпълнения те споделят по хаштаговете #InMyFeelingsChallenge или #KiKiChallenge. Предизвикателството придоби популярност, след като американският комик Шиги публикува в социалните мрежи видео, в което той танцува на песента на Дрейк. То беше споделено стотици хиляди пъти и стотици хора публикуват свои клипове.  Колкото по-популярно става предизвикателството, толкова по-опасни идеи включва. В оригиналния танц на Шиги въобще няма кола. В сряда #InMyFeelingsChallenge е бил използван повече от 400 000 пъти само в инстаграм, пише \"Вашингтон пост\". Клиповете включват изпълнения на хора от всякакви възрасти. Според властите в много страни обаче начинанието може да се окаже доста опасно. Десетки са ранените - някои не успяват да се качат в колите си, други падат, трети се удрят в пътни знаци и стълбове... Властите в няколко страни, включително Индия, Испания, САЩ, Малайзия и ОАЕ, предупреждават, че предизвикателството е опасно. Освен това в тези страни всеки, който е заловен да се опитва да го изпълни, е заплашен от глоба и дори затвор. Полицията в Испания използва социалните мрежи за кампания срещу предизвикателството и публикува клипове на хора, чийто опит да изпълнят Kiki challenge завършва зле за тях. Властите в Мумбай също предупредиха за рисковете от предизвикателството: Президентът на Египет Абдел Фатах ал Сиси използва случая, за да насърчи министъра на петрола да продължи да вдига цените на горивата - причина за сериозно недоволство сред египтяните.", "date": "2018.08.03", "title": "#KiKiChallenge: десетки ранени при танцувално предизвикателство"}
{"url": "http://clubz.bg/71407-obeshtano_sled_kato_be_osydena_cik_se_zaema_s_mashinnoto_glasuvane", "text": "Централната избирателна комисия ще изпълни решението, с което Административният съд в София я осъди за \"неоснователно бездействие\" и я задължава да въведе до 6 месеца възможността за машинно гласуване за всички избиратели в страната. Това заяви говорителят на избирателната комисия Александър Андреев пред БНР.  От думите му не стана категорично ясно обаче дали изборните надзорници ще оспорят решението на съда пред Върховния административен съд, каквото право имат. Присъдата бе обявена вчера и тече 14-дневният срок за евентуалното й оспорване.  Съдът към ЦИК: До 6 месеца да се осигури машинно гласуване за всички  Дотук се стигна, след като бившите депутати от десницата Мартин Димитров и Петър Славов заведоха дело заради неосигуряването на машинно гласуване на последните парламентарни избори. Сега двамата са част от обединението \"Демократична България\". Според Изборния кодекс последният вот, на който се допускаше машини за вот да има в до 500 секции в страната, за да се тества системата, бе за избор на президент и вицепрезидент през есента на 2016 г. Оттогава насам по закон на всеки вид гласуване трябва да бъде осигурен вариант на гласоподавателя на всякакъв вид вот да пусне хартиена бюлетина или да използва машина. Това обаче не се случва.  Машинното гласуване - Министерският съвет дава, ЦИК не дава Още преди парламентарните избори през 2017 г. Върховният административен съд постанови, че машинното гласуване трябва да бъде въведено незабавно. Жалбата отново дойде от същото място - отново Димитров, Славов и техни колеги от \"Нова република\" тогава оспориха решение на ЦИК, в което въпреки изискването на Изборния кодекс се постановяваше, че машинен вот при изборите за парламент няма да има.  И тогава ЦИК обяви, че ще се съобрази със съда. Обяви обществена поръчка за доставка на машини, Министерският съвет отпусна 15 млн. лв. за закупуването или наемането им. Търгът обаче се провали - заради много закъснялата процедура на него се яви само една фирма, но се оказа, че тя не може да изпълни заданието.  Следващите редовни национални избори по график ще са тези за евродепутати. Те ще се проведат в края на май 2019 г.  Машинното гласуване - Министерският съвет дава, ЦИК не дава", "date": "2018.08.03", "title": "Обещано: след като бе осъдена, ЦИК се заема с машинното гласуване"}
{"url": "http://clubz.bg/71409-izberi_si_strana", "text": "Избери си страна! Може да не те кефи нито едната от двете такива! Може да смяташ, че либералите са комсомолци, а консерваторите - сухари! Може да смяташ, че ГЕРБ са кофти, а БСП - още по-кофти! Може да си убеден, че разиграващите се спорове за и против конвенциите са пълни с клишета и че двете страни мислят с чужди, а не със своите глави. Но ти трябва да избереш страна! Ако не избереш, ще бъдеш враг на всички! А ти не искаш да си враг на всички! Просто защото, ако си враг на всички, няма да го понесеш! Ще бъдеш псуван и наричан ту \"фашага\", ту \"соросоид\". Макар че ненавиждаш и проамериканските либерални НПО-та, и националистическите с аромат на рубли организации. Избери си страна и започвай да повтаряш в транс онова, което някой някъде е измислил. Бъди точен и не интерпретирай! Гурутата на спорещите страни не обичат някой да влага особено творчество. Повтаряй стриктно и отчетливо следните неща: Повтаряй и не си въобразявай, че твоето мнение има значение! То няма такова! Щеше да има, ако живееше някъде, където сивото наистина има 50 нюанса (като в оная тъпоумна квазиеротична помия, продала милиони копия по света и у нас). Твоето мнение щеше да има значение, ако беше достатъчно креслив и истерично патетичен, викайки:  Твоето мнение щеше да има значение, ако не се бяхме докарали до състояние, в което посредствени, но безскрупулни водачи не ни бяха наложили единствената възможна роля - на полезни идиоти в битката кой най-добре ще се представи пред господарите си, за да инкасира съответния успех и облагите, следващи от това! Избери си страна! И не се чуди! Възможностите са две! Помниш ли - през 2013-а гурутата викаха: \"Да свалим БСП, после ще сваляме ГЕРБ!\" А сега гурутата викат: \"Да свалим ГЕРБ, после ще сваляме БСП!\" Е, избери си къде се намираш в тая причинно-следствена връзка. И си задай въпроса дали има излизане от тоя шибан кръговрат. Избери си страна! И да знаеш - мнозина избраха страна... До която се стига след неколкочасов полет с нискобюджетна авиокомпания...", "date": "2018.08.03", "title": "Избери си страна!"}
