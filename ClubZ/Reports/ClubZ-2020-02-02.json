{"url": "https://clubz.bg/93752-mourino_tozi_pyt_pobedi_guardiola", "text": "\"Тотнъм\" победи \"Мнчестър Сити\" с 2:0 в мач от Висшата лига, оказал се злощастен за \"гражданите\" заради развоя. А след поредното си поражение те изостават вече на 22 точки от \"Ливърпул\", който след месец и половина може да стане шампион, още повече в следващите две седмици предстои пауза. Вчера \"червените\" разбиха \"Саутхемптън\" с 4:0. \"Сити\" беше по-добрият отбор на стадион \"Тотнъм Хотспър\", поне до изгонването на Олекандър Зинченко в средата на второто полувреме. Преди това те направиха пропуски, включително изтървана дузпа на Илкай Гюндоган преди почивката. Серхио Агуеро удари греда, както и играч на \"Тотнъм\", който едва не си отбеляза автогол в края. С човек повече \"шпорите\" нанесоха удар. Привлеченият преди дни Стивън Бергвайн вкара още в дебюта си - в 63-тата, а в 71-ата Хюн Мин Сон удвои. Така Жозе Моуриньо най-после победи Пеп Гуардиола - нещо, което не му се беше случвало от години. \"Тотнъм\" се изкачи на петото място и е само на четири точки от \"Челси\", който вчера направи 2:2 на терена на втория \"Лестър\".  Кой какво взе в края на трансферния период \"Манчестър Юнайтед\" регистрира безлично 0:0 срещу \"Уулвърхемптън\" на \"Олд Трафорд\", а тук също имаше дебют - на Бруно Фернандеш, но без успех. Днес и \"Арсенал\" направи 0:0 - срещу \"Бърнли\".", "date": "2020.02.02", "title": "Моуриньо този път победи Гуардиола"}
{"url": "https://clubz.bg/93729-horata_shte_si_zadavat_vyprosa_kakvo_e_velikoto_na_velikobritaniq", "text": "Това заяви пред БНР проф. Сали Томлинсън, съавтор на книга за Брекзит, превърнала се в бестселър на Острова Според нея едно от трайните наследства от британската империя е тезата, че всеки който не е бял, всеки който идва от страна от Общността на нациите, е по-долно качество човек. Според нея британците не познават миналото си като имперска сила. И допълни, че в училищата се преподават \"британски ценности\", които според правителството са демокрация, върховенство на закона, толерантност и респект. И допълни, че във Великобритания не се учат чужди езици. Тя обаче изтъкна, че британците имат силно чувство за справедливост и безпристрастност. Според нея хората разбират и все повече ще разбират какво губят. А държавните служители вече се шегували, че \"ще трябва да започнем да градим нова империя от нулата\". И допълни: Според нея по темата \"Брекзит\" по-младото поколение британци е възможно \"да ни погледне открито в очите нас, по-старите, и да ни каже: Какво направихте?!“. Томлисън изтъкна, че младите хора между 18 и 35 години не са подкрепили Брекзит. Това коментира още Томлисън.", "date": "2020.02.02", "title": "\"Хората ще си задават въпроса какво е великото на Великобритания\""}
{"url": "https://clubz.bg/93740-emil_radev_ot_2021_g_veroqtno_shte_pytuvame_do_velikobritaniq_s_pasport", "text": "След Брекзит във Великобритания остават да живеят близо 150 000 българи. Ще се появят ли опашки от пътници по британските летища и ще поскъпнат ли автобусните билети до Острова, отговори даде евродепутатът Емил Радев в ефира на Нова телевизия. Великобритания ще заплашва ЕС и САЩ с високи мита Той обясни и какво ще се промени за българските превозвачи. ", "date": "2020.02.02", "title": "Емил Радев: От 2021 г. вероятно ще пътуваме до Великобритания с паспорт"}
{"url": "https://clubz.bg/93741-11_zadyrjani_pri_akciq_na_prokuraturata_sreshtu_bitovata_prestypnost_video", "text": "11 лица с две и повече висящи дела са били задържани при специализирана операция на прокуратурата и МВР срещу битовата престъпност в Белослав и варненското село Синдел, съобщи Нова телевизия. Гешев за Радев: Какво трябваше да направя с това дело - да го изтрия, да го унищожа?  Там е и главният прокурор Иван Гешев, който в събота обяви, че държавата започва война срещу битовата престъпност. По-късно се очаква обвинител №1 и главният секретар на МВР Ивайло Иванов да посетят и пристанище Варна, откъдето за Италия ще бъде върнат незаконно внесен у нас боклук. Открити бяха 127 контейнера.", "date": "2020.02.02", "title": "11 задържани при акция на прокуратурата срещу битовата престъпност (ВИДЕО)"}
{"url": "https://clubz.bg/93735-kak_izglejda_evroparlamentyt_sled_brekzit_grafika", "text": "Европарламентът вече има 705 депутати вместо досегашните 751 ). Намаляването на броя се дължи на Брекзит. От вчера Великобритания вече не е член на ЕС. В резултат 73-мата депутати от Обединеното кралство напуснаха Парламента. На тяхно място обаче дойдоха нови 27 представители от други страни членки на ЕС. Останалите 46 места се пазят в резерв за възможни бъдещи разширения на Съюза. Великобритания напусна ЕС Всички нови евродепутати бяха избрани по време на европейските избори през май 2019 г. В зависимост от правилата на отделните държави някои имена вече бяха потвърдени, докато други все още се очаква да бъдат получени. В действителност остава да се потвърдят още само 5 имена.   постоянно се обновява с актуализираните данни за евродепутатите. Брекзит иде на 31 януари. Какво следва? Нито една страна членка на ЕС не губи депутатски места. Не всички обаче ще имат нови представители. България е във втората група. Тя запазва досегашните си 17 евродепутати. Допълнителните места се разпределят между 14 страни членки, за които се смята, че са по-слабо представени след демографските развития в тях. Новото разпределение взема предвид размера на населението на държавите, както и необходимостта от минимално представителство за европейските граждани в по-малките страни. По този начин Франция и Испания добавят по петима евродепутати, а Италия и Нидерландия - по трима. Брекзит ще доведе и до промяна в броя членове на парламентарните комисии и междупарламентарните делегации. Брекзит иде на 31 януари. Какво следва?", "date": "2020.02.02", "title": "Как изглежда Европарламентът след Брекзит (ГРАФИКА)"}
{"url": "https://clubz.bg/93734-i_naj_prodavan_pak_e_iphone", "text": "Шампион по продажби отново е iPhone-ът на Apple, но американците държат първенството само за предишното тримесечие, твърдят анализаторите от IDC. Малък евтин iPhone идва напролет Успехът на компанията в Купертино вероятно е свързан с факта, че тя има все повече модели на различни цени, и дори \"остарелият\" модел 8 e добър телефон. 73,8 млн. бройки смартфони са продали от Apple - 1,7% ръст на пазарния дял, голям скок обаче между лятото и есента на 2019 г. Втори са Samsung и Huawei. iPhone 11 - камери, камери, камери На годишна база обаче и двата азиатски гиганта са пред Apple.  Huawei гони Samsung по продажби въпреки санкциите Huawei и Samsung сериозно са порастнали като дял, но увеличенията са с няколко милиона на годишна база. Xiaomi и Oppo са другите два най-успешни производителя. iPhone 11 - камери, камери, камери Huawei гони Samsung по продажби въпреки санкциите", "date": "2020.02.02", "title": "И най-продаван пак е... iPhone"}
{"url": "https://clubz.bg/93742-izraelskata_aviaciq_udari_obekti%C2%A0na_hamas_v_ivicata_gaza", "text": "Израелски бойни самолети и хеликоптери нанесоха удари по няколко обекта на ислямисткото движение Хамас в ивицата Газа тази нощ, съобщи ДПА, като се позовава на израелски военни източници. Ударите били нанесени в отговор на обстрел срещу Израел с минометни снаряди и ракети, както и балони с привързани на тях експлозиви, които палестинците използват за нападения през границата. Обектите, поразени от въздушните удари, включват тунел и сграда, използвана за \"команден център\" от Хамас. Снощи палестински бойци изстреляха ракета срещу Израел в момент, когато бившият началник-щаб на армията Бени Ганц, който е лидер на опозиционната центристка партия \"Синьо и бяло\", беше на посещение в граничната зона между Израел и ивицата Газа.", "date": "2020.02.02", "title": "Израелската авиация удари обекти на Хамас в ивицата Газа"}
{"url": "https://clubz.bg/93736-15_strani_ot_es_protiv_orqzvaneto_na_parite_za_koheziq", "text": "15 страни от Южна, Централна и Източна Европа заявиха на среща на върха на 17-членната група „Приятели на кохезията“ в Португалия, че трябва бързо да се договори следващият бюджет на ЕС след Брекзит, предадеоха АФП и Ройтерс. Заключителната декларация на срещата на върха в Бежа, на 180 км южно от Лисабон, е подписана от  и  Лиляна Павлова: Не очаквам да има намаляване на средства по кохезията и селскостопанската политика Хърватия запази неутралитет като настоящ ротационен председател на Съвета на ЕС, а Италия не подписа декларацията. Днешната среща на върха на „Приятели на кохезията“ се състоя близо три седмици преди извънредната среща на ЕС, свикана за 20 февруари от председателя на Европейския съвет Шарл Мишел в опит да се приеме бюджетът на ЕС за периода 2021-2027 г. Мишел ще се срещне с редица европейски премиери следващата седмица.  Британската икономика съставляваше около 15 процента от тази на ЕС, а Великобритания отделяше най-много разходи за отбрана от страните членки. Това беше третата среща на върха на групата „Приятели на кохезията“. Първите две бяха в края на 2018 г. в Братислава и през ноември 2019 г. в Прага. Събралите се в Португалия 17 страни се опасяват, че следващото споразумение може да доведе до значителни бюджетни съкращения, включително заради спирането на вноската на Великобритания, която официално напусна ЕС вчера, отбелязва АФП. Според съобщение в сайта на Европейския парламент Еврокомисията предлага за кохезионни фондове да се отпуснат 41,3 милиарда евро за бюджетния период 2021-2027 г. За сравнение, в бюджет 2014-2020 г. това перо беше в размер на 63,4 милиарда евро, отбелязва Ройтерс  и на този късен етап от преговорите по бюджета „ , заявяват лидерите на подписалите декларацията 15 страни от ЕС, които призовават кохезионните средства в бюджет 2021-2027  . Всякакви промени излишно биха забавили постигането на споразумение, добавят те. Сегашният бюджет на ЕС съставлява 1 процент от комбинирания БВП на страните членки. Европейската комисия предлага следващият бюджет да е в размер на около 1,1 трилион евро, което се равнява на около 1,11 процента от БВП на ЕС след напускането на Великобритания. Германия предложи таван от 1 процент, а австрийският канцлер Себастиан Курц заплаши да наложи вето на следващия бюджет на ЕС, ако се запази предложението за 1,11 процента от съвкупния БВП на ЕС.", "date": "2020.02.02", "title": "15 страни от ЕС против орязването на парите за кохезия"}
{"url": "https://clubz.bg/93739-305_sa_veche_pochinalite_v_kitaj_ot_koronavirus", "text": "Броят на починалите в Китай от усложнения в следствие на зараза с новия коронавирус достигна 305 души, предадоха световните агенции, като се позоваха на местните власти, информира БТА. 294 са смъртните случаи в Хубей, като в самия Ухан, който се намира в провинцията и от който тръгна заразата, те са 224. Останалите случаи са на други места в страната, включително и един в Пекин. В Китай са потвърдени 2590 нови случая на зараза, което води до общо 14 380 потвърдени. Eвакуираните в Китай българи летят от Франция за София Здравното министерство на Бавария съобщи, че 33-годишен мъж е осмият заразен с новия коронавирус в южната германска провинция, предаде ДПА. Подобно на шест от другите случаи на заразяване, става дума за служител на компанията за доставки на автомобилни части \"Уебасто\". Седмият болен е дете на един от заразените служители. \"Уебасто\" има 13 400 служители и 12 обекта в Китай. Най-големият му завод е в централния град Ухан, откъдето тръгна епидемията с коронавируса през декември. САЩ също потвърдиха осми случай на заразен с коронавируса, предаде Ройтерс. САЩ предупредиха гражданите си да не пътуват до Китай Болният е от щата Масачузетс. Той наскоро се е върнал от централната китайска провинция Хубей, която е епицентър на заразата. Великобритания обяви, че репатрира повечето си дипломатически служители от Китай заради епидемията, предаде Франс прес. Мярката касае всички служители в британското посолство и консулства, които не изпълняват задачи от първостепенно значение, както и семействата им. Посланикът и изпълняващите важни задачи служители остават в Китай, се казва в изявление на британското външно министерство. И в Русия откриха двама заразени от новия коронавирус Вчера Великобритания репатрира 83 свои граждани от централния китайски град Ухан, откъдето тръгна епидемията през декември. Санитарните власти обявиха първите два случаи на заразени с коронавируса във Великобритания. Правителството на Русия временно прекрати безвизовите туристическия пътувания до Китай заради огнищата на пневмония, причинена от вируса 2019-nCoV. Това се посочва в заповед, публикувана днес на официалния сайт на руското правителство и цитирана от ТАСС. С цел да се гарантира сигурността на държавата, да се защити общественото здраве и да не се разпространи нова коронавирусна инфекция (2019-nCoV) на територията на Русия, временно се спират безвизовите туристически пътувания, предвидени в споразумението между правителството на Руската федерация и правителството на Китайската народна република за безвизови групови туристически пътувания, се посочва в документа. На руското министерство на външните работи също така е възложено временно да спре приемането на документи, оформлението и издаването на работни визи за китайски граждани. САЩ предупредиха гражданите си да не пътуват до Китай И в Русия откриха двама заразени от новия коронавирус", "date": "2020.02.02", "title": "305 са вече починалите в Китай от коронавирус"}
{"url": "https://clubz.bg/93743-geshev_za_radev_kakvo_trqbvashe_da_napravq_s_tova_delo_da_go_iztriq_da_go_unishtoja", "text": "Това заяви главният прокурор Иван Гешев пред журналисти във Варна, където участва в спецакция на прокуратурата и МВР. 11 задържани при акция на прокуратурата срещу битовата престъпност (ВИДЕО) Той започна с това, че има официално потвърждение от ОАЕ за ареста на Васил Божков. Васил Божков е бил задържан в Обединените арабски емирства (ВИДЕО) Сред другите двама задържани в Емирствата е официалният собственик на \"Левски\" - Георги Попов, който е вицепрезидент на \"Нове холдинг\". Той също има обвинение за участие в \"организирана престъпна група\". Попов участва в много фирми, включително в \"Национална лотария\". През миналата година той застана начело на \"Левски\" на общото събрание и получи мажоритарния пакет акции от близо 87 процента. Във Виена беше арестуван друг заподозрян и обявен за издирване - Борис Бекяров. Шефът на хазарта със самопризнания, че е покровителствал Васил Божков В ареста остава бившият шеф на Комисията по хазарта Огнемир Митев. Настоящият Александър Георгиев пък беше освободен под гаранция, след като вчера е признал, че е покровителствал лотарийния и хазартен бизнес на Васил Божков. Васил Божков е бил задържан в Обединените арабски емирства (ВИДЕО) Шефът на хазарта със самопризнания, че е покровителствал Васил Божков", "date": "2020.02.02", "title": "Гешев за Радев: Какво трябваше да направя с това дело - да го изтрия, да го унищожа? "}
{"url": "https://clubz.bg/93737-evakuiranite_v_kitaj_bylgari_letqt_ot_franciq_za_sofiq", "text": "Двамата български студенти, които трябваше да бъдат евакуирани от Ухан, Китай, са излетели рано тази сутрин със закъснение. Те са кацнали във Франция и вече летят с военния самолет \"Спартан\" към България, предаде БНТ. Очаква се той да кацне в София късно тази вечер. Планира се да бъдат закарани за изледвания във ВМА и 14-дневен престой. Може да бъдат оставени под карантина още във Франция, ако покажат признаци за вирус. Третата студентка, която е с двойно гражданство, ще остане в Германия. В нейния самолет двама души са диагностицирани с вируса. Правителството обяви четвърта от общо пет степени на опасност заради коронавируса след извънредно заседание на кабинета. Как да се предпазим от новия коронавирус? От Външното ни министерство съветват българите да не пътуват до Китай. А всички, които се връщат от там, ще бъдат подложени на 14-дневна карантина. На летищата ще бъдат монтирани термокамери, които да проверяват състоянието, а при явни симптоми хората ще бъдат транспортирани до лечебните заведения, подготвени за прием на заразени пациенти. Първата смърт, причинена от коронавируса извън Китай, беше регистрирана във Филипините. Там е починал 44-годишен мъж от Ухан, съобщи филипинският клон на Световната здравна организация в Туитър, цитиран от БГНЕС. Излекувана от коронавируса разказа за болестта  Уточнява се, че починалият е един от двамата пациенти на територията на Филипините, за който беше потвърдено, че е заразен. Смъртта му е настъпила късно на 1 февруари. На 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV. България \"да кажем почти\" забранява да се пътува в Китай СЗО квалифицира случващото се като глобална заплаха за общественото здраве с международно значение Според последните данни общият брой на заразените в Китай достигна 14 370 души, 304 починаха, 328 бяха изписани от болници. Броят на заразените извън Китай надхвърли сто души, а в Китай - 300. Излекувана от коронавируса разказа за болестта  България \"да кажем почти\" забранява да се пътува в Китай", "date": "2020.02.02", "title": "Eвакуираните в Китай българи летят от Франция за София"}
{"url": "https://clubz.bg/93738-lobira_li_qnka_takeva_za_uchebnici_na_izdatelstvo_dokument", "text": "Несменяемата от десетилетия синдикална лидерка Янка Такева е лобирала пред директорите на училища и учителите за точно определено издателство, пише в. \" \".  Такева, която е председател на Синдиката на българските учители (СБУ) от 1994 година насам, е разпратила на 10 януари писмо, адресирано до членовете на Изпълнителния комитет на СБУ и до областните координатори, в което \"моли за подкрепа\" за избора на учебниците на издателство \"Клет България\" (правоприемник на \"Анубис\" и \"Булвест 2000\") за учебната 2020/2021 година. Конкретно Такева препоръчва учебниците за първи, втори, пети и шести клас, както и учебните помагала за трета и четвърта група на детските градини. А мотивът за тази \"молба\" е, че \"в продължение на 10 години \"Клет България\" подпомага издаването на вестник \"Учителско дело\". Следователно подкрепа би била в \"духа на доброто социално партньорство\". По-нататък в писмото Такева уведомява адресатите, че ще бъдат потърсени от представители на издателството \"за обсъждане политиките на издателството\".  \"Сега\" припомня, че според Закона за предучилищното и училищното образование, учебниците и помагалата се избират от учителите, които преподават съответния предмет. Припомня още, че в синдиката членуват 80 на сто от учителите у нас.  ", "date": "2020.02.02", "title": "Лобира ли Янка Такева за учебници на издателство (ДОКУМЕНТ)"}
{"url": "https://clubz.bg/93718-superboul_zavryshtane_po_djedajski", "text": "\"Канзас Сити Чийфс\" и \"Сан Франциско Фортинайнърс\" излизат тази нощ в 54-ия финал по американски футбол Супербоул на стадион \"Хард рок\" в Маями. Двубоят започва в 01:30 часа наше време. Това е специалният ден на американския спорт. Пък и на цяла Америка. Денят, в който средно всеки трети американец сяда пред телевизора, за да гледа мача, рекламите и шоуто на полувремето. Сигурно сте чували още, че това е денят, в който се изяжда най-голямо количество вредна храна, купуват се най-много успокоителни, ползват се най-много отпуски и болнични за следващия ден. В САЩ няма по-гледано и обсъждано единично събитие от Супербоул. За добро или лошо този мач се е превърнал в културен феномен за Съединените щати. Той и самата игра - интересна, вълнуваща, непредсказуема, но на моменти и жестока, приличаща много на начина на живот отвъд океана. И двата клуба са свързани с историята и развитието на американския футбол. Те са симпатични на неутралния зрител по много причини. Играят в червено. Дълги години не са печелили титлата. Завръщат се по джедайски на голямата сцена. \"Канзас Сити\" срещу \"Сан Франциско\" на Супербоул Изповядват различни философии в играта и са много равностойни, което прави финала очакван с огромен интерес. Специалистите дават минимало предимство на \"Канзас Сити\", а мнозина очакват мач, който ще се реши в последните секунди и ще предложи зрелище с много точки и обрати. За разлика от миналата година, когато \"Ню Инглънд Пейтриътс\" спечели шестата си титла в доста постен и дори грозен за гледане двубой срещу \"Лос Анджелис Рамс\", оказал се далеч от нивото на Супербоул. Символичните домакини, които ще излязат в червено, а техният съперник - в бяло. Последната титла на \"вождовете\" в НФЛ датира отпреди точно 50 години, когато побеждават \"Минесота Вайкингс\" с 23:7. Оттогава не бяха достигали до Супербоул. Треньорът им Анди Рийд има една загуба на финала, начело на \"Филаделфия Игълс\" през 2004 г. Уважаван специалист и голям авторитет. Тимът завърши с баланас 12:4 (победи-загуби) в редовния сезон. Големият коз на тима е куотърбекът Патрик Махоумс - една от новите звезди на американския спорт. Едва на 24 г., Махоумс показва как изглежда бъдещето на най-важния пост в този спорт. Той е атлетичен, с бърз ум, може да тича с топката, но и да подава на каквото разстояние си пожелае със завидна точност. Това го прави много труден за опазване и разгадаване. Благодарение най-вече на Махуомс \"вождовете\" разполагат с може би най-силното и нестандартно нападение в лигата. Едва с два сезона в НФЛ, Патрик - добър и в бейзбола, е непримирим лидер, който играе атрактивно и развива спорта. Ако изведе \"Канзас\" до жадуваната титла, ще е вторият най-млад куотърбек шампион в историята. В очите на феновете си Махоумс наистина притежава джедайски способности. За два сезона той счупи няколко рекорда. Можеше да е на Супербоул още през миналата година, но \"Чийфс\" загуби драматично финала на Американската конференция от \"Ню Инглънд\". Тимът от Канзас изглежда малко по-балансиран. Има доста романтика в \"Чийфс\", който домакинства на стадион \"Ероухед\", поостарял на фона на новите супермодерни арени в Америка, но винаги пълен. А феновете са пъстри и всеотдайни, много от тях слагайки индиански дрехи, символи и грим. И тук романтика. Не малко европейци заобичаха таза игра благодарение на \"Фортинайнърс\" през 80-те години. Тогава куотърбекът Джо Монтана (може би най-великият на този пост преди появата на Том Брейди от \"Ню Инглънд\"), Джери Райс, Роджър Тейлър, Рони Лот, Стив Йънг и т.н. също изглеждаха като играчи с джедайски способности. \"Сан Фран\" пет пъти достигна върха, но за последно го направи преди 25 г. - на същия стадион в Маями. Загуби злощастно преди седем лета от \"Балтимор Рейвънс\".  Към качествата и постиженията на Монтана (четири титли на Супербоул от четири възможности, без нито един пресечен пас) има прикачени легенди и прозвища. Наричаха го Joe Cool заради изумителното му храднокръвие, с което правеше обрати в последните минути и секунди. Това написа Магьосника Монтана в тиутър преди две седмици. Уловката е, че в последните 2 години на славната си кариера Джо носеше екипа на \"Канзас Сити Чийфс\". Изведе го два пъти до плейофите, но не и до големия мач. \"Фортинайнърс\" е еталон за нападателна игра през годините. В края на 70-те и началото на 80-те това бе отборът, развил до съвършенство понятието West coast offense. Представете си \"тоталния футбол\" на \"Аякс\" и значението му за \"нашия\" футбол - това е нещо сходно. Сега обаче \"Сан Франциско\" залага на страховита защита - №1 в лигата (и тя е с джедайски потенциал), на която се разчита да се справи някак с \"хибридния\" Махоумс. Казват, че защитата печели шампионатите. В същото време в атака отборът от западния бряг залага на това топката да се подава на ръка и с нея да се тича, а не да се разчита много на пасове по въздуха. До голяма степен това е старомоден стил, изграден от прагматичния треньор Кайл Шанахън. Неговият баща Майк Шанахън триумфира на Супербоул с \"Денвър Бронкос\" през 1998-а и 1999 г. Той е бивш треньор на нападението на \"Фортинайнърс\", с който също е печелил титлата. Има много общо в начина, по който играят отборите на Шанахън баща и син. Двамата са и работили заедно във Вашингтон. За първи път син се нарежда до баща си, извеждайки тима си до битката, която осмисля сезона. И те са част от атракцията. Независимо от падащите рейтинги, тази година цената на 30-секунден спот удари нов таван - 5,6 милиона долара. Цената варира между 5 и 5,6 млн., в зависимост от това в коя част от мача се излъчва клипът. През 1967 г. - на първия Супербоул, стойността е била между 37 500 и 42 500. Границата от 1 милион е премината през 1994 г. Сред традиционните рекламодатели са \"Бъдуйзер\", автомобилни марки, фирми в IT сектора, услугите, филми и т.н. Една от рекламите вече докосна света - истинската история на кучето Скаут, оцеляващо в битка с рак в сърдечната област, благодарение на напредничава програма в Университета на Уисконсин. Целта е да се даряват средства за ветеринарната клиника на висшето училище. Политиката няма да пропусне голямата сцена, наречена Супербоул - в изборната година спотове са заявли президентът Доналд Тръмп (за $10 млн.) и кандидатът на Демократическата партия и бивш кмет на Ню Йорк Майкъл Блумбърг (един за $11 млн.). Химнът преди мача ще изпълни набиращата популярност Деми Ловато, а на полувремето ще се вихрят живеещата в Маями Дженифър Лопес и Шакира. В изпълнението им ще бъде почетена паметта на Коби Брайънт. Няма как трагичният край на баскетболния идол и неговата дъщеря Джиана да не засегне и Супербоул. Шоуто на почивката понякога генерира повече зрители пред телевизорите от самия мач. Цената на билет \"на черно\" за сблъсъка на 65-хилядния стадион \"Хард Рок\" върви по около 5000 долара. Първо - къде? В Северна Америка мачът тази година се излъчва от \"Фокс\". Коментатор ще бъде популярният отвъд океана Джо Бък, чийто баща Джак Бък е коментирал Супербоула преди 50 г., когато \"Канзас Сити\" печели единствената си засега титла. В Европа двубоят може да се гледа по канали като германския ARD и международните beIN Sport. А защо да гледате? Ако не разбирате играта може би не се струва. Но ако знаете нещо за правилата на този сложен спорт, наподобяващ шахмат, няма как да пропуснете. Зрелището е гарантирано. Едните джедаи ще се завърнат. Другите ще почакат още.", "date": "2020.02.02", "title": "Супербоул - завръщане по джедайски"}
{"url": "https://clubz.bg/93701-sofiq_vladimirova_ot_sem_spazvame_zdravoslovna_sreda_mejdu_nas_i_politicite", "text": "Иска ми се да вярвам, че това е първата стъпка към успокояване на ситуацията. Но за да си върши добре работата генералният директор, хората в радиото същото трябва да помогнат да се случи този процес на успокояване на атмосферата и да се върне нормалната работна среда.  Още при първото гласуване казах, че тези двама кандидати са равностойни. Дълго време търсих за себе си отговор на въпроса дали е по-добре медията да бъде оглавена от човек, който е вътрешен за нея, познава процесите и е участвал в събитията от последната година. Или е по-добре това да бъде външен човек – както той самият каза: „без багаж“. И смятам, че компромисът, който направих, е в името на БНР да има управление, да се успокои работата и атмосферата. Да се завърне онова, за което съществува – правенето на добра и качествена журналистика.  Коментирали сме въпроса с управителните съвети на двете обществени медии (Емил Кошлуков също работи с Управителен съвет, посочен от Константин Каменаров, бел. ред.). Аз и мои колеги застъпваме тезата, че мандатите на управителните съвети трябва да бъдат обвързани с мандатите на генералните директори. За да могат те да изпълняват концепцията на генералните директори, с които са избрани пред СЕМ. Вижда се обаче, че проблемите в БНР са трупани с години, има недооцени хора, липсват обективни и ясни критерии, свързани със заплащането. Тези проблеми вероятно ще костват на новия генерален директор енергия, но трябва да бъдат решени. И затова той трябва да има съгласие вътре в БНР.   На този етап нямаме нито документи, нито информация. До колкото знам проверката на Сметната палата е удължена до 10 март, а трябваше да приключи този месец. Нямаме информация и за проверката на държавната финансова инспекция.  На този етап нямаме никаква информация.  Въпросът за финансирането е съществен за обществените медии, защото гарантира тяхната независимост и спокойствието им да създават добър журналистически продукт. Водят се дебати дали да бъде премахнато рекламното време в двете обществени медии и да се увеличи финансирането от държавата, дали бюджетът им да се определя от Брутния вътрешен продукт (БВП). Аз лично смятам, че първата по-важна стъпка е дефинирането на това каква е обществената мисия на БНР и БНТ. А финансирането им трябва да бъде обвързано с нея. Защото така ще има яснота и прозрачност за аудиторията за какво всъщност отиват нейните данъци, независимо от избрания механизъм на финансиране. Обществената мисия е съществена. Защото тогава ние като ползватели на този продукт ще можем да кажем какво искаме да получаваме. Ясно е, че обществените медии са натоварени с повече отговорности и задължения, отколкото търговските. И ако има добре дефинирана и изпълнявана обществена мисия, тогава може би завинаги думата „държавни“ ще изчезне от разговора за БНТ и БНР.  Трябва да има един нов закон, който да обхваща философията на обществените медии, да има предвидимост на времето за днешната ситуация. Сегашният закон осигури 20 години една справедлива и адекватна медийна среда. Но реалностите са други, потребителското поведение е друго, медии са различни. И това не може да не намери своето място в едно ново законодателство. Има основни въпроси, които следва да бъдат засегнати. Това е цифровизацията - как ще бъде уредена? Ролята, мястото и мисията на обществените медии, тяхното финансиране, позицията им въобще в медийния ландшафт. Какво ще е полето на регулация, къде е мястото на регулатора, как следва той да работи в тази нова реалност, за да осигури достъпна и прозрачна среда за медиите? Това са важни въпроси, които трябва да намерят своето място, да бъдат подложени на обществен и експертен дебат, за да бъдат убедени гражданите, че тези медии са и техни.  Новата аудиовизуална директива третира този въпрос при платформите за видео споделяне. Правомощията на регулатора също са обект на дебат. Вие сте свидетели колко пъти ние ставаме обект на критика, че нашите правомощия не позволяват да извършим едно или друго действие, което се очаква от нас. Трудно е регулаторът да действа в тази нова медийна среда с този закон. Аз смятам, че трябва да се преразгледат и условията, на които отговарят кандидатите за генерални директори на обществените медии, възможностите за удължаване на техните мандати, дали да остане условието за пет-годишен трудов стаж. Трудно е да се отговори и на условието кандидатите за генерален директор да излизат от фирмите си без да знаят дали ще бъдат избрани – тук обаче спазваме решението на съда.  На този етап водим дебат какъв да е обхватът на регулация и какво може да наречем медия в онлайн средата. Аз смятам, че цялостно процесите в медиите вървят към саморегулация. И това е нормално, защото е белег за зрялост на гражданското общество. Но има тесни места в закона като защитата на децата, на потребителите, които следва да подлежат на по-сериозна регулация.  Това е въпрос, който би могъл да бъде дебатиран. Но генералните директори трябва да се назначават така, че да бъде прозрачно, публично и ясно, кой ги назначава, по какви критерии. Смятам, че процедурата, която ние провеждаме е доста открита и ясна с тези изслушвания, възможността да се задават въпроси на кандидатите, фактът, че ние се мотивираме публично за нашия избор.  Хората, които предлагат тази идея, трябва също да я защитят. Всяка идея може да се дискутира, но е важно да се знае защо и как се прави. Обществото може да си отговори на тези въпроси, тогава всяка една идея може да се сложи на масата.  Не съм имала време да размишлявам за това и не познавам практиката в другите европейски държави. СЕМ ще трябва да даде свое становище, ако стигнем до обсъждането на тази идея. До колкото съм запозната с практиката в други европейски държави по този начин се избират членовете на медийния регулатор. Внушенията за влияние ги е имало винаги, но на никой не прави добра услуга да се внушава недоказани твърдения и да уронват имиджа, на която и да е институция. Признавам, че ми е изключително болно, когато чета подобни твърдения, хвърлени в публичното пространство, които не са обвързани с никакви доказателства. А в конкретни случай хвърлят сянка и върху човека, избран да управлява съответната обществена медия и не допринасят за устойчивостта на имиджа на обществените медии. От друга страна как се избират членовете на СЕМ също е въпрос, който би могъл да бъде дебатиран. Когато говорим за неправителствените организации, които да предлагат свои кандидати, въпросът е кой носи отговорност, че те няма да бъдат обвинени в зависимости – икономически или политически. Кой е добрият модел е въпрос на дискусия.  Не ми се е налагало да ми се обади политик с цел да ми наложи. Може би и поради това, че СЕМ е много публичен орган и е под светлината на прожекторите. В известна степен това е и наша защита. Не е лесно да провеждаме всяко наше заседание в една стая пълна с камери и микрофони. Така спазваме една здравословна среда между нас и политиците.", "date": "2020.02.02", "title": "София Владимирова от СЕМ: Спазваме здравословна среда между нас и политиците"}
{"url": "https://clubz.bg/93748-simeonov_s_nova_popravka_v_zakona_za_hazarta", "text": "Съпредседателят на Обединени патриоти и лидер на НФСБ Валери Симеонов продължава да открива нужди от ремонт в Закона за хазарта. След като на 16 януари внесе проект, с който организирането на лотарийни игри става държавен монопол, сега се е захванал с \"противоречивата съдебна практика\" относно това как да се разкриват обекти, в които се организира хазарт, в жилищните кооперации. Новото изменение е внесено на 31 януари между двете четения на собственото му предложение за поправки в закона. В момента законът забранява организирането на хазартни игри в \"съсобствени обекти\" без нотариално заверено писмено съгласие на всички съсобственици. Симеонов иска национализация на хазарта: лотарията - само от ТОТО-то Симеонов обаче настоява да се внесе повече яснота, като се използва терминологията в Закона за устройство на територията - т.е. \"сграда в режим на етажна собственост\". По същество промяна няма - за да се организират хазартни игри във вашата жилищна кооперация например, трябва всички собственици да са се съгласили и това да е скрепено с нотариално писмено съгласие. Лидерът на НФСБ обаче посочва, че заради терминологията сега имало противоречива съдебна практика. За едни магистрати за \"съсобствени обекти\" следва да се приложи етажната собственост, а за други нямало проблем в сградата да се организират игри, стига да не става въпрос за част от общите части. Мотивите са, че след като със закона сега се забранява да се организират хазартни игри в училищата, \"за да бъдат предпазени децата и младежите, то в още по-голяма степен това следва да се отнася и за техния дом\".", "date": "2020.02.02", "title": "Симеонов с нова поправка в Закона за хазарта"}
{"url": "https://clubz.bg/93744-djokovich_beshe_na_ryba_no_napravi_obrat_i_zashtiti_titlata_si_v_melbyrn_snimki", "text": "Новак Джокович много трябваше да се потруди и да играе пет сета на финала на \"Аустрелиън оупън\", но намери сили и класа да спечели - 6:4, 4:6, 2:6, 6:3, 6:4 срещу Доминик Тийм (Австрия). Сърбинът се завръща като №1 в света в ранглистата на ATP. Той има вече рекордните осем титли в Мелбърн - никога не е губил там на полуфинал и финал. Големите му отличия в \"Гранд слам\" са 17, с две по-малко от Рафа Надал и на три от Роджър Федерер. София Кенин - изненадваща шампионка в Мелбърн По време на третия сет, а и след края му личеше, че Новак има физически проблеми, той взе медицински таймаут. Продължи обаче и надхитри достойния си опонент, направил страхотен турнир. Доминик Тийм загуби трети финал в Шлема, другите са на \"Ролан Гарос\" в последните две години. Двубоят на централния корт продължи четири часа. По-опитният Джокович започна мача с пробив и набързо поведе с 3:0. Тийм обаче показа, че неслучайно се намира отлична форма и върна брейка, намалявайки грешките си. При 5:4 обаче Новак натисна спусъка отново и поведе в мача с 1:0. Добрата тенденция в играта на Тийм продължи във втората част, като ролите този път се размениха - 6:4 и 1:1. Шампионът получи две предупреждения за забавяне на изпълнението на сервис, като във втория случай това помогна да загуби сервис гейма си, а оттам и сета. Сърбинът не пропусна иронично да подхвърли реплики към съдията на стола, когато седна на мястото си. В третия сет Джокович не се чувстваше добре, личеше че играе без тонус. Австриецът поведе с 4:0 и това стигна за първия обрат във финала. Новак влезе в съблекалнята, след като преди това медицински екип го посети на корта. Постепенно Ноле отново набра скорост, проби за 5:3 и изравни - 2:2. В петия сет Тийм беше тенисистът, който изглеждаше по-умореният от двамата. Той загуби подаването си за 1:2, а след това изтърва две точки за рибрейк. След 3:1 в своя полза Новак Джокович много умно и с брилянтна тактика изкова победата.  По време на награждаването стана ясно, че по време на турнира а събрани 6 милиона долара за пожарите в Австралия. И двамата тенисисти изтъкнаха грижата си към справяне с бедствието, а Новак отново почете паметта на Коби Брайънт, като го нарече \"моят ментор\". В събота титлата при жените грабна 21-годишната рускиня с американски паспорт София Кенин.", "date": "2020.02.02", "title": "Джокович беше на ръба, но направи обрат и защити титлата си в Мелбърн (СНИМКИ)"}
{"url": "https://clubz.bg/93747-policai_zastrelqha_terorist_v_yujen_london_incident_i_v_belgiq", "text": "Британската полиция съобщи, че униформени са застреляли мъж в Южен Лондон при свързан с тероризъм инцидент, предаде Ройтерс. По време на инцидента са били намушкани и ранени с нож двама души - случайни минувачи на улица. Ситуацията бързо е овладяна. Засега не се съобщава какво е състоянието на пострадалите, на място са пристигнали линейки и патрулки. Органите на реда разследват обстоятелствата около случая, заяви полицията в туитър. Според \"Скай нюз\" нападателят е ислямист и е бил въоръжен с мачете. Кметът на британската столица Садик Хан осъди случката, като добави, че терористите няма да успеят да разединят лондончани. Британският премиер пък благодари за бързата реакция на силите на реда. Габриел Виго, 24-годишен служител по сигурността, който живее в района на нападението, съобщава пред CNN, че е чул няколко изстрела. От прозореца на апартамента си видял три тела на земята. Друг очевидец, 19-годишен студент от Стретъм, съобщи, че е видял, че мъжът има мачете и устройство, прикрепено към дрехите му. По думите му е видял как мъжът е бил преследван от цивилни полицаи. Спешната помощ в Лондон съобщи, че линейка е била изпратена на място малко преди 14:00 ч. Междувременно сходен инцидент имаше и в Белгия - в Гент. Мъж намушка пешеходци на улица в Гент, северозападна Белгия. Няколко души са ранени, състоянието и броят им се уточнява. Полицейски патрул е открил огън по нападателя и го е неутрализирал. Мъжът е ранен в ръката. Престъпникът е задържан. По предварителна информация, един минувач е ранен в стомаха, вторият - в ръката, няма информация за състоянието им.", "date": "2020.02.02", "title": "Полицаи застреляха терорист в Южен Лондон. Инцидент и в Белгия"}
{"url": "https://clubz.bg/93750-demografiq_na_oblastite_koi_se_stopqvat_naj_byrzo", "text": "На фона на икономическия възход и рекордите на пазара на труда през последните години, остава открит въпросът дали България – една от страните с най-негативни демографски тенденции в Европа - ще успее да се справи със застаряването на населението и да трансформира икономиката си така, че тя да продължи да се развива въпреки свитата работна сила. Този въпрос намира множество отговори, тъй като демографските процеси на регионално ниво протичат с много различни темпове, дори в противоположни посоки, и в настоящия текст ще представим няколко от ключовите демографски индикатори, които описват динамиката на регионално ниво. Едностранно негативен е естественият прираст в областите в България - в нито една от тях разликата между раждаемостта и смъртността не е положителна, въпреки това има големи разлики между тях (Графика 1) Докато през 2018 г. някои области (столицата, Сливен, Кърджали) се приближават до нулев естествен прираст, то други (Видин, Монтана, Кюстендил) демонстрират подчертано негативни тенденции. Прегледът на динамиката през последното десетилетие също не дава особени поводи за оптимизъм – за последното десетилетие нито една от областите в страната не е успяла да подобри естествения си прираст, а дори и при онези, които се представят най-добре се наблюдава влошаване от поне един процентен пункт в рамките на последните десет години. Този проблем е особено видим в столицата, която към началото на предишната икономическа криза беше успяла да достигне нулев естествен прираст, но в периода след това той постепенно се влошава (най-вече в резултат на увеличена смъртност). На фона на отрицателния естествен прираст, миграционните процеси са основният фактор, който позволява на част от областите да увеличават населението си. Миграцията в страната (тук представена чрез механичния прираст, обаче е насочена едва към няколко области, докато повечето от тях остават „донори“ на население. (Графика 2) Интересен казус в този контекст е област Кърджали, където положителният механичен прираст през 2018 г. надхвърля в пъти дори този на София, която традиционно привлича най-голям дял от вътрешната миграция. Причина за това може да се търси в няколко посоки – както в еднократни събития (избори, например, що се отнася до предишни години), така и в трайни фактори като близостта с Турция и относителното подобрение на доходите и условията на живот през последните няколко години. Важно е да отбележим и обстоятелство, че за разлика от естествения прираст при механичния няколко от областите – особено бързо индустриализиращите се Пловдив и Стара Загора например – успяват да забавят и дори да обърнат негативните миграционни процеси.   Струва си да обърнем внимание и на застаряването, тъй като то представлява значителна пречка пред възстановяването на работната сила на областите и може да служи за ориентир за бъдещия натиск върху пенсионната система. Разглеждаме застаряването чрез отношението на хората, които напускат работната сила (на възраст 60-64 години) спрямо тези, които навлизат в нея (на възраст 15-19 години). В нито една област младежите не са повече, а средно за страната през 2018 г. на всеки 100 бъдещи пенсионери се падат по 66 човека, които навлизат на пазара на труда (Графика 3). И тук обаче разликите са значителни – докато области като Сливен, Варна и столицата все още не срещат големи трудности във възстановяването на работната си сила, то за други като Смолян, Перник и Габрово застаряването ще се превръща във все по-голямо предизвикателство в бъдеще. Подчертано негативните демографски процеси и застаряването на населението несъмнено са сред най-значимите проблеми, пред които ще се изправят българските области в близко бъдеще. На този етап обаче не сме свидетели нито на значителни мерки в посока овладяването им от страна на държавата, нито на чувствителна трансформация на икономиката в техния контекст. В този смисъл, описаните тук тенденции са най-вече белег за предизвикателствата на близкото бъдеще, които ще стават все по-трудни за пренебрегване.", "date": "2020.02.02", "title": "Демография на областите - кои се стопяват най-бързо?"}
{"url": "https://clubz.bg/93746-filchev_geshev_e_reshitelen_chovek_a_obshtestvoto_ima_nujda_ot_tova", "text": "Това каза в интервю за \"Неделята на Нова\" бившият главен прокурор проф. Никола Филчев. Така проф. Филчев коментира искането на Гешев за тълкуване на разпоредбата за имунитета на държавния глава, отправено преди седмица към Конституционния съд. Гешев за Радев: Какво трябваше да направя с това дело - да го изтрия, да го унищожа?  Според Филчев този въпрос има най-малко две тълкувания на два различни органа: Харизанов: Гешев показва нов стил. Трябва да ни радва, че никой не е недосегаем Той коментира и sms-а, изпратен до Гешев от президентството. Гешев срещу Радев: как умира демокрацията И подчерта, че е автор на всички тези изменения в НПК и НК. Филчев смята още, Военната прокуратура трябва да разследва военнослужещи. Харизанов: Гешев показва нов стил. Трябва да ни радва, че никой не е недосегаем Гешев срещу Радев: как умира демокрацията", "date": "2020.02.02", "title": "Филчев: Гешев е решителен човек, а обществото има нужда от това"}
{"url": "https://clubz.bg/93751-ruskiqt_poslanik_v_bylgariq_bih_iskal_lovyt_na_ruski_diplomati_da_priklyuchi", "text": "Той раздели руско-българските отношения преди и след 21 октомври 2019 г. Според него се случват неща, които не са логични. Посланикът заяви, че има сили, които не са заинтересовани от продължаването на „Турски поток“ през България като „Балкански“. Гоним още двама руски шпиони Посланик Макаров припомни, че преди 21 октомври 2019 г. между България и Русия са проведени редица срещи на високо равнище: руският премиер Дмитрий Медведев посети България през март и разговаря с премиера Бойко Борисов, след това президентът Румен Радев беше в Санкт Петербург и се видя с Владимир Путин...  След това открихме 11-километровия тръбопровод, свързващ българската и турската газопреносна системи. Това се случи на 21 октомври. Посланик Макаров заяви, че малко след това е настъпил обратът. Той е бил извикан в българското външно министерство, където са му съобщили за изгонването на руски дипломат, обвинен в шпионаж. Дейвид Хейл, който не дойде в София: САЩ са против втората тръба на \"Турски поток\" Той смята, че причината за тези проблеми в руско-българските отношения е проектът „Турски поток“ и неговото продължение през българска територия - „Балкански поток“. Борисов: Питате се защо не ни спират \"Балкански поток\". Правим наша газопреносна мрежа Според него обаче „Турски поток“ и „Балкански поток“ са две различни неща и това се потвърждава от българския премиер Бойко Борисов: \"Турски поток\" бил символ на новото време. Какво казаха Ердоган и Путин По отношение на шпионските скандали и наличието на специална руска група за отстраняването на неудобни фигури, като например оръжейния търговец Емелиян Гебрев, Макаров отговори: Руският посланик заяви, че не е запознат със случая на Емелиян Гебрев, който е отровен през 2015 г., защото тогава не е бил в България. Макаров идва у нас в края на 2016 г. Според него тази история е специално реанимирана, за да навреди на добрите руско-български отношения. Дейвид Хейл, който не дойде в София: САЩ са против втората тръба на \"Турски поток\" Борисов: Питате се защо не ни спират \"Балкански поток\". Правим наша газопреносна мрежа \"Турски поток\" бил символ на новото време. Какво казаха Ердоган и Путин", "date": "2020.02.02", "title": "Руският посланик в България: Бих искал ловът на руски дипломати да приключи"}
