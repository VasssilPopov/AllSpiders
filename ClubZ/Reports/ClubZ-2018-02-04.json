{"url": "http://clubz.bg/63776-v_septemvri_ne_si_davat_kmeta_na_prokuraturata", "text": "Граждани на община Септември изразиха с протест днес подкрепата си за кмета на града Марин Рачев. През седмицата след специализирата акция на полиция и прокуратура той беше задържан заради разследване на умишлена безспотанственост и сключване на неизгодни за общината сделки. Разследват се обществени поръчки на стойност над 13 млн. лв., за които държавното обвинение има съмнения, че Рачев е сключвал практически сам със себе си - тоест с близки до него фирми.   Кметът на Септември къта разработки на ДАНС в нощно шкафче Привърженици на кмета обаче днес блокира по обед пътя Велинград-София до село Варвара. Те поискаха всички обвинения на прокуратурата да бъдат свалени. Демонстрацията се изразяваше в непрекъснато пресичане на пешеходната пътека. Още през есента предупредили, че в Септември 3-ма усвояват поръчки за 13 млн. лв. Гражданите смятат още, че рекордната според тях гаранция от 250 000 лева, поискана за излизането на Рачев от ареста, е несъразмерна на разследванияга. Щетите от сделките на кмета на Септември, които са нанесени на общината, според прокуратурата са за приблизително 200 000 лв. Разследват се обаче обществени поръчки общо за 13 млн лева.   Още през есента предупредили, че в Септември 3-ма усвояват поръчки за 13 млн. лв.", "date": "2018.02.04", "title": "В Септември не си дават кмета на прокуратурата "}
{"url": "http://clubz.bg/63765-phenqn_se_snabdqval_s_chasti_za_raketi_prez_posolstvoto_si_v_berlin", "text": "Северна Корея се е сдобивала с технологии за ядрената си програва чрез посолството си в Берлин. Това съобщи шефът на германското разузнаване, цитиран от Би Би Си. Ханс Георг Маасен обясни през NDR TV, че голяма част от тези дейности са засечени, но не всички. Той не уточни за какъв тип технологии става въпрос, но каза, че могат да се използват и за военни, и за граждански цели. Кисинджър: Война с Пхенян без световна подкрепа е огромна грешка Северна Корея продължава работата си върху ракети и ядрени оръжия в нарушение на международните санкции. Доклад на ООН от петък обяви, че Пхенян е спечелил близо 200 млн. долара м. г. от износ на забранени продукти и посочи редица страни, с които Северна Корея е извършвала търговия като Русия, Китай и Малайзия. \", призна шефът на германското разузнаване. Засега отговор от Пхенян няма. Отделно разследване на обществената телевизия ARD твърди, че германското разузнаване първо е засякло, че Северна Корея се опитва да си осигури технология и части през 2016 и 2017 г. Тръмп: Москва помага на Пхенян да заобикаля санкциите Междувременно експерти на ООН намериха доказателства, че Пхенян е помагал на Сирия да създава химически оръжия, както и че е доставял балистични ракети на Мианмар. Разкритията идват на фона на растящото напрежение заради бързия прогрес на Северна Корея в развитието на ядрената програма и програмата за конвенционални оръжия. Последният тест на балистична ракета, който Пхенян извърши на 28 ноември м. г. доведе до нова серия от санкции на ООН, насочени към петролните доставки и пътуванията на севернокорейците. Между президента на САЩ Доналд Тръмп и севернокорейския вожд Ким Чен Ун се разгоря война на взаимни обвинения. Защо Тръмп нарече Ким точно Rocket Man? Тръмп нарече Ким \"rocket man\", а севернокорейският диктатор го обиди, че е стар. Двете Кореи под общ флаг на откриването на олимпиадата Тръмп: Москва помага на Пхенян да заобикаля санкциите Защо Тръмп нарече Ким точно Rocket Man? Двете Кореи под общ флаг на откриването на олимпиадата", "date": "2018.02.04", "title": "Пхенян сe снабдявал с части за ракети през посолството си в Берлин"}
{"url": "http://clubz.bg/63773-erdogan_ustrojva_ni_samo_pylnopravno_chlenstvo_v_es", "text": "Пълноправно членство в ЕС - това поиска турският президент Реджеп Ердоган в оттовор на предложение от Франция за партньорство между държавата и съюза. Думите на Еманюел Макрон са от началото на януари. Президентът на южната ни съседка е заявил в интервю за италианския вестник \"Стампа\",  че други варианти освен пълноправно членство в ЕС не го удоволетворява. Интервюто е цитирано от БТА. По думите му  , добави Ердоган. Той напомни за ключовата роля на Турция за мигрантския въпрос:  И заяви, че Турция се бори с терористите - Кюрдската работническа партия, Силите за защита на народа и „Ислямска държава”, отбеляза Ердоган. Ердоган е на 24-часово посещение в италианската столица Рим, където освен с първите мъже на южноевропейската страна ще се срещне и с Папа Франциск. ", "date": "2018.02.04", "title": "Ердоган: Устройва ни само пълноправно членство в ЕС"}
{"url": "http://clubz.bg/63762-nad_110_raneni_i_pone_dve_jertvi_na_jp_katastrofa_v_sasht", "text": "Най-малко двама души са загинали и над 110 са ранени при железопътна катастрофа в американския щат Южна Каролина.  Пътнически влак със 139 пътници и осем членове на локомотивната бригада се сблъскал с товарен влак челно. Влакът се е движел от Ню Йорк за Маями. В следствие на удара е дерайлирал, съобщиха от компанията „Амтрак”.  Влак дерайлира в САЩ, жертвите са поне три Инцидентът е станал около 2,30 часа местно време. Всички пътници са евакуирани. В болница са приети 116 души.  При сблъсъка изтекли близо 20 000 литра гориво, но течът е овладян. Според Си Ен Ен товарният влак бил празен и се намирал на страничен коловоз за товарене. По всяка вероятност пътническият влак се е движел в грешен коловоз, обяви на пресконференция губернаторът на Южна Каролина Хенри Макмастър Това е втора тежка жп катастрофа в САЩ в рамките само на седмица. На 31 януари влак, в който пътували и конгресмени след речта на президента Доналд Тръмп, се удари в камион. Тогава също имаше жертви и ранени.", "date": "2018.02.04", "title": "Над 110 ранени и поне две жертви на жп катастрофа в САЩ"}
{"url": "http://clubz.bg/63754-karakachanov_kym_simeonov_da_beshe_govoril_s_men_predi_da_se_izplyushti_v_mediite", "text": "Идеята за референдум по темите еднополови бракове и социалната роля на пола, лансирана от Красимир Каракачанов, предизвика скърцане в комуникацията с другия лидер от \"Обединените патриоти\" - Валери Симеонов. Напрежението лъсна в реакцията на Каракачанов тази сутрин пред Нова тв заради оценката от Симеонов през седмицата, че свикването на допитване до народа по тези теми е \"глупотевина\". Валери Симеонов към медиите: Кои сме ние, че да им даваме отговор Оценката от страна на лидера на НФСБ също дойде от телевизионния ефир - пред \"България он ер\" в петък. Днес Каракачанов заяви в отговор: Вицепремиерът и лидер на ВМРО отново разкритикува Истанбулската конвенция и преповтори тезата си ,че зад безспорния проблем с насилието над жени и насилието в дома \"ни пробутват така наречената \"джендър идеология\". По думите му  Каракачанов отрече да е хомофоб. Според него и в България нямало такъв проблем със социалната равнопоставеност на мъже и жени - още от 60-те години на миналия век у нас имало жени кранистки, а в армията ни 14% от войниците са от женски пол, което било най-голям процент в Европа.  Министърът на отбраната подчерта, че Европа и България имат сериозен демографски проблем:   ", "date": "2018.02.04", "title": "Каракачанов към Симеонов: Да беше говорил с мен, преди да се изплющи в медиите"}
{"url": "http://clubz.bg/63772-maskite_na_veneciq_snimki", "text": "Ангели, дялоли, принцеси и херцози... Никъде не можете да ги срещнете в такова изобилие, каквото по време на традиционния карнавал във Венеция.  Събитието започна преди седмица и продължава още една. Традицията е от времената, когато Венеция още е град-държава. Карнавалът се свързва с периода на пируване преди 40-дневния Великденски пост.  Тесните канали и улички на древния град се изпълват със стотици граждани и гости на града, които носят традиционни венециански маски. И докато за произхода на маските учените все още спорят, ясно е, че те са сред най-разпознаваемите символи на града, заедно с гондолите, каналите и базиликата „Сан Марко“.  ", "date": "2018.02.04", "title": "Маските на Венеция (СНИМКИ)"}
{"url": "http://clubz.bg/63761-kolko_e_srednata_vyzrast_na_bylgarskiq_sveti_sinod", "text": "С избора днес на нов видински владика българският Свети синод вече е един от младите сред автокефалните православни църкви. Изненадани ли сте? Да видим числата... Епископ Даниил - новият Видински митрополит Българският патриарх   е на 72 г. Доайен в синода е плевенският владика   - 79. Следва го соченият като най-тънък познавач за направата на православния календар - митрополит   (78 г.). Той е избран за сливенски владика през далечната 1980 г. Американският и на Канада и Австралия архипастир    е на 75 г. Набор му е дядо  Силистренски. Великотърновският владика  и ловчанският   са на по 67. И тук идва пловдивският владика   чиято пък „младост“ до съвсем неотдавна скандализираше вечно недоволните – той е роден почти на виртуалната избрана от нас „граница“ - през 1969 г., но още е на 48 г.. Набор му е Варненски и Великопреславски митрополит  (48 г.) С една година по-възрастен от тях е русенският владика   (49 г.) Оттук нататък следват архиепископи с първа цифра   в ЕГН-то.: Западно и средноевропейски митрополит   (40); Неврокопски митрополит   (43); Старозагорският  (41). И врачанският дядо   е роден през 1970 г., но в момента е на навършени (47). Както вече казахме, най-новият архипастир на БПЦ – видинският владика   е на 45 г. Така лесно може да се сметне, че средната възраст на синода ни е 58,26666 години.", "date": "2018.02.04", "title": "Колко е средната възраст на българския Свети синод?"}
{"url": "http://clubz.bg/63771-legendaren_agent_na_mosad_podkrepi_alternativa_za_germaniq", "text": "Легендарният бивш агент на Мосад Рафи Ейтан, ръководил операцията по залавянето на организатора на Холокоста Адолф Айхман, изненадващо подкрепи националистическата партия \"Алтернатива за Германия\", предаде Асошиейтед прес, цитирана от БТА. Във видеоизявление в страницата си във Фейсбук 91-годишният Ейтан казва, че Израел оценява   и очаква тя  . Из тайните служби на Израел: Войната с тероризма е война на мозъци \"Алтернатива за Германия\" спечели 12,6 процента от гласовете на парламентарните избори в Германия през септември и за първи път влезе в парламента, ставайки трета политическа сила.     Лидерите й са правили антисемитски изказвания и са омаловажавали престъпленията на нацисткия режим, отбелязва АП. \n\tЕйтан, който е бил и израелски министър по въпросите на пенсионерите, изразява одобрение към твърдолинейните позиции на националистическата формация към мюсюлманските имигранти. Израелският посланик в Германия Джереми Исахароф осъди изказването на Ейтан, определяйки го като \"печално и позорно\".  ", "date": "2018.02.04", "title": "Легендарен агент на Мосад подкрепи \"Алтернатива за Германия\""}
{"url": "http://clubz.bg/63749-velikdenyt_na_slavi_trifonov", "text": "Това не е шоу, макар да го ръководи Слави Трифонов. Това е head hunting за политици. Защо най-популярният шоумен в България се прави на HR - ще работи политик, що ли? Фактът, че над 3000 човека се записаха за интервютата, обявени от него на 2, 3 и 4 февруари, без дори да знаят за колко места се борят - и защо, показа, че интересът е голям. А явилите се досега, поне повечето от тях, са хора с успешна кариера. Любопитно е, че хора, работещи в чужбина, са дошли на кастинг за политици. Това вече не го ли гледахме с \"Българския Великден\" и доведените впоследствие от Сакскобургготски юпита, чиято най-успешна реализация - що се отнася до материалния просперитет, се оказа в България, не в Лондонското Сити.  Трифонов едва ли би имал проблем да регистрира партия - необходими са 500 учредители и 2500 членове с данните си. Но го прави по неговия начин - хем поддържа интригата, хем показа как той избира кадрите си. Не на тъмно, не чрез политически инженеринг, а публично, чрез риалити, наречено кастинг за политици. (Най-вероятно една част са набелязани и избрани от по-рано, но чрез кастинга ще ги официализира - все пак, дори и живото предаване има нужда от сценарий.)  \"Чалгаджия!\", \"Учиндолец!\", \"Що не пуснат номер, да гласуваме с есемес\", \"Пълна простотия...\" и прочие са микроскопична част от изригванията по форумите. По същия начин беше посрещнат и референдумът, иницииран от Трифонов и екипа му. Но те показаха, че може да изправят срещу структурите на партиите своята популярност. Малко над 773 447 подписа събра БСП на референдума за АЕЦ \"Белене\" през 2012 г. Трифонов и сценаристите му събраха със стотина хиляди по-малко през 2016 г.    Няма значение дали харесваме или не харесваме \"Шоуто на Слави\", концертите му, песните и смешките (му). Политиката не е запазена територия за определен кръг лица. Всеки може да влезе. Стига да успее да убеди хора да го последват. Колкото повече - толкова повече. Ето, някогашният пожарникар, бивш гард, с \"борческо\" минало успешно убеждава и го следват - печели трети мандат. Да не би Борисов да е завършил INSEAD? Или някакво специално училище за политици... Макар Сергей Станишев да има диплома от престижното London School of Economics and Political Science (LSE), това го прави чудесен евробюрократ с чудесен английски, но не и успешен премиер и партиен лидер. А и партийния си възход дължи - освен на Красимир Премянов, който го води на \"Позитано\" 20, и на името на баща си Димитър Станишев, секретар на ЦК на БКП. В третия управленски мандат ГЕРБ вече има своя собствена номенклатура, свой собствен предприемачески кръг, свои верни васали. Убитият преди близо месец Петър Христов беше от тези посветени. В България и останалите страни от бившия социалистически блок, комунистическата номенклатура, или поне значителна част от нея, се трансформира в нов елит след разпада на старите системи. И политически, и икономически...елит. Никой вече не иска да помни, че в началото си висшата номенклатура е била съставена в голямата си част от хора като Антон Югов с трети клас образование, Живков изкласил до средно, а на някои дедите били конекрадци. Лесно е да стърчиш, след като си изтребил тия, дето стърчат по-високо от теб по ерудиция и интелект. Впрочем, в  , приет през 2016 г., задължително висше образование се изисква за зам.-министрите, областните управители, шефове на агенции, но не и за премиер, вицепремиер, кметове. И за кандидат-депутатите няма въведен образователен ценз. Какви хора ще подбере Трифонов не е важно - със сигурност ще имат добри биографии, престижно образование, завидна кариера. Умни хора има във всички партии, но не количеството ум определя партийните действия и решения, а няколко други неща, на първо място - егото на лидера и апетитите на приближените му, и безгръбначието на партийните деятели. Защото и почетният председател на ДПС Ахмед Доган е един особено умен човек, нали? Самото му споменаване тутакси извиква макиавелистките принципи на \"Владетеля\" - наистина ли вярваме, че един политик може да работи \"на ползу роду\" и да е морален човек, който няма да се оцапа в безпринципни компромиси и мръсни завери.  Политиката не е мръсна работа, а мръсните хора в нея я правят такава, беше казал Слави Трифонов, мотивирайки се защо прави кастинга за нови политици. Добре, а как им мерите чистотата, г-н Трифонов, че не става ясно. ", "date": "2018.02.04", "title": "Великденът на Слави Трифонов"}
{"url": "http://clubz.bg/63766-mnogohilqden_protest_v_atina_makedoniq_e_gyrciq_snimki", "text": "Стотици хиляди гърци излязоха днес на протест в Атина заради името \"Македония\", съобщава Би Би Си. Спорът как да се нарича бившата югославска република продължава вече повече от две десетилетия като Гърция не приема името \"Македония\".  50 000 протестират в Солун срещу признаването на Македония (СНИМКИ) Сега протестиращите отхвърлят желанието на гръцкото правителство да се опита да разреши дългогодишното противоречие. Сред излезлите на улицата беше и 92-годишният Микис Теодоракис, прочутият композитор на музиката от \"Зорба гърка\". Той беше и един от ораторите.  В събота анархисти изляха червена боя върху неговия дом, но сега той обяви:  Демонстрантите носеха гръцки знамена и скандираха: \"Долу ръцете от Македония\" и \"Македония е Гърция\". Те се събраха на пл. \"Синтагма\" пред парламента в Атина. Това е втория подобен протест през последните седмици - над 50 хил. души демонстрираха преди това в Солун на 21 януари. Спорът за името на Македония започва още през 1991 г. , когато тя обявява своята независимост. Официалното ѝ име е Бивша югославска република Македония в международните организации, например в ООН. Лявото правителство на \"Сириза\" обяви, че спорът за името е дипломатически проблем и то има желание да го разреши като предлага име за страната, което да включва Македония, но да има ясно разграничение от гръцката област със същото название. Много гърци обаче смятат, че това е отстъпление. Разговори с посредничеството на ООН вече се водят.  Атина разследва заплахи срещу министър Пробив в ООН за името на Македония или още дълги преговори Гръцката православна църква подкрепя кампанията Македония да спре да използва какъвто и да е вариант на името. Посредникът от ООН Матю Нимец предложи различни варианти, сред които \"Република Нова Македония\". Атина разследва заплахи срещу министър Пробив в ООН за името на Македония или още дълги преговори", "date": "2018.02.04", "title": "Многохиляден протест в Атина: \"Македония е Гърция\" (СНИМКИ)"}
{"url": "http://clubz.bg/63764-za_razlichnite_seksualno_dnes_i_evreite_prez_1930_te", "text": "Кое е пълната противоположност на принципа на Мил за вредата, който гласи:  ? \n\tТази противоположност ни е добре позната:  В дебатите около Истанбулската конвенция стана ясно, че мнозина искат хомосексуалните и хората с нетрадиционни сексуални идентичности да се почувстват зле: ненормални, парии, извратени. Да е ясно, че мястото им е в ъгъла. Да, никой не е тръгнал да ги бие още, но да имат едно наум.  Защо точно тях? Защото са малко и са непопулярни, безвредни и беззащитни както са си били заедно с евреите и циганите през 1930-те. Лесно е да се пъчиш и да трупаш точки, като знаеш, че обществената мобилизация за тях ще е слаба. Както тогава, така и днес дори хомосексуалният Вуте да стане зле, традиционният Нане няма да се възвиси духовно или материално поради този факт. Историята и логиката са доста категорични по този въпрос. Дори в опитите да се влоши положението на Вуте да не се стигне до фашистки ексцеси, като минимум обществото ни ще остане омотано в безплодни ежби между наневци и вутевци от най-различен вид. И ще си губи времето и енергията. Ето една снимка от берлинския исторически музей за това как преди време са си представяли правилните и неправилни Нане и Вуте, Ханс и Моше. Насилието се подготвя с категоризации и заклеймявания – когато те са завършени, изпълнителен мускул лесно се намира. Ние за какво се готвим, не мога да разбера? \"Културната война\" е първо безкултурна и второ - в най-добрия случай е безсмислена и безполезна. В крайна сметка обществото ни има реални проблеми за решаване (като финансирането на науката, например), които удобно се удавят в опасни безсмислици.      ", "date": "2018.02.04", "title": "За различните сексуално днес и евреите през 1930-те"}
{"url": "http://clubz.bg/63715-makron_znae_kak_da_otgovori_na_populizma", "text": "Ето нещо, което може да сте пропуснали. Франция се превръща в неочакван лидер в политическото обновяване - сфера, в която рядко е била нещо повече. Това е невероятна история. В края на краищата Франция не е имала балансиран бюджет от 1974  г. насам, а през последното десетилетие не бе в състояние да извърши значителни икономически реформи. Но когато трябва да се отговори на популизма, френският президент Еманюел Макрон се показа изненадващ новатор. Едва ли можем да пропуснем геройствата на Макрон на международната сцена - все едно дали той напада британската премиерка Тереза Мей във Великобритания или се здрависва с Доналд Тръмп в Брюксел. Но така правят харизматичните лидери. Там, където той наистина прави нещо ново, е френската вътрешна политика. Макрон е добрият пример в битката с популизма, Тръмп - лошият Да вземем политиката за трудовата заетост. В драматичен контраст с празните обещания на традиционните политици и популистки партии Макрон открито и без притеснение призна, че никой, дори самият той, не може да спаси работните места при тази съсипана икономика. И той е прав. Глупава глешка е да се опитваш да запазиш работни места на фона на галопиращите технологии и глобализация. Да твърдиш друго е най-долната лъжа, която един политик може да изрече през уязвимото и обезправено население. Вместо това Макрон призна, че в глобалната икономика социалната държава трябва да се опитва да опазва не работните места, а хората. И той призна, че най-вредното неравенство в съвременните общества не е нивото на доходите, а професионалната подготовка. Така той призова държавата да инвестира мощно в образованието и обучението, за да помогне на работниците да се подготвят за конкуренция на световните трудови пазари. Той иска да осигури на хората и подкрепа като здравеопазване и грижа за децата, които повишават производителността. Макрон обеща на Франция без нови данъци до 2020 г. Проработването на тази система ще изисква политическа смелост и време - голямо предизвикателство в свят, в която популистите мамят избирателите с невъзможни аргументи като опазването на работните места и опасностите от глобализацията. Ако Макрон успее, той ще трябва да издърпа знамето на \"разрушението\" от популистите и да разкрие истинското им лице - това на консервативна сила, която иска да съхрани неустойчивото статукво. Той ще трябва да даде ясен знак, че техните т. нар. решения не само са осъдени на провал, но и че те ще нанесат поражения на най-уязвимите слоеве на обществото. Лесно е да отхвърлим визията на Макрон като прекалено идеалистична или невъзможна за прилагане. по-лесно е дори да отхвърлим надигането на популизма като нещо случайно в историята и да чакаме обръщането към бизнеса като нещо най-обикновено. Специално във Франция политиците по традиция правят точно това. Ако бъдем честни, дневният ред на Макрон е изпълнен с политически рискове. Но това послание за трансформация доведе до избирането му на първо място. Това е мощно напомняне, че Макрон има мандата да трансформира Франция в истинска антипопулистка лаборатория и да изработва устойчиви решения н законното недоволство на обществото, разочаровано от нарушените обещания на елита. Никой не е очаквал Франция да играе тази роля. Но на континента - от Великобритания до Австрия и Италия, всички традиционни политически партии или губят от популистите, или възприемат тяхната политика. Същевременно Франция наново изобретява политическия център като алтернатива, за да отговори на исканията на разбунтувалото се и разочаровано общество. В резултат на гласуването за \"Брекзит\" и избирането на Доналд Тръмп всички погледи се насочиха към Германия като най-вероятния глобален лидер. Но не се случи реално политическо повторно изобретяване в Берлин, където загубилата силата си канцлерка Ангела Меркел не само не успя да демонстрира същата политическа воля за обновление, но и се мъчи да формира правителство. Това, което сработва във Франция, ще предложи решения за останалите в ЕС и на Запад, най-вече когато става дума за трудовата заетост. Европа често е разчитала на Германия да я води напред. но когато става дума за борба срещу популизма, може би е време да погледнем към Париж. Макрон обеща на Франция без нови данъци до 2020 г.", "date": "2018.02.04", "title": "Макрон знае как да отговори на популизма"}
{"url": "http://clubz.bg/63739-shte_ima_li_povishavane_na_cenite_ako_priemem_evroto", "text": "Проучванията на Евробарометър във всички страни членки на ЕС, които все още не се присъединили към еврозоната, показват масов страх от покачване на цените след преминаване към еврото. В България последното проучване на Евробарометър от април 2017 г. показва, че делът на българските граждани, които очакват покачване на цените след приемане на еврото, е цели 69% и този дял остава стабилен от предходното аналогично проучване, проведено през април 2016 г. Едва 17% от българите очакват цените да останат стабилни след преминаване към еврото, а 6% - да намалеят.   Притесненията за покачване на цените се споделят и от мнозинството в другите страни-членки на съюза, на които предстои в някакъв момент да приемат еврото – 76% в Полша, 72% в Чехия, 69% в Хърватска, 58%  в Швеция и по 53% в Унгария и Румъния очакват повишение на цените. В този смисъл страховете в България от инфлация, породена от прехода към еврото, не са присъщи само на българските граждани, напротив – в този проучване по-скоро страната се нарежда близо до средните стойности за всичките седем страни, в които е проведено допитването. Въпросът е доколко основателни ли са тези страхове. Краткият отговор на този въпрос е \"не, по-скоро не са основателни\", ако съдим от опита на страните, присъединили се към еврозоната до момента. Да кандидатстваме за еврозоната сега Бърз поглед към данните за инфлацията при потребителските цени показва, че в повечето страни, присъединили се към еврозоната през последните 10-ина години, се отчита по-ниска месечна инфлация (дори в няколко страни има дефлация) в месеца, в който се присъединяват към еврото спрямо тази за предходните 12 месеца. При инфлацията на годишна база картината обаче е по-смесена – в три от седемте страни годишната инфлация е видимо по-висока от средната за предходните 12 месеца, в две е малко по-висока, но сходна с нея, а в други две е по-ниска. Т.е. от данните за инфлацията не можем да заключим, че в страните се появява силен инфлационен ефект от присъединяването към еврото. Очевидно инфлацията или дефлацията в момента на присъединяване (била тя месечна или годишна) зависи от много други фактори – икономически цикъл, международни цени на основни суровини, ръст на заплати и вътрешен кредит, валутен курс и т.н. Именно защото е невъзможно с просто око да се прецени каква част от динамиката на цените в съответния месец се дължи на прехода към евро, различни институции се опитват да оценят тези ефекти, обикновено с помощта на статистически и иконометрични техники. Така например, в анализ от 2009 г. Европейската централна банка заключва, че общата инфлация до голяма степен не се влияе от приемането на еврото. Най-големият проинфлационен ефект от прехода към еврото се отчита във Финландия (0,27 процентни пункта), а най-малкият – в Италия (0,004 пр. пункта), като в няколко страни (напр. Португалия) не се отчита никакъв ефект. Все пак, ЕЦБ отбелязва, че за някои продуктови групи цените нарастват чувствително след преминаване към еврото, като тези групи са основно в сектора на услугите (ресторанти и барове, забавления, фризьорски услуги, почистване и ремонт и т.н.). В изследване на ОИСР за Словакия, която в таблицата по-горе е сред страните с по-висока месечна и годишна инфлация (от тази в предходните 12 месеца), изчисленият инфлационен ефект от преминаване към еврото е от порядъка на 0,2 пр. пункта. Това изследване също потвърждава по-силния инфлационен ефект върху гореизброените сектори на услугите. Интересни са и разбивките на ефекта според вида на домакинството и статута на индивидите на пазара на труда. Например домакинствата с деца и тези с по-високо квалифицирана заетост (т.е. неизпълняващи ръчна работа) ще усетят по-силно инфлационните ефекти от преминаването към еврото, за разлика от пенсионерите и безработните, или пък хората, които живеят сами.  Проф. Стив Ханке: Да живее левът! Не ви трябва еврозона Евростат, ЕЦБ и други също изчисляват ефекта върху инфлацията от присъединяването към еврозоната за наскоро присъединилите се страни – Естония, Литва и др. Така например, в анализа за Литва се доказва статистически значим ефект от преминаването към евро върху месечната инфлация в Литва през януари 2015, но този ефект е между 0,04 пр. пункта и 0,11 пр. пункта. Т.е. ако Литва не беше приела еврото тогава, месечната промяна в цените щеше да е от -1,31% до -1,38% вместо отчетените -1,27%. Дори и от този пример виждаме, че става въпрос за изключително малък ефект. За Словения изчисленият ефект от прехода към еврото върху годишната инфлация също е много нисък - 0,24 пр. пункта и съответно 0,3 пр. пункта според различните институции, които са правили сметките. Ако трябва да обобщим, страховете от висока инфлация при приемане на еврото са силно преувеличени. Тези притеснения се споделят от населението в повечето страни, на които предстои преминаване към общата валута, но в крайна сметка не се сбъдват. Проинфлационният ефект, ако въобще го има, е в рамките на първия или втория знак след десетичната запетая, като по изследванията, които прегледахме, не надхвърля 0,3 пр. пункта. Т.е. дори и в най-лошия случай инфлацията се „напомпва” с много под един процент. Все пак трябва да се има предвид, че повечето изследвания показват относително по-силен инфлационен ефект върху някои услуги (лични услуги, заведения, битови услуги и др. под.), което съответно означава, че домакинствата и индивидите, които ползват тези услуги в по-голяма степен, ще са по-засегнати. Като цяло, обаче, голямата положителна разлика между очакваната инфлация във връзка с еврото и отчетената след това се наблюдава повсеместно. Явно гражданите на България не са изключение, колкото и ирационални да са тези притеснения. Предвид това, че страховете от инфлация са сред силните фактори, подклаждащи настроенията срещу еврото в повечето страни, обаче, е много важни тези страхове да се атакуват и оборват с данни и анализи в момента, в който страната поеме ясен политически курс към общата валута. Проф. Стив Ханке: Да живее левът! Не ви трябва еврозона", "date": "2018.02.04", "title": "Ще има ли повишаване на цените, ако приемем еврото?"}
{"url": "http://clubz.bg/63750-uma_tyrman_uajnstijn_e_jivotno_a_tarantino_e_sadist", "text": "Ума Търман, муза на режисьора Куентин Тарантино и близка на продуцента Харви Уайнстийн, е поредното име в списъка с актрисите, обвиняващи низвергнатия холивудски магнат в сексуално посегателство, предаде Франс прес. Тя напада и Тарантино, наричайки го садист, както и разкрива, че е била изнасилена от актьор, когато е била на 16 години. Още през ноември миналата година Ума отправи гневни слова към Харви в разгара на обвиненията срещу него и написа в социалните мрежи: Едва сега обаче в интервю, публикувано вчера във в. \"Ню Йорк таймс\", Търман разказа на какво е била подложена. Фактите датират от времето след излизането на екран на филма \"Криминале\" на Тарантино през 1994 г. Известно време след работна среща в Париж, която взела странен обрат, когато Уайнстийн поканил актрисата в стаята си, а после в сауната на хотела, Търман се срещнала с продуцента в Лондон, отново в хотелската му стая. На другия ден Ума Търман получила букет в стаята си с извинителна бележка. Тогава тя пак се срещнала с Харви и го предупредила: Продуцентът веднага реагира на обвиненията. Адвокат на продуцента, Бен Брафман, коментира, че продуцентът е смаян и опечален от лъжливите, както той смята, обвинения от човек, с когото е работил тясно над две десетилетия. Според приятелка на Търман, която я придружила в злополучния ден, актрисата била бясна след срещата с Уайнстийн. Той я заплашил, че ще провали кариерата й. Чувствам се толкова зле заради всички жени, подложени на посегателства след мен, казва в интервюто 47-годишната актриса. За Тарантино Ума Търман разказва, че при заснемането на \"Убий Бил\" (Kill Bill) 2 през 2004 г. поведението му било брутално, граничещо със садизъм. Режисьорът отказал да вземе каскадьорка и принудил Търман да шофира сама, с пълна газ. Актрисата претърпяла тежка катастрофа и мислела, че повече няма да може да ходи. Казва, че и до днес чувства болки във врата и коленете си. Актрисата се връща и към началото на кариерата си. когато била 16-годишна тя била изнасилена от актьор, който бил с 20 години по-стар от нея, пише Би Би Си. Двамата се запознали в нощен клуб в Манхатън и Ума отишла в дома му за \"последно леко питие\". Тя била приклещена от колегата си, който заключил вратата на апартамента си. Тя викала и плакала, но никой не я чул.  ", "date": "2018.02.04", "title": "Ума Търман: Уайнстийн е животно, а Тарантино е садист"}
{"url": "http://clubz.bg/63756-palestina_iska_kraj_na_otnosheniqta_s_izrael_vyv_vsichki_oblasti", "text": "Ръководството на Организацията за освобождение на Палестина /ООП/ нареди на палестинското правителство незабавно да започне подготовката на планове за прекратяване на сътрудничеството с Израел във всички области, съобщиха ДПА и ТАСС, цитирани от БТА. Решението е взето на вчерашното заседание на Изпълнителния комитет на ООП в Рамала, на Западния бряг, председателствано от палестинския президент Махмуд Абас. ООП смята да се обърне към Съвета за сигурност на ООН, Общото събрание на ООН и Международния наказателен съд в Хага с искане да предприемат действия срещу заселническата дейност на Израел в окупираните палестински територии и 50-годишната му окупация на Източен Йерусалим, Западния бряг и ивицата Газа.  На 15 януари Централният съвет на ООП упълномощи Изпълнителния комитет да оттегли признаването на държавата Израел, в отговор на заявлението на американския президент Доналд Тръмп, че ще премести посолството на САЩ в Йерусалим от Тел Авив.  ООП е призната от международната общност за единствен законен представител на палестинския народ. Централният съвет е неин разширен ръководен орган, който се свиква между сесиите на Националния съвет на Палестина (парламента в изгнание), припомня ТАСС.", "date": "2018.02.04", "title": "Палестина иска край на отношенията с Израел във всички области"}
{"url": "http://clubz.bg/63758-episkop_daniil_noviqt_vidinski_mitropolit", "text": "Новият видински митрополит е епископ Даниил, обяви след канонически избор в сградата на Светия синод патриарх Неофит, съобщи БНТ.  В гласуването са участвали 13 владици, като 11 са зали гласа си за избрания, а други двама са посочили епископ Герасим. Това са Патриарх Неофит и Западно и Средноевропейския митрополит Антоний. Уставът на Синода е напълно спазен - сутринта вратите на Синодалната палата бяха отворени, за да могат да се черкуват миряните, разказва БНТ. След Св. Литургия се проведе гласуването, като гласуващите имаха възможност да напишат името на избраника си, както и конкретно пожелание към него.© БТА Изборът на нов Видински владика бе съпровождан от бурна обществена реакция, след като миналата година мнозинството епархийски представители гласуваха масово за Даниил и Герасим. Проведоха се и протести. Митрополит Даниил наследява на високия църковен пост митрополит Дометиан. Драговитийският епископ Даниил (със светско име Атанас) Трендафилов Николов е роден на 2 март 1972 г. в Смолян, където завършва основното и средното си образование. През 1996 г. се записва в специалността „Английска филология“ в Софийския университет „Св. Климент Охридски“, а на следващата година пренасочва образованието си в Богословския факултет на СУ. През 1997 г. е приет като послушник в Хаджидимовския манастир \"Св. Георги\" под духовното ръководство на приснопаметния Неврокопски митрополит Натанаил. На 7 август 1999 г. е постриган от него в монашество, а на следващия ден е ръкоположен за йеродякон. През 2002 г. завършва Богословския факултет на СУ. На 21 юли 2004 г. е изпратен на послушание в Роженския манастир \"Рождество Богородично\", а през юни 2006 г. е въведен в архимандритско достойнство. По решение на Светия синод на 20 януари 2008 г. Даниил е хиротонисан за епископ с титлата Драговитийски в патриаршеската катедрала \"Св. Александър Невски\" и е назначен за викарий на Неврокопския митрополит. Такъв остава до 15 юни 2010 г., когато по молба на митрополита на САЩ, Канада и Австралия Йосиф, е назначен за негов викарий, която длъжност изпълнява и до днес.  ", "date": "2018.02.04", "title": "Епископ Даниил - новият Видински митрополит"}
{"url": "http://clubz.bg/63751-grupa_svyrzana_s_al_kajda_poe_otgovornost_za_svaleniq_ruski_samolet", "text": "Джихадистката група Тахрир аш Шам, свързана с бившия клон на Ал Кайда в Сирия, е поела отговорността за свалянето на руския самолет Су-25 над провинция Идлиб в Сирия. Новината съобщиха Ройтерс и Франс прес. От Тахрир аш Шам цитират командира на противовъздушната си отбрана в социалните мрежи, според когото боец на групата е уцелил самолета с ракета, изстрелвана от рамо. Това е станало по време на въздушно нападение над град Саракеб в северозападната част на Идлиб. В групата се включва бившата група Фронт \"Ан Нусра - клон на \"Ал Каида\" в Сирия. Руски самолет свален в Сирия, пилотът е убит Руският самолет бе свален вчера в Сирия, а в социалните мрежи се появиха кадри с ликуващи бойци около горящите му отломки. Според руското министерство на отбраната пилотът е успял да катапултира, но е загинал в бой с бунтовниците. Отговорът на Русия - засилени ракетни удари в района на Идлиб, Сирия - това съобщи ТАСС, позовавайки се отново на руското военно министерство. Според данните оттам са били ликвидирани над 30 бойци на сирийските бунтовнизите удари са От своя страна, Русия засили ракетните си удари над района, като според изявление на военното министерство, цитирано от ТАСС, при последната са загинали над 30 бойци на „Джебхат ан-Нусра“. В момента Русия и Турция се опитват да върнат тялото на загиналия пилот..", "date": "2018.02.04", "title": "Група, свързана с Ал Кайда, пое отговорност за сваления руски самолет"}
{"url": "http://clubz.bg/63763-hubav_film_razvalen_ot_grozna_lyja", "text": " проследява събитията от 9 май до 4 юни 1940 г. – от ранните дни на Втората световна война, когато падането на Франция е сигурно, а опасността от немска инвазия на британските острови изглежда неизбежна, до произнасянето на прочутата реч на Чърчил, известна като  На 10 май, по настояване на опозицията, Невил Чембърлейн (Роналд Пикъп) подава оставка от премиерския пост – политиката му на омиротворяване се е провалила, не е успял да спре Хитлер и войната. На негово място е избран неособено харесвания в собствената си партия и от краля Уинстън Чърчил (Гари Олдман), известен като привърженик на безкомпромисната борба срещу Хитлер, Мусолини и всяка диктатура. Докато неудържимите сили на нацистите настъпват, а войските на Съюзниците са притиснати на плажовете на Дюнкерк, съдбата на Западна Европа изведнъж ляга на плещите на новия министър-председател. Действието в „Най-мрачният час“ се развива в същите няколко дни, което гледахме и в „Дюнкерк“ – един от най-добрите филми на 2017-а – само че от другата страна на Ламанша. 300-хилядната британска армия е притиснатата към морето от германците и изглежда обречена. А без тази армия вече нищо не може да спре нацистите да нахлуят на Острова. В този най-мрачен час Чърчил получава сигнали, че Мусолини може да съдейства за сепаративни преговори с Хитлер… Както знаем от историята, Чърчил не желае да преговаря с Хитлер, а да го унищожи. Филмът показва как се стига до това решение. И точно тук иначе великолепният режисьор Джо Райт („Изкупление“) и чудесният (номиран за „Оскар“ за „Теория на всичко“ сценарист Антъни Маккартън) правят нещо непростимо (което сигурно ще се хареса на огромен брой зрители). Нямам никакъв проблем с историческите неточности във филми като „300“ и „Троя“ – самите им създатели никога не са заявявали такива претенции. Когато обаче правиш не фентъзи-екшън, а биографичен филм за политик, който не само е описан подробно и познат отлично, ами дори все още има живи съвременници, всичко би трябвало да е точно. Изглежда Райт и Маккартън са сметнали, че праволинейната и еднопосочна решителност на Чърчил е малко скучна за съвремения кинозрител – човекът мрази Хитлер още отпреди идването му на власт и непрекъснато повтаря, че диктаторите не могат да бъдат спрени с мирни средства. Ами очевидно е, че когато дойде на власт, ще поведе тотална война срещу Хитлер „в морета и океани, по плажове, полета и хълмове*“, както и става. Според създателите на филма това явно не е било достатъчно интересно и са го разкрасили (меко казано). Хубавият биографичен филм трябва да има първо хумор – Чърчил е оставил достатъчен брой остроумия, във филма има дори и две WC шеги (в случая WC не идва от Winston Churchill); второ – поне малко романтика – един момент Прасчо (както то нарича жена му – в ролята Кристин Скот Томас) нежно грухти; трето и четвърто – демитологизация и дегероизация – за почувстваме героя по-близък, пълен с обикновени недостатъци – Чърчил е представен като избухлив, фъфлещ старец, който пие от сутрин (бренди) до вечер (уиски), а на обяд – шампанско, и пуши по десетина пури на ден (когато реши да пести) и обижда секретарката си (Лили Джеймс). Тук няма проблем, още повече, че в това има някаква истина. Проблемът е, че 70-годишният по онова време политик е показан като колеблив, неуверен и дори некомпетентен (обажда се да моли за помощ американския президент, все едно не знае, че в този момент САЩ са приели неутралитет). Представен е като човек, който преди да се опълчи на Хитлер, е преминал през (винаги много въздействащите в киното) дълбоки вътрешни съмнения – да се бие ли, или да преговаря. Може и да е преминал, но е запазил съмненията за себе си (въпреки че булдозите нямат особени вътрешни съмнения). Чърчил в никакъв случай не е бил премиерът, който за един ден си сменя пет пъти мнението по въпроса, както виждаме във „В най-мрачния час“. Най-големият проблем е онази най-вълнуваща сцена, в която Чърчил изненадващо влиза в метрото, за да чуе мнението на народа. Искат ли обикновените хора война с Хитлер, или предпочитат преговори (въпреки че малко по-рано е изкрещял на външния министър Халифакс (Стивън Дилейн): „Не можеш да преговаряш с тигър, докато главата ти е в устата му!“). Странно, че не се сетил да предложи референдум със същия въпрос – все едно, че не е лидерът, повел страната си в най-мрачния час, а примерно Слави Трифонов, който – ако народът му каже – ще тръгне със зелени гащи. Но така е по-драматично. От една страна имаме десетина обикновени хора, стреснати и очаровани да видят истински министър-председател в метрото – а от друга самият Уинстън Чърчил – велик, но също така трогнат и очарован да се вслуша в мнението на народа – чиста проба оскаров материал! Наистина вълнуваща сцена, ако не беше просто популистка лъжа. Бих се радвал да видя някой ден подобна сцена във филм за Бойко Борисов (стига да е комедия), но сценката „Чърчил слуша народа“ ми дойде в повече. Чърчил никога не е влизал в метрото и никога не е ползвал обществен транспорт. По признание на Антъни Маккартън, „няма исторически данни за такъв случай“ . Измислен е от сценариста, за да добави драматизъм, но е добавил лъжа, обида за Чърчил и популизъм. Точно затова за огромното мнозинство зрители това е един от най-силните моменти във филма. Така действа популизмът. Към всичко останало в „Най-мрачният час“ трудно могат да се намерят възражения – от актьорите, грима и декорите, до музиката, темпото и диалозите… Да не забравяме и оригиналните дълги панорамни движения – отстрани и отгоре, които вече са запазена марка на Джо Райт (в един такъв кадър в трейлъра от колата на Чърчил се виждат няколко тичащи деца с маски на Хитлер – чудесна находка, но подвеждаща, защото сякаш е от друг, по-интересен филм). Всичко друго е на обичайното високо ниво, както почти винаги в британските биографични политически драми през последните години („Игра на кодове“, „Кралицата“, „Последният крал на Шотландия“). Но ако Гари Олдман, който се превъплъщава великолепно в неуверения, колеблив Чърчил на Райт и Маккартън, получи „Оскар“, истинският Чърчил сигурно би се обърнал в гроба си. \n\t   * Финалната част от прочутата реч:", "date": "2018.02.04", "title": "Хубав филм, развален от грозна лъжа"}
{"url": "http://clubz.bg/63714-polsha_holokostyt_i_istoriqta_na_nasheto_semejstvo", "text": "През Втората световна война дядо ми опитал да спаси живота на двама полски евреи, но не успял. Смъртта на Райх (не знаем първото му име) и неговия 10-годишен син Аврам и провалът на моя дядо ми бяха напомнени от това, което се случва в Полша тия дни. Парламентът прие закон, който криминализира обвързването на полския народ и полската държава с военните престъпления на нацистка Германия. Законът, който предстои да бъде подписан от президента Анджей Дуда, създаде международни проблеми за управляващата партия „Право и справедливост“. Близкият съюзник Израел изтегли посланика си от Варшава. Кнесетът подготвя свой закон, който да криминализира отричането или омаловажаването на действията на колаборационистите на Германия. САЩ, които също са приятел на Полша, изразиха притеснение от закона. Полша си изми ръцете за Холокоста със закон Очевидната цел на проекта е да сложи край на практиката на някои медии да използват за краткост израза „полските лагери на смъртта“ по отношение на построените от германската армия концентрационни лагери на територията на окупирана Полша. Но много хора гледат на закона и като опит за заличаване на сложната и понякога отвратителна история на Полша по време на войната. Тази сложност е част от историята на моето семейство. През август 1942 г., когато Полша е под германска окупация, дядо ми Станислав управлявал малко стопанство в югоизточната част на страната. Той имал нужда от работник, който да поправи водосточните тръби на една сграда и местният командир на Гестапо му изпратил тенекеджията Райх, жител на гетото в близкия град Фристак. Дядо ми трябвало да подпише бележка, че обещава да върне Райх в гетото след края на работата. Наказанието за неизпълнение на това задължение било смърт. Дядо ми закарал с каруца Райх и 10-годишния му син Аврам до селото, където те останали няколко дни. На 15 август дядо ми и баба ми минавали през центъра на Фристак и бил спрени. Видели как германците опразват гетото и събират стотици евреи в центъра на града. Пияни войници удряли хората и ги набутвали в открити камиони. Дядо ми и баба ми видели жената на Райх да им маха, за да предупредят съпруга ѝ. След това и тя била натоварена. Много от евреите във Фристак били закарани до предварително изкопани ями в близката гора. Били свалени от камионите и разстреляни. Когато се върнали у дома, дядо ми и баба ми видели Райх объркан и плачещ. Той бил научил какво се е случило. Дядо ми и баба ми му предложили да избяга на юг през Карпатите към Унгария, където евреите все още са били сравнително свободни. Но той не се съгласил. Той говорел полски със силен Идиш акцент и щял лесно да бъде забелязан и предаден на германците. Тогава дядо ми скрил Райх и сина му в един обор. Същата вечер двама офицери от Гестапо дошли да търсят тенекеджията. Дядо ми казал, че вече го е изпратил към Фристак. Германците приели това обяснение, но предупредили, че всеки опит Райх да бъде укрит, ще донесе смъртна присъда за дядо ми и семейството му. След няколко дни Райх и синът му били изпратени към гората, където си изкопали убежище. В продължение на месеци дядо ми носел храна в гората всеки ден, а те му се отблагодарявали със събрани кестени. Когато станало студено, дядо ми занесъл одеяла в гората. Когато станало прекалено студено, Райх и Аврам се преместили в изоставена барака. По-късно дядо ми и баба ми разбрали, че одеялата били с избродирани техните монограми – ако германците ги бяха забелязали, щяха да знаят кой е помагал на евреите. Тази история вероятно не пасва на нагласите на депутатите, които гласуваха полския закон за Холокоста. Преди войната в Полша имало около 3 милиона евреи, близо 10% от населението. Само няколко хиляди са оцелели, а повечето напуснали Полша след войната. По време на германската окупация Полша не е имала колаборационистко правителство. За разлика от Балтийските държави и Украйна, където местни въоръжени групи помагали на германците за убиването на евреи, както и от Франция на Виши, където евреите са депортирани с помощта на държавната машина, полската държава няма участие във военни престъпления. Хиляди като дядо ми рискували живота си, за да помогнат на своите съседи евреи. Израелският център за възпоменание на Холокоста „Яд Вашем“ признава заслугата на 6706 поляци за спасяването на евреи. Но все пак, нещата са сложни. По-малко от 7 хиляди души не са много на фона на голямата еврейска общност преди войната. Холандия има 5595 признати спасители на евреи, а в страната са живели само 140 хиляди евреи преди войната. Разбира се, холандците не са били заплашвани от смъртна присъда, ако помагат на евреи. Някои поляци са помогнали на евреи, други са ги предавали на германците или са ги убивали. Огромното мнозинство от населението не е направило нищо – и заради страх от отмъщение от страна на германците, и защото не харесвали много евреите. Това не е нещо, което може да се побере в едно изречение или пък в един закон, независимо от намеренията.", "date": "2018.02.04", "title": "Полша, Холокостът и историята на нашето семейство "}
{"url": "http://clubz.bg/63755-kakvi_sa_premiite_za_olimpijski_medali_v_bylgariq_sasht_norvegiq_i_drugi_strani", "text": "В петък Министерството на младежта и спорта разпространи съобщение за утвърдените премии за олимпийски медали на българските спортисти на игрите в Пьончан, които започват след три дни. Няма промяна от лятната олимпиада в Рио де Жанейро - за златен медал държавният бонус е Същото се отнася и наградите, предвидени при заемане на местата от 4-то до 8-о. Преди броени дни Олимпийският комитет на САЩ обяви възнагражденията на американските спортисти:  При американците има две новости: премиите са завишени с 50 процента спрямо Рио 2016 и вече са освободени от такси. За всеки дори със средна спортна култура е ясно, но все пак ще го припомним - дори един медал от Пьончан ще бъде огромен успех за България. Докато тимът на САЩ ще вземе доста отличия. Любопитно е друго: големи сили в зимните спортове като Норвегия и Швеция не дават държавни пари за олимпийски медали. Същото се отнася за Великобритания и Хърватия. Няма премии нито на летни, нито на зимни форуми. Златният медал във Франция струва 44 хиляди евро, а в Румъния - 63 000. Високи са бонусите в Молдова например - равностойността на 106 хиляди евро. Като цяло в западния свят спортистите разчитат не на държавата, а на спонсори, било то от договори на компании с олимпийските комитети и федерациите или (и) персонални контракти. В някои страни олимпийските медалисти получават доживотни пенсии. Така е в България и Румъния. Олимпийските шампиони в страната ни вземат сборът от три минимални работни заплати всеки месец. При сребро пенсията е 90 процента от тази сума, а за бронз - 80 на сто. При повече от един медал сумите се събират. Законът за тези средства, които се отчисляват от Спортния тотализатор, бе гласуван по времето на правителството на Симеон Сакскобургготски.", "date": "2018.02.04", "title": "Какви са премиите за олимпийски медали в България, САЩ, Норвегия и други страни?"}
{"url": "http://clubz.bg/63752-shpigel_helmut_kol_pravil_dareniq_za_nacisti", "text": "Като млад политик Хелмут Кол (1930 – 2017 г.) е правил дарения за нацистки престъпници, съобщава в най-новия си брой сп. “Шпигел”. Изданието се позовава на наскро разсекретени документи. Според тях самият Кол е признал, че е дарявал годишно по 200 западни марки, за времето завидна сума, на “Спомагателен фонд Хаусер”. Фондът е набирал следства за хвърлени в затвора нацистки престъпници и за техните близки. Фондът е основат през 1962 година и е наречен на Паул Хаусер. Той е бил генерал-полковник от зловещата паравоенна нацистка организация “Вафен Ес Ес”, дори е смятан за неин баща. Кол го е смятал за порядъчен човек, става ясно от разсекретените документи. В действителност Паул Хаусер е бил военнопрестъпник. Впоследствие е лобирал сред политици от ФРГ да подпомагат съмишлениците му от времето на нацизма, изпаднали в новоосновата през 1949 г. Федерална република Германия в беда. Правил е и всичко възможно да потулва престъпленията на “Вафен ЕсЕс” от времето на Третия райх. Дори като канцлер Хелмут Кол, наследил на поста Хелмут Шмит през 1982 г., е демонстрирал разбиране към “Вафен Ес Ес”. В Германия още се помни скандал от 1985 г. Тогава на посещение във ФРГ е президентът на САЩ Роналд Рейгън. Кол го води на поклонение на военното гробище в Битбург, където са погребани и есесовци от “Вафен Ес Ес”. Разкритията на “Шпигел” хвърлят сянка върху биографията на Хелмут Кол. Не е забравено обаче, че през 1944 г., в края на Втората световна война, неговият по-голям брат Валтер Кол загива едва 18-годишен по време на битка в Румъния, където е и гробът му. Кол кръщава един от синовете си на своя брат Валтер. В името на истината трябва да признаем, че Хелмут Кол остана в историята като канцлер обединител на Германия, радетел на обединена Европа, баща на еврото и единственият засега почетен гражданин на Европа.", "date": "2018.02.04", "title": "\"Шпигел\": Хелмут Кол правил дарения за нацисти"}
{"url": "http://clubz.bg/63753-terez_i_masud_trygnaha_kym_holandiq_dnes_video", "text": "Двете лъвчета Масуд и Терез тръгнаха днес за спасителния център в Холандия. Това съобщи пред БНР Явор Гечев от Фондация \"Четири лапи\". Лъвчетата бяха взети от зоопарка в София в 10 ч тази сутрин. Те ще пътуват със специализиран транспорт на фондацията - линейка за диви животни, с която и преди са превозвани и големи котки, и основно мечки. Заминават ли Терез и Масуд? Премиерът дава, министърът не дава По време на цялото пътуване до Холандия Терез и Масуд ще бъдат придружени от лекарски екип, който да се грижи за тях. Гечев обясни преди отпътуването, че на всеки два часа ще има почивка, в която ще бъде проверявано състоянието на животните, ще им се дава вода, както и храна, когато е време за хранене. Ще се измерва и нивото на стрес на лъвчетата по време на пътя. Марк Йокел от института \"Лайбниц\" в Берлин отговаря за здравословното състояние на животните по време на самия транспорт. Очаква се лъвчетата да пристигнат в спасителния център за големи котки \"Фелида\" в Холандия най-рано в понеделник следобед, ако пътуването мине нормално, съобщи още Гечев.  Отпътуването на Терез и Масуд за спасителния център бе извоювано с протести. До недоволството се стигна, след като властите не желаеха да ги пуснат, въпреки че е ясно, че в България няма адекватни условия за грижа за двете животни, родени в зоопарка в Разград, където едва не загинаха. Лъвчетата имат сериозни здравословни проблеми, но до последно нямаха документи за отпътуване и намерението бе да бъдат оставени в Пазарджик. Протест срещу изпращането на лъвчетата Масуд и Терез в Пазарджик (ВИДЕО) Идеята е след престоя си в спасителния център в Холандия Терез и Масуд да отпътуват за Южна Африка. Където да живеят на свобода.   Протест срещу изпращането на лъвчетата Масуд и Терез в Пазарджик (ВИДЕО)", "date": "2018.02.04", "title": "Терез и Масуд тръгнаха към Холандия днес (ВИДЕО)"}
{"url": "http://clubz.bg/63760-obeshtano_ot_ministyr_zaplatite_v_mvr_sys_sredno_15_ryst_ot_1_mart", "text": "Запратите на полицаите ще бъдат увеличени средно с 15% от 1 март. Това се разбра от думите на вътрешния министър Валентин Радев в предаването \"Неделя 150\" по БНР в отговор на въпрос дали обещаните при разговор между синдиката в МВР и премиера Бойко Борисов в средата на януари 100 млн. лв. за заплати ще започнат да се изплащат. Полицаите си тръгнаха със 100 млн. лв. от срещата с Борисов До договорката за допълнителни пари за МВР се стигна, след като от полицейския синдикат заплашиха с протести по време на председателството на Съвета на ЕС, което България пое от началото на годината. Сагата бе съпроводена и със сваляне на протестни билбордове, което обаче Борисов отдаде на действия на фирмата, от която са били наети, а не на притеснения на властта от протест на органите на реда.  Полицаите протестират с билборд, свалят го Министър Радев обаче призна, че все още нормативно въпросът с отделянето на тези 100 млн. лв. не е решен, тоест те не са отпуснати. Преди ден пред \"Дарик\" председателката на бюджетната комисия в парламента Менда Стоянова (ГЕРБ) обяви, че дали сумата ще бъде отпусната ще зависи от изпълнението на бюджета. Дали ще има преизпълнение обаче ще е ясно най-рано наесен. Според Стоянова предоставянето на допълнителните средства било обвързано и с ангажимент на полицията да се бори по-ефективно със сивата икономика. От БСП пък настояха през седмицата Сметната палата да одитира Министерския съвет за начина, по правителството раздава пари, които не са записани в бюджетите за 2017 и 2018 г.  В ГЕРБ съгласни Сметната палата да провери бюджета Валентин Радев коментира още пред БНР, че \"мутренските времена не се връщат\" и даде пример как през 2016 г. имало 79 убийства, от които са разкрити 67. През 2017 година – 95, а от тях са разкрити всички без едно. Той заяви още, че няма по-добре пазена граница от българската в отговор на въпрос за приемането н България в Шенген. През седмицата премиерът Бойко Борисов се изказа много остро по темата в Брюксел като посочи, че се измислят мотиви страната да не бъде приета. Преди това от Германия дойде новина, че високопоставени политици са против приема на страната ни в Шенген.  Полицаите протестират с билборд, свалят го В ГЕРБ съгласни Сметната палата да провери бюджета", "date": "2018.02.04", "title": "Обещано от министър: Заплатите в МВР със средно 15% ръст от 1 март"}
