{"url": "http://clubz.bg/81577-koj_kogo_shte_nadhitrirazmaje_v_chetvyrtfinalite_na_shampionskata_liga", "text": "Винаги съм намирал месец април за готин. Той може да се похвали с пролетната ваканция, Великден (обикновено), първите наистина топли дни, които ни подтикват към къси гащи, както и с четвъртфиналите на Шампиоснката лига.  Седнал съм да пиша, но за съжаление, вече не ходя на училище, тъй че първата априлска тема отпада. Текст за Великден би се получил прекалено религиозен, а читателите атеисти са ценни, така че също зачерквам от списъка. На моден блогър пък най-малко искам да се въобразявам (нито пък на друг вид блогър). Тъй че остава отново да ви говоря за футбол. Осминафиналите на Шампионска лига - добър повод да загубим малко пари Прогнозите за осминафиналите на Шампионската лига не ми се получиха много, ама - знаете - топката е кръгла, от женски род е, играем мач за мач, бла, бла... Та, ще се опитам пак да ви помогна да загубите пари. Само не ги наливайте в сайта на оня човек, дето го знаете кой е. Тоя път двубоите са само 4, така че чисто математически е невъзможно да сбъркам повече пъти, отколкото на осминафиналите. Но стига толкова офлянкване и нека започвам. Сценаристите на Световната федерация по кеч... пардон, на УЕФА, все пак се постараха и така наредиха жребия в Шампионската лига, че Кристиано Роналдо и Лионел Меси евентуално да се срещнат чак на финала, за да го гледа целият свят, да се спечелят куп пари и всички да се веселят три недели и да заживеят щастливо. Браво! Отделно от това, в началото на сезона бях убеден, че „Старата госпожа“ някъде из елиминациите в турнира ще се изправи срещу „Реал“ (Мадрид), та да видим как Роналдо ще играе срещу бившите си съотборници. Само че знаете какво се случи с „белите“. Тъй че на четвъртфиналите Юве се падна с екзекутора на „Реал“ - именно „Аякс“, и португалецът поне ще може да отмъсти за елиминацията на бившите си съотборници. През уикенда рекордьорът по титли в Холандия вкара 100-тния си гол в първенството за този сезон и се изравни по точки с ПСВ \"Айндховен\" на първото място. Към добрите атакуващи футболисти на „Аякс“ прибавете факта, че в ниската земя качеството на защитниците (с малки изключения) е също толкова ниско и ще разберете защо падат толкова много голове. „Ювентус“ пък за пореден път ще защити титлата си в Италия, което може да се отрази в медиите, като се вземе публикация от някой от предишните сезони и се смени годината. С или без Роналдо в състава си, класирането в Серия А пак щеше да е такова. Въпросът е обаче дали португалската суперзвезда ще съумее да изведе „бианконерите“ до трофея в Шампионската лига. Очаква се той да играе в първия четвъртфинал, след като последните новини гласят, че се е възстановил от контузията, получена в европейските квалификации. В отсъствието на Роналдо човекът във форма в Юве е младият Мойс Кийн, който вкара 7 гола в последните си 7 мача във всички турнири и можем да го очакваме и на терена в Амстердам поне от скамейката. „Аякс“ пък ще разчита на въображението на Душан Тадич, който изигра мача на живота си на реванша в Мадрид. Смятам обаче, че силите на холандците този пък няма да стигнат. В първенството „червените дяволи“ изостават с цели 21 точки от „Ливърпул“, а двете поредни загуби като гости върнаха отбора отново на 6-о място в таблицата. Борбата за топ 4 ще е жестока и навярно ще се реши в самия край на шампионата, след като „Тотнъм“, „Арсенал“, „Челси“ и „Юнайтед“ са разпределени в рамките на 3 точки. Феновете на отбора навярно ще изпратят поредния тъжен сезон, в който ще останат без трофеи, а може би и без Шампионска лига от новия сезон. В турнира на богатите водените от Оле Гунар Солскяр фуболисти извадиха страхотен късмет в реванша срещу ПСЖ и сътвориха чудо, елиминирайки френския шампион. Този път обаче съперникът е „Барселона“ и нови подвизи едва ли ще има. Манчестърци биват критикувани, че доста често се окопават в защита, подобно на играта, която отборът показваше с Жозе Моуриньо начело. Ако подходят по този начин срещу каталунците, крайният резултат ще бъде комичен и в двата мача. В другия лагер Лео Меси е във формата на живота си (от около 10 години насам) и уверено води тима си към пореден дубъл в Испания, гарниран със \"Златна обувка\", която ще му бъде шеста. \n\tКаквито и сценарии да разигравам в главата си, не виждам как „Юнайтед“ ще продължи напред в турнира. В най-благоприятния (за англичаните) сценарий мачът в Манчестър ще завърши наравно, а на „Камп Ноу“ победата за „блаугранас“ ще е с поне 3 гола разлика. Общо взето можете да си пуснете двубоите с „Олимпик“ (Лион) и да си въобразявате, че всъщност на терена са футболистите на „червените дяволи“. Крайният изход ще е същият. Очаквам да станем свидетели на исторически момент във футбола - даден отбор да пести сили на четвъртфинал в Шампионската лига, за да се концентрира в местния шампионат. Битката между „червените“ от града на „Бийтълс“ и „Манчестър Сити“ е ожесточена, като буквално всяка седмица водачът в класирането се сменя. По два пъти. Воденият от Юрген Клоп състав има ключово домакинство на „Челси“ през уикенда. То може да се окаже решаващата крачка към жадуваната титла, или пък дежавю, в което „мърсисайдци“ отново да се подхлъзнат именно у дома срещу лондончани. Двубоите с „Порто“ ще са протоколни, така че няма да се впускам в допълнителни разсъждения по темата. През месец април двата отбора ще играят общо 3 пъти, но единствените хора, които ще се зарадват на това, са феновете на „гражданите“ (които може би дори ще напълнят домашния стадион до половината поне за едното от двете домакинства с „шпорите“). Пеп Гуардиола вече спечели един трофей през този сезон (Купата на Лигата), а през май ще спори във финала за Купата на Англия с „Уотфорд“. В шампионата пък „гражданите“ победиха в тренировъчно темпо последните си няколко съперника. В момента изостават на две точки зад „Ливърпул“, но имат и мач по-малко (макар и това да е гостуване на „Олд Трафорд“). Така че човек лесно може да си представи, че клубът с многото арабски пари ще грабне домашен требъл през този сезон. Амбициите на Гуардиола обаче са насочени и към Шампионската лига, където ги чакат мачовете с „Тотнъм“.  Ситуацията при „шпорите“ не е особено цветуща. Воденият от Маурисио Почетино отбор загуби 4 поредни гостувания и както през февруари изглеждаше, че дори може да влезе в борбата за титлата, така в момента ще се бори със зъби и нокти да запази мястото си в топ 4. Спадът във формата е чувствителен, а предстоят тежки сблъсъци с един от най-солидните отбори в момента.  Последните 4 официални срещу между съперниците приключиха с 3 победи за „Сити“ и 1 равенство. Ако бях фен на „Тотнъм“, щях вече да съм си направил гердан от подкови и венец от четирилистни детелини. Както и да паля свещи пред икона на Хари Кейн по 19 пъти на ден. Но не вярвам дори това да помогне. Във вторник са мачовете \"Тотнъм\" - \"Манчестър Сити\" и \"Ливърпул\" - \"Порто\", а в сряда \"Манчестър Юнайтед\" - \"Барселона\" и \"Аякс\" - \"Ювентус\".  Реваншите в осминафиналната фаза на Шампионслата лига предложиха куп обрати, така че ще е интересно да видим дали и след първите четвъртфинални двубои ще има предпоставки за нови такива. Или пък фаворитите ще вземат своето още след първите 90 минути и ще ни предложат спокойни и безаварийни ответни сблъсъци. Засега клоня повече към втория развой, но дано не се окажа прав. Обикновено не се оказвам прав, така че не се притеснявайте. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.04.08", "title": "Кой кого ще надхитри/размаже в четвъртфиналите на Шампионската лига"}
{"url": "http://clubz.bg/81582-moje_i_da_ne_e_tova_koeto_iskame_no_rabotqt", "text": "Има ли държава, работят ли институциите. Тези теми станаха повод за конфликт между ГЕРБ и БСП на заседанието на Консултативния съвет по национална сигурност (КСНС) при президента, посветено на борбата с корупцията. Заключителната декларация, предложена от президента Румен Радев, е била подкрепена само от лидера на БСП Корнелия Нинова. В декларацията пишело, че корупцията е огромен проблем, искало се и сформирането на анкетна комисия за \"Апартаментгейт\". Корнелия Нинова с нови критики към прокуратурата Тя допълни, че са били отхвърлени нейни и на президента предложения. Не се приело да има поправки в антикорупциония закон, да се променят правомощията на главния прокурор и т.н. Аргументът на управляващите бил, че налагайки съдебен контрол върху прокуратурата, ще бъдат затормозени съдиите, които са против, защото и без това имали много работа. Лидерът на парламентарната група на ГЕРБ Даниела Дариткова и зам.-шефът на парламента Емил Христов обясниха защо не са подкрепили декларацията. В нея имало констатации, които внушават, че няма държава и че институциите не работят. Според него от текста, предложен от Румен Радев, всички, които заемат ръководни и висши длъжности, трябвало да се чувстват априори виновни. От своя страна президентът констатира криза на държавността и на доверието на обществото в институциите. Той призова хората към непримиримост с всички форми на корупция. Радев предрече непредвидими последствия, ако не се вземат мерки сега. Според него за мнозина българи \"апартаментгейт\" е само айсбергът на истинската корупция. Според него борбата с корупцията няма ефект поради ограничен обхват на проверки и кръг на проверяваните.", "date": "2019.04.08", "title": "\"Може и да не е това, което искаме, но работят\""}
{"url": "http://clubz.bg/81584-paket_mobilnost_1_ostava_za_sledvashtiq_evroparlament", "text": "Пакет „Мобилност 1“, разгневил българските превозвачи, почти със сигурност ще остане за следващия Европарламент, стана ясно днес. Днес имаше очаквания за извънредно внасяне на искането трите гласувани миналата седмица досиета да отидат на триалог. Това можеше да стане на заседание на Комисията по транспорт и туризъм. Искане обаче така и не бе внесено. Той е единственият български заместващ член на Комисията по транспорт и туризъм. В нея няма редовни членове от страната ни. Европарламентът прие пакета \"Мобилност 1\" Официално: Какво одобри ЕП по пакета „Мобилност 1“ От 15 до 18 април  Страсбург ще се състои последната сесия на сегашния Европарламент. Следващият ще бъде избран между 23 и 26 май из целия Европейски съюз. Пакетът, известен още като план „Макрон“, бе приет на минисесия на ЕП в Брюксел на 4 април. Официално: Какво одобри ЕП по пакета „Мобилност 1“", "date": "2019.04.08", "title": "Пакет \"Мобилност 1\" остава за следващия Европарламент"}
{"url": "http://clubz.bg/81568-domsyvetyt_na_vlastta_istoriq_v_nqkolko_epizoda", "text": "Историята „Апартаментгейт“, която тръгна като разследване на „Антикорупционния фонд“ и Свободна Европа за новото жилище на зам.-председателя на ГЕРБ Цветан Цветанов, се разрасна като каскада от ефекти с нови разкрития около политическия и магистратски елити. Кои публични лица и заради какви имоти бяха замесени в центрофугата от събития през последния месец? Клуб Z се опита да събере в кратък обзор сложния пъзел на имена и апартаменти с уговорката, че списъкът е отворен.  Цветан Цветанов си купил нов луксозен апартамент Първи бе зам.-председателят на ГЕРБ Цветан Цветанов. Той е купил през 2018 г. апартамент, заемащ цял етаж в една от най-луксозните сгради в София - \"Летера\" в кв. \"Изток\". Висшият функционер на ГЕРБ е прехвърлил на фирмата строител (\"Артекс\") два свои апартамента. Новият апартамент е 240 кв. м., но към него има двоен гараж, предверие с асансьор, като общата площ на имота достига 315 кв.м. Според \"Свободна Европа\" цената на кв. м. в новото жилище за Цветанов е около 630 евро (1227 лева). Според източници на медията цените на имотите в други сгради на \"Артекс\" са много по-високи (над 2500 и 3000 евро), а в тази през миналата година са били около 2400 евро. В разгара на скандала Цветан Цветанов подаде оставка като депутат и председател на парламентарната група на ГЕРБ. Остана на поста зам.-председател на ГЕРБ и шеф на предизборния щаб на партията.  За 87 на сто от българите оставката на Цветанов като депутат не решава нищо Фирмата \"Артекс\" е продала апартамент на по-ниска от пазарната цена и на правосъдния министър Цецка Цачева, съобщи \"Биволъ\". Сайтът се позова на справки в Имотния регистър. Сделката е била сключена през лятото на 2018 г. Цачева е придобила 198 кв. м за 670 евро на кв.м, заедно със сестра си. Според проверка на „Биволъ“ само месец преди сделката с правосъдния министър, идентичен апартамент в същата сграда (с малко по-голям гараж) е бил продаден с 65 000 лв. по-скъпо. Цецка Цачева подаде оставка като правосъден министър.  В луксозната сграда на „Артекс“, където Цачева има жилище, фирма на депутата от ГЕРБ и шеф на комисията по култура и медии - Вежди Рашидов, също е купила апартамент. Според публикация на „Биволъ“ са били платени 856 евро на кв.м за 116 кв.м в новата сграда на ул. \"Тинтява\". Действия спрямо и от Рашидов не последваха. Каскадни оставки - поста напуска и зам.-министърката на спорта  Веднага след като се появи информацията на Цветанов и Цачева, стана ясно и че зам.-министърката на спорта Ваня Колева, кумица на зам.-председателя на ГЕРБ Цветан Цветанов, също е купила жилище в луксозната сграда на фирма \"Артекс\" - \"Летера\" - преди това да направи Цветанов. Тя е получила преференциална цена от фирмата строител. За апартамент от 231 кв.м и гараж от 24.5 кв.м Колева е платила 665 хил. лева, които е взела на кредит от ДСК. Според цените на „Артекс“ сумите за квадратен метър в луксозната сграда са между 2600 и 3500 евро, съобщи тогава \"Свободна Европа\". Дамата подаде оставка като зам.-министър на спорта в деня, в който и министър Цецка Цачева напусна поста си.   Цецка Цачева подаде оставка После стана известно, че и зам.-министърът на енергетиката Красимир Първанов е с апартамент на преференциални цени. Това разкри бТВ в общо разследване с „Антикорупционния фонд“ През есента на 2018 г. Първанов купува апартамент от 150 кв. м заедно с два гаража с обща площ на гаражите от 50 квадрата за сумата от 240 хиляди лева. Това прави по 616 евро на кв. м. Тогава Първанов уточни, че и в момента живее в имот на същата улица, купен преди 10 години, също от \"Артекс\". Първанов подаде оставка като зам.-министър на енергетиката.  Зам.-министър на енергетиката, бивш шеф на КРС и член на ВСС - също участници в \"Апартаментгейт\" Скандалът не подмина и проверяващия. Разследване на бТВ и Антикорупционния фонд откри, че в имуществената декларация на шефа на КПКОНПИ Пламен Георгиев липсва тераса от 186 кв. м., която обаче присъства в документите за ипотечен кредит, теглен от Георгиев. Самият той отрече терасата към апартамента му да е негова и я обяви за \"общи части\". В последваща публикация - този път на сайта \"Биволъ\", пък се твърди, че четвърт милион лева се губят от имотните декларации Георгиев. Апартаментите и гаражите, купени от него и съпругата му през 2012 и 2017 г., са вписани в имотните му декларации на значително по-ниски цени, отколкото тези, на които са закупени и отразени в Имотния регистър, показва проверка на изданието. През 2012 г. Пламен Георгиев декларира апартамент с две паркоместа в кв. \"Гео Милев\" за 207 318 лв., но според Имотния регистър за имотите е платено 264 310 лв. Разликата е 56 992 лв. След две години той придобива гараж и го декларира за 6 845 лв. Но вписаната цена в Имотния регистър е 17 157.70 лв. Разликата е 10 312 лв. През 2017 г. Пламен Георгиев и съпругата му придобиват апартамент 156 кв. м. за 452 785.70 лв. и гараж за 42 133.80 лв. Но в имотната декларация е вписана друга цена: апартамент за 293 374 лв. и гараж за 19 558 лв. Всичко това прави несъответствие от малко над 249 хил. лв. Предимно заради казуса с терасата Пламен Георгиев стана обект на проверка от прокуратурата. Затова шефът на КПКОНПИ е в отпуск. Той реши да се оттегли временно от поста, който заема, след призива на преиера Бойко Борисов и съобщението на главния прокурор Сотир Цацаров, че започва проверка по медийни публикации.  Пламен Георгиев видя конспирация на олигарси за терасата си (ВИДЕО) Зам.-шефът на антикорупционната комисия КПКОНПИ Антон Славчев също се е оказа с имот, който е купил на ниска цена. бТВ и \"Биволъ\" съобщиха, че Славчев е купил голяма тераса с площ от 243 кв., която е била разделена между него, жена му Зорница Тодорова и брат му Светослав Славчев. Според нотариалния акт тримата са платили 39 486 лв. Имотът се намира в сграда в столичния квартал „Хиподрума”. Тримата имат апартаменти в същия блок. Според декларацията му Славчев купува остъклената тераса от 243 кв.м. срещу 39 486 лв. Притежава 1/3 от нея. Посочената цена е 5 по-ниска от данъчната оценка на имота – 216 419 лв. Минута след призива на Борисов: шефът на КПКОНПИ в отпуск заради терасата си В имотния скандал бе замесена и министърката на туризма Николина Ангелкова, след като бившият вицепремиер Валери Симеонов реши на час по лъжичка да спуска информация първо за министър с любопитно жилище в столичния кварал \"Овча купел\", после за \"някой\", който живее в \"Драгалевци\" на имот от близо декар и половина. Симеонов и Ангелкова са в неприкрита вражда. За имота в \"Овча купел\" стана ясно, че Ангелкова го е декларирала веднъж като закупен през 2008 г. срещу малко над 61 500 лева, втори път - срещу 75 000 лева. Оказа се, че вярната сума е втората, а служителите в министерството, попълнили декларацията й с по-ниската сума, са взели данъчната, а не пазарната оценка на имота - т.е. допуснали са грешка. Министърката обясни и че жилището е купено от родителите й бизнесмени на етап груб строеж, което обяснява цената от малко над 200 евро на квадрат. През 2008-а Ангелкова не беше в политиката. Симеонов с нови намеци за имоти на Ангелкова. Сега в кв. \"Драгалевци\" Имотът в \"Драгалевци\" не е деклариран в последната й декларация по обективни причини - закупен е в края на миналата година и предстои да бъде деклариран до 15 май тази година. Става въпрос за покупка на дворно място от малко над 1200 квадратни метра, като къщата и гаражът, отбелязани на кадастралната карта , са негодни за ползване и предстои задължително събаряне, обясни Ангелкова. От НФСБ обаче сезираха прокуратурата и днес оттам дойде съобщение, че ще започнат проверка по сигналите за Ангелкова. В деня, в който обяви проверка на Георгиев, прокуратурата се самосезита и за медийни публикации за сина на Борислав Сарафов – директор на Националната следствена служба и заместник на главния прокурор по разследването, и съпругата на Лозан Панов – председател на Върховния касационен съд. Публикацията за придобити от 21-годишния син на Сарафов имоти се появи в \"Биволъ\". В последствие и Сарафов излезе в отпуск. Материалът за имота на Елисавета Панова, която е правила покупка преди да се омъжи за магистрата, се появи в сайта \"Правен свят\". В последствие Панова предостави чрез \"Свободна Европа\" банковите извлечения по направените от нея плащания по сделката, както и от баланса на фирмата ѝ \"Ганева 2000\" ЕООД, с която е придобила имота. От предоставените документи стана ясно, че крайната стойност на жилището с площ от 172 кв.м. и два гаража от по 19 кв.м. в сградата \"Дипломат\" в кв. \"Изгрев\" възлиза на 505 евро на кв.м, а не  225 евро на кв.м., колкото е според \"Правен свят\". Лозан Панов и съпругата му ще съдят България в Страсбург Съпругата на Лозан Панов обяснява факта, че общата стойност на апартамента ѝ е под пазарната, с това че е постигнала договорка с Пламен и Весела Мирянови да покрие по-голямата част от цената още с първото плащане и по този начин да бъде инвеститор в проекта. Заедно с проверката за Ангелкова, обявена на 8 април, от прокуратурата съобщиха, че ще правят такава и за депутата от БСП Валери Жаблянов. В неговия случай става въпрос за вила в кв. \"Симеоново\". Разкритието пак е на \"Биволъ\", като от медията пишат, че депутатът е построил къщата за 360 000 лева. В декларацията си за 2014 г. той обявява, че е осъществил право на строеж с пари взети като заем и със спестявания. От такъв заем в декларациите му обаче няма и помен. Съпругата на Лозан Панов проговори за апартамента си от \"Артекс\" Валери Симеонов: Ако бях Пламен Георгиев - щях да се оттегля, но не съм Според нотариални актове, фирмата на Симеонов е придобила през 2004 г. вещно право на строеж за апартамент от 80 кв. м., чиято стойност по данъчна оценка възлиза на 856 лева и 60 стотинки, а за сделката са платени точно 900 лв. или поне така е обявено в Агенцията по вписванията. Според юристи вещното право на строеж все още не означава покупка на жилище. Сделката за право на строеж на апартамент е между \"СКАТ\" ООД и бизнесмена Чавдар Александров като физическо лице. Вторият имот, според нотариалния акт, е от 32 квадрата и по статут е офис. Продавачи по сделката са Еньо и Маргарита Абрашеви, които са прехвърлили собствеността на \"СКАТ\" ООД през 2005 г. срещу 6901 лв. и 10 ст. Историята се появява още след първите проверки на Симеонов в \"Слънчев бряг\", когато става вицепремиер. За 87 на сто от българите оставката на Цветанов като депутат не решава нищо Каскадни оставки - поста напуска и зам.-министърката на спорта  Цецка Цачева подаде оставка Зам.-министър на енергетиката, бивш шеф на КРС и член на ВСС - също участници в \"Апартаментгейт\" Пламен Георгиев видя конспирация на олигарси за терасата си (ВИДЕО) Минута след призива на Борисов: шефът на КПКОНПИ в отпуск заради терасата си Симеонов с нови намеци за имоти на Ангелкова. Сега в кв. \"Драгалевци\" Лозан Панов и съпругата му ще съдят България в Страсбург Съпругата на Лозан Панов проговори за апартамента си от \"Артекс\" Валери Симеонов: Ако бях Пламен Георгиев - щях да се оттегля, но не съм", "date": "2019.04.08", "title": "Домсъветът на властта - история в няколко епизода"}
{"url": "http://clubz.bg/81578-sinyt_na_gylybin_boevski_kato_supermarket_za_narkotici", "text": "Софийската градска прокуратура привлече като обвиняем Пол Боевски за незаконно държане на наркотични вещества, става ясно от съобщение на обвинителите. Синът на легендата в щангите Гълъбин Боевски е имал у себе си кокаин, а в два апартамента в жк \"Люлин\" и \"Младост\" държал още от белия прах, както и амфетамини и марихуана. Според държавното обвинение, заплашва го затвор от две до 8 години и глоба от 5000 лева до 20 000 лева. Ето и оригиналното съобщение: Софийска градска прокуратура привлече като обвиняем Пол Б. за държане и разпространение на наркотични вещества. Пол Б. е обвинен за това, че на 04.04.2019 г.,  за времето от 14.40 ч. до 22.30 ч. в гр. София при условията на продължавано престъпление с три деяния, които осъществяват поотделно един състав на едно и също престъпление, без надлежно разрешително, държал с цел разпространение високорискови наркотични вещества -  коноп (марихуана) с общо тегло 2,31 грама, амфетамин с общо тегло 17,41 грама и кокаин с общ тегло 27,01 грама, всичко с общо тегло 46, 73 грама. Той е обвинен за това, че: На  04.04.2019 г., за времето от 14.40 ч. до 15.30 ч., в гр. София в паркиран лек автомобил без надлежно разрешително е държал с цел разпространение високорисково наркотично вещество – кокаин разпределен в осем обекта с общо тегло 2,87 грама; На 04.04.2019 г., за времето от 16.42 ч. до 17.40 ч. в жилище, находящо се в гр. София, ж.к. “Люлин“ държал с цел разпространение високорискови наркотични вещества коноп (марихуана), амфетамин и кокаин с общ тегло 13, 64 грама; На 04.04.2019 година, за времето от 21.40 часа до 22.30 часа в апартамент в гр. София, ж.к. “Младост – 1“ държал с цел разпространение високорискови наркотични вещества коноп (марихуана), амфетамин и кокаин с общ тегло  - 30,22 грама. Извършените от Пол Б. деяния представляват престъпление по чл.354а, ал. 1, изр. 1, пр. 4, алт. 1, вр. чл. 26, ал. 1 от НК,  за което се предвижда наказание лишаване от свобода за срок от две до осем години и глоба от 5000 лева до 20 000 лева. На обвиняемия е определена мярка за неотклонение Задържане под стража.", "date": "2019.04.08", "title": "Синът на Гълъбин Боевски - като \"супермаркет\" за наркотици"}
{"url": "http://clubz.bg/81585-sasht_obqviha_elitni_iranski_sili_za_teroristichna_organizaciq", "text": "САЩ обявиха елитното иранско военно подразделение Корпус на гвардейците на Ислямската революция за чуждестранна терористична организация, съобщи днес американският президент Доналд Тръмп. Така за първи път Вашингтон официално обявява военни на чужда страна за терористична организация, предаде Ройтерс. Държавният секретар на САЩ Майк Помпейо, остър критик на Иран, настояваше за тази промяна в американската политика като част от твърдия подход на правителството на Тръмп към Техеран. Критици предупредиха, че това решение може да изложи въоръжените сили на САЩ и служителите на американското разузнаване на опасност от подобни действия от страна на неприятелски правителства. САЩ още отпреди бяха вкарали в черния си списък десетки юридически лица и хора заради връзки с корпуса, но не и самият корпус като цяло.  С обявяването за чуждестранна терористична организация се въвеждат санкции, включващи замразяване на активи на КГИР, които корпусът може да притежава в американски юрисдикции, както и забрана за американските граждани да правят бизнес с корпуса, посочва Асошиейтед прес. Иран заплаши да отговори на решението. С това обявяване САЩ могат да отказват достъп до своята територия на хора, за които е установено, че са оказвали материална подкрепа на КГИР, както и да ги подлагат на наказателно преследване за нарушаване на санкциите. Това може да включва европейски и азиатски компании и бизнесмени, които имат делови отношения с многото филиали на корпуса. Ще бъде затруднена и дипломацията. Без изключения или облекчения в санкционния режим американските военнослужещи и дипломати може да получат забрана да влизат в контакт с органи на иракските и ливанските власти, които комуникират с представители на корпуса или свързани с него лица. Пентагонът и американските разузнавателни служби изразиха безпокойство от това как би се отразила мярката, ако тя не позволява контакти с чуждестранни представители, които може да са се срещали или да са комуникирали с хора от корпуса. Именно тези съображения донякъде бяха причината, която разубеждаваше предишните правителства на САЩ да не предприемат такава стъпка, обмисляна повече от десетилетие. Държавният секретар на САЩ Майк Помпейо обяви на пресконференция, че мярката срещу КГИР влиза в сила след седмица. Той добави, че решението за корпуса обхваща и силите към корпуса \"Ал Кудс\". Майк Помпейо призова още всички компании и банки по света да прекъснат всякакви финансови връзки с КГИР, предаде АФП. ", "date": "2019.04.08", "title": "САЩ обявиха елитни ирански сили  за терористична  организация"}
{"url": "http://clubz.bg/81583-borisov_kym_cvetanov_mogat_da_go_nakajat_gospod_horata_i_az", "text": "Премиерът Бойко Борисов направи изявление по повод днешното заседание на Консултативния съвет по национална сигурност (КСНС). Той заяви, че специално е попитал зам.-шефа на ГЕРБ Цветан Цветанов защо е казал, че няма кой да го накаже за \"Апартаментгейт\". \"Може и да не е това, което искаме, но работят\" Той заяви, че е отишъл най-добронамерено на КСНС, но е недоволен от преразказите на Корнелия Нинова след заседанието. Той обясни, че в началото Нинова е заявила, че всяка година се крадат по 10 млрд. лв. Елементарната аритметика обаче показвала, че капиталовите разходи на България са 5 млрд. лв. Борисов попита още как така президента винаги кани министри в чужбина, които му организират бизнес форумите, а после твърди, че министрите са корумпирани. Той даде и обяснения защо има резерви към кандидатурата на Лаура Кьовеши за европейски прокурор. И посъветва Нинова, която заяви че подкрепя Кьовеши, да попита управляващите в Румъния социалисти за Кьовеши. Домсъветът на властта - история в няколко епизода И допълни: Борисов призова \"да махнем другото клише, че не са ни свободни медиите\". Г-н премиер, истинската свобода на словото у нас е убита Той зададе и въпроса \"къде всъщност е заровено кучето\". Според него БСП и президента искат нов антикорпуционен закон, за да може шефът на комисията да се назначава от държавния глава. И отново повтори как външният дълг е свален от 28% на 18%, как правителството е съпрало пари, за да плати двата реактора на АЕЦ \"Белене\", за американсктие централи, за КТБ, как всички заплати са увеличени, а на пенсионерите всяка година се отпускат по 50 млн. лв. за Коледа и Великден, а БВП към момента 116 млрд. лв. и България никога не е имала по-висок БВП и т.н. И продължи: Борисов не пропусна да спомене и как митниците са задържали рекордно количество наркотици, а знакови \"перачи на ДДС, тютюневи, алкохолни и всякакви босове\" са били задържани. Домсъветът на властта - история в няколко епизода Г-н премиер, истинската свобода на словото у нас е убита", "date": "2019.04.08", "title": "Борисов към Цветанов: Могат да го накажат Господ, хората и аз"}
{"url": "http://clubz.bg/81580-kakvo_trqbva_da_znaem_predi_izborite_v_izrael", "text": "Във вторник в Израел ще се проведат парламентарни избори, на които настоящият премиер Бенямин Нетаняху ще се бори за политическото си оцеляване. Нетаняху отново спечели изборите в Израел Би Би Си публикува пет неща, които трябва да знаем преди историческото гласуване. Бенямин Нетаняху ще се бори за пети мандат като министър-председател. Ако бъде преизбран, той ще изпревари основателя на Израел Давид Бен-Гурион през юли като най-дълго управлявалия страната премиер. Срещу него обаче са отправяни обвинения в корупция и предстои да бъде изслушан от министъра на правосъдието. В същото време на предстоящите избори ще се изправи срещу най-големия си политически противник от години - Бени Ганц. Разследват Нетаняху за корупция Ганц е бивш началник на щаба на израелската армия, който е новобранец в политиката. Лидерът на центристката коалиция \"Синьо и бяло\" умело се представя като по-голям специалист от Нетаняху в сферата на националната сигурност - един от ключовите въпроси в предизборната кампания. Политическият алианс \"Синьо и бяло\", в който участват двама бивши военни началници и телевизионният водещ Яир Лапид, първоначално водеше на дясната партия на Нетаняху \"Ликуд\". Ситуацията обаче постепенно се промени и днес те са с изравнени позиции. Мрежа от фалшиви акаунти в \"Туитър\" помага на Нетаняху преди изборите на 9 април В предизборната кампания бяха разменени множество удари под пояса. Израелските гласоподаватели обикновено подкрепят кандидатите, които одобряват на личностно ниво. Едно от най-важните качества според електората е умението на лидера да внушава сила и авторитет. От второстепенно значение са политиките му.  Нито една партия в Израел не е печелила мнозинство в Кнесета (израелския парламент). Държавата винаги е била управлявана от коалиционни правителства. Това означава, че министър-председателят не винаги е човекът, чиято партия печели най-много гласове. Често това е личността, която успее да привлече достатъчно партии - поне 61 от 120 места в Кнесета. Предсрочни парламентарни избори в Израел през април 2019 г. Някои проучвания отдават преимущество на Нетаняху - според тях той ще е по-успешен в сформирането коалиционно правителство от Ганц, тъй като премиерът е близък до крайнодесните и религиозните партии. През последните седмици прехвърчаха искри между Израел и палестинските бойци в Газа. Очаква се малко след изборите американският президент Доналд Тръмп да публикува плана си, с който ще се опита да разреши дългогодишния конфликт.  Тръмп призна израелския суверенитет над Голанските възвишения  Този въпрос обаче не бе подложен на подробно обсъждане по време на предизборната кампания. Населението на Израел не очаква да се спази препоръката на международната общност - \"двудържавно решение\". Значими представители на управляващата коалиция на Нетаняху открито критикуват създаването на палестинската страна и желаят да бъде анексирана голяма част от окупирания Западен бряг. Кампанията на \"Синьо и бяло\" споменава за  от палестинците, но не уточнява обособяването им в независима страна. Израелски политик иска анексия на Газа и Западния бряг Коалицията също подкрепя   Йерусалим като столица на Израел, въпреки че палестинците настояват източната част на града да им бъде предоставена за бъдеща столица. Алиансът на Ганц също призовава за продължаване на контрола в Йорданската долина и за запазване на еврейските селища в Западния бряг. ООН определя селищата за незаконни, но Израел отказва да се съгласи.  Израелската партия на труда, която договори мирното споразумение с палестинците през 90-те години, е загубила подкрепата си сред избирателите. В Израел има 6,3 милиона избиратели, като социалните, етническите и религиозните групи, към които принадлежат, могат да са значим фактор за победата на изборите.  Ултраортодоксалните евреи (\"харедите\") са над един милион, като те обикновено се вслушват в съветите на равините си преди да гласуват. Сега обаче повечето подкрепят големите десни партии в страната. Едно от основните искания на крайнорелигиозните жители на Израел е да им бъде осигурена военна повинност, като този въпрос ще бъде повдигнат в следващия парламент.  ЕС: Източен Йерусалим е палестинска столица Израелците от арабски произход съставляват около една пета от населението, но според проучванията едва половината от тях смятат да гласуват. Арабският електорат масово участва на изборите през 2015 г., когато четири арабски партии съставиха коалицията \"Общ списък\". Тя зае 13 места в Кнесета. Преди предстоящото гласуване обаче коалицията се разпадна. Лидерът на ултранационалистическата либертарианска партия \"Зехут\" Моше Фейлин може да се окаже ключов при съставянето на коалиционно правителство - според проучвания той може да спечели четири места в парламента. Фейлин заяви, че няма предпочитания между Нетаняху и Ганц. Един от любопитните му призиви е за легализирането на канабиса. Програмата му обаче е \"многоцветна\". Той поддържа твърда линия срещу палестинците и желае те да бъдат принудени да емигрират от Западния бряг и Газа. Израел удари бази на палестински екстремисти в Газа Лидерът на \"Зехут\" също настоява да бъде построен трети еврейски храм на спорната свещена земя в Йерусалим, която е позната на евреите като Храмовия хълм, а на мюсюлманите - Харам ал-Шариф. На това място е разположена джамията Ал-Акса. Разследват Нетаняху за корупция Мрежа от фалшиви акаунти в \"Туитър\" помага на Нетаняху преди изборите на 9 април Предсрочни парламентарни избори в Израел през април 2019 г. Тръмп призна израелския суверенитет над Голанските възвишения  Израелски политик иска анексия на Газа и Западния бряг ЕС: Източен Йерусалим е палестинска столица Израел удари бази на палестински екстремисти в Газа", "date": "2019.04.08", "title": "Какво трябва да знаем преди изборите в Израел"}
{"url": "http://clubz.bg/81569-rusiq_debne_nato_v_cherno_more", "text": "Разузнавателни и ударни кораби, както и брегови ракетни комплекси на руския Черноморски флот, са поставени на дежурство във връзка с учението на кораби от НАТО в Черно море. Това съобщи днес на пресконференция Националният център за управление на отбраната на Руската федерация към министерството на отбраната в Москва, предаде ТАСС. С оглед на бързо реагиране при евентуални непредвидени ситуации Черноморският флот изпълнява \"комплекс от мерки за контрол над действията на корабите от НАТО\". В определени зони от акваторията дежурят разузнавателни кораби, корабни ударни групи, брегови ракетни комплекси \"Бастион\" и \"Бал\", самолети от морската авиация, посочиха руските военни. Русия против намерението на НАТО да увеличи присъствието си в Черно море Днес в югозападната част на Черно море започнаха маневри на НАТО под името SEA SHIELD 2019. В учението участват кораби и авиация от САЩ, България, Гърция, Канада, Холандия, Румъния и Турция, които взаимодействат с представители на въоръжените сили на Грузия и Украйна, напомня ТАСС. САЩ и НАТО разширяват военното си присъствие в Черно море Обединеното военноморско командване на НАТО - МАРКОМ, е изпратило за участие в учението постоянната групировка SNMG-2 (Standing NATO Maritime Group-2), действаща в Черно море от 28 март 2019 г., която включва кораби от България, Канада, Холандия, Румъния и Турция, съобщава БТА. САЩ и НАТО разширяват военното си присъствие в Черно море", "date": "2019.04.08", "title": "Русия дебне НАТО в Черно море"}
{"url": "http://clubz.bg/81570-zashto_ungarski_pevci_se_samoopredeliha_kato_afroamerikanci", "text": "Държавната унгарска опера намери начин да заобиколи изискването операта „Порги и Бес“ на Джордж Гершуин да е с изцяло чернокож актьорски състав – певците са поканени да подпишат документ, според който се идентифицират като афроамериканци, съобщава „Гардиън“. За пръв път спектакълът се игра преди година в Унгария и още тогава доведе до спорове с наследниците на творчеството на Гершуин. Според тях, операта трябва да се изпълнява само от чернокожи певци. Въпреки това, шоуто се върна в афишите с още шест представления, първото от които осъществено на 5 април. Различни унгарски медии твърдят, че оперният театър използва нелегални версии на музикалните произведения, тъй като не са получили разрешение да играят операта с бели певци. Междувременно, унгарският сайт „Индекс“ разкри, че дни преди спектакъла на 5 април актьорите са били поканени да подпишат документ, който гласи: Повечето певци са сложили подписа си под твърдението и докато за управата на оперния театър това е просто шега, някои от участниците наистина са били разтревожени, че неподписването на документа може да навреди на бъдещата им кариера, твърди източникът на „Индекс“. В програмата за месеца, раздавана във фоайетата, червена линия под заглавието на Гершуин не крие проблемите с наследниците на композитора. Оправданието на оперния театър е, че в държава като Унгария спазването на изискването за изцяло чернокож състав на практика ще означава, че мюзикълът е невъзможен за изпълнение. Аргументът спечели много унгарци на своя страна. Освен това дебатът се превърна в част от културната война срещу либерализма, превърнал се в мръсна дума в Унгария на Виктор Орбан. Силвестър Оковач, директор на оперния театър, отказва коментар пред „Гардиън“ за подписаните документи и твърди, че казал всичко пред „Индекс“. Отговорите му пред медията всъщност са серия от въпроси, които той задава на изданието, сред които:  ,  , както и  Оперният театър влезе в новините с подобен скандал и миналата година – тогава 15 представления на мюзикъла „Били Елиът“ бяха отменени, след като някои медии предупредиха, че  .", "date": "2019.04.08", "title": "Защо унгарски певци се самоопределиха като афроамериканци"}
{"url": "http://clubz.bg/81579-mej_moli_merkel_i_makron_za_nova_otsrochka_na_brekzit", "text": "Британската министър-председателка Тереза Мей ще се срещне утре поотделно с германската канцлерка Ангела Меркел и с френския президент Еманюел Макрон в последен опит да предотврати Брекзит без сделка, съобщи днес говорителка на “Даунинг стрийт” 10. Мей ще лети последователно до Берлин и до Париж, за да склони ЕС да отложи повторно Брекзит до 30 юни. Тя иска още време, за да убеди британския парламент да одобри споразумението между нея и 27-те, което той вече три пъти отхвърли. Разговорите са в навечерието на извънредна среща на върха по темата, която е насрочена за сряда вечер в Брюксел. Ако там Мей не получи исканата отсрочка, Обединеното кралство трябва да напусне ЕС без сделка в полунощ на петък срещу събота (12 срещу 13 април 2019 г.). Мей е в преговори с лидера на лейбъристката опозиция Джереми Корбин върху вариант на споразумение, за което тя би гласувала заедно с депутатите на управляващите консерватори, които все още подкрепят правителството си. Тези преговори обаче още не са произвели резултат, а лидерите на 27-те заявиха на Мей, че очакват тя да им представи ясен план, за да се съгласят на нова отсрочка. Тя би означавала, че Обединеното кралство трябва да проведе избори за Европейски парламент. Миналата седмица председателят на Европейския съвет Доналд Туск призова ЕС - 27 да дадат на Обединеното кралство \"гъвкава отсрочка\" до 12 месеца, в която неговите политици да намерят съгласие за изход от кризата. Досега дълбоко разделената Камара на общините отхвърли споразумението на Мей и в същото време забрани Обединеното кралство да напуска ЕС без споразумение. Налице сега е ясен избор между възможностите Великобритания да напусне ЕС съюз със сделка или изобщо да не го напусне, заяви Мей в специално видеообръщение в неделя. В същото време днес един от твърдите брекзитър, Марк Франсоа, поиска \"неофициален, показателен\" вот на недоверие срещу Мей преди европейската среща на върха, който няма за цел да свали министър-председателката, а да убеди ЕС да отхвърли искането й за отсрочка. Мей оцеля във вот на недоверие в собствената й партия на 16 януари. ", "date": "2019.04.08", "title": "Мей моли Меркел и Макрон за нова отсрочка на Брекзит"}
{"url": "http://clubz.bg/81581-bfs_prizovava_za_uvajitelno_povedenie", "text": "Българският футболен съюз разпространи обръщение, в което призовава за  Позицията е публикувана  Не е ясно какво точно е продиктувало декларацията. Факт е, че след всеки кръг има тежки думи към съдии и опоненти, най-вече от страна на треньори и клубни босове, но те са обичайна практика в българския футбол от десетилетия.", "date": "2019.04.08", "title": "БФС призовава за уважително поведение"}
{"url": "http://clubz.bg/81576-izkustveniqt_intelekt_pomaga_za_lechenieto_i_zasicha_izmami", "text": "Еврокомисията представи днес етичните насоки за работата на изкуствения интелект. Те са очертани от работна група, в която са участвали независими експерти от университетските среди, бизнеса и гражданското общество, съобщи еврокомисарят по цифровата окономика и общество Мария Габриел. Изкуственият интелект - по-надежден в откриването на рака на маточната шийка Прилагането на изкуствения може да донесе значителни ползи на сфери като здравеопазването, енергийното потребление, автомобилостроенето, земеделието, опазването на околната среда и управлението на финансите. Той може да помогне за засичането на измами и киберзаплахи, както и да позволи на правоприлагащите органи да се борят по-ефективно с престъпността. Подходът на ЕК е от три стъпки –  , и  . Той трябва да спазва всички прилагани закони и регламенти, както и редица изисквания. Специални списъци с оценки ще имат за цел да спомогнат за удостоверяване на прилагането на всяко едно от ключовите изисквания. Работата по насоките продължава с пробен срок за тяхното приложение. Предвижда се догодина да бъде направена оценка на постиженията. И въз основа на нея ЕК ще предложи следващите стъпки.", "date": "2019.04.08", "title": "Изкуственият интелект помага за лечението и засича измами"}
{"url": "http://clubz.bg/81567-libiq_voenen_podkrepqn_ot_moskva_i_kajro_opitva_da_prevzeme_tripoli", "text": "Войските на командира Халифа Хафтар са пред Триполи, водят боеве да превземат столицата Триполи и да свалят международно признатото правителство на богатата на петрол Либия начело с министър-председателя Файез ас Сарадж, предават днес световните агенции. Най-малко 32 души са убити и 50 са ранени от началото на офанзивата, съобщава либийското министерство на здравеопазването, цитирано от БТА. Либийската национална армия (ЛНА) на Хафтар, който вече се нарича “маршал” (доскоро беше генерал) съобщава, че са убити 14 нейни бойци. Воюващите не откликнаха на призив на ООН и на ръководителката на европейската дипломация Федерика Могерини за двучасово прекратяване на огъня. Близо до Триполи вчера имаше ожесточени сражения между правителствените войски и силите на Хафтар, предаде агенция Франс прес. Международните поддръжници на Хафтар, главно Египет, Саудитска Арабия и Обединените арабски емирства, пише “Гардиън”. Австрийската външна министърка Карин Кнайсъл заяви днес в Люксембург, че войските на либийския военачалник Халифа Хафтар имат политическата и военна подкрепа на Египет, предаде ТАСС, цитирана от БТА. Според нея трябва да се окаже подкрепа за легитимността на това правителство, което е в трудна ситуация, така че да не бъде свалено от власт. Той  посочва, че за американците не е изгодно в Либия да дойде на власт местното армейско ръководство, защото зад него стои Русия. Предвиждайки изострянето, те вече изтеглиха от Либия своя контингент по съображения за сигурност, както съобщи на 7 март Африканското командване на въоръжените сили на САЩ, напомня Попов. В Либия има непрекъснати сражения между различни въоръжени групировки след падането на режима на Муамар Кадафи през 2011 г. Хафтар, чиято база е в източния град Бенгази, се надява да обедини повечето от тях, за да свали със сила международно признатото правителство.  ", "date": "2019.04.08", "title": "Либия: Военен, подкрепян от Москва и Кайро, опитва да превземе Триполи"}
{"url": "http://clubz.bg/81572-matej_kazijski_kazal_ne_za_zavryshtane_v_nacionalniq", "text": "Матей Казийски е отказал предложението на новия селекционер на волейболните национали Силвано Пранди да се завърне в тима, заяви италианецът при официалното си представяне в София. Той се завръща на поста, след като преди години беше начело на \"лъвовете\". И е поредният, направил опит да върне Казийски, който напусна селекцията през 2012 г. Пранди обясни, че тази година голямата цел е класиране на олимпийските игри в Токио догодина. Квалификацията ще бъде през лятото. България е домакин на турнира (9-11 август) и ще спори с Бразилия, Египет и Пуерто Рико. Националите започват на Евроволей срещу Гърция След това има Европейско във Франция, Белгия, Холандия и Словения. Той каза, че ще има няколко асистенти. Поканил е в щаба си бившия разпределител Андрей Жеков: Силвано Пранди се завръща начело на волейболистите Силвано Пранди не пропусна да каже, че се чувства \"наполовина българин\". Силвано Пранди се завръща начело на волейболистите", "date": "2019.04.08", "title": "Матей Казийски казал \"не\" за завръщане в националния"}
{"url": "http://clubz.bg/81563-sydyt_osvobodi_serebrennikov_ot_domashniq_arest", "text": "Съдът пусна под гаранция известния руски театрален и филмов режисьор Кирил Серебренников.  Художественият ръководител на центъра \"Гогол\" беше под домашен арест от 23 август 2017 г., съобщава руската редакция на Би Би Си. Задържането на Кирил Серебренников, режисьор с много награди, предизвика бурни протести в и извън страната и съмнения, че той е бил задържан заради критиките си към ролята на държавата и църквата в руското общество. Творци определиха обвинението към твореца като поредната репресия срещу „различните гласове“ в Русия Арестуван, Серебренников режисира опера в Цюрих Обвиненията към него бяха, че е ръководил криминална група, която е източила поне 68 млн. рубли или 1,15 млн. долара от държавни фондове. Серебренников не се е признал за виновен. Разрешиха на Серебренников 2 часа разходка в квартала Кирил Серебренников е прочут с работата си на сцената и екрана. Директор е на центъра „Гогол“ – прогресивен експериментален театър, посещаван от либерални московчани. Театърът е известен със съвременни продукции, които третират политически и сексуални теми – рядкост на сцената в Москва. Арестът на Серебренников през август 2017 г. бе показен – по време на снимки на документален филм за съветската попзвезда Виктор Цой в Санкт Петербург. Рeжисьорът беше ескортиран до Москва.  Режисьорът бе задържан за пръв път от следователите през май 2017 г. и разпитан като свидетел по дело за измама в центъра „Гогол“ – за изразходване на средства, дадени за спектакъла „Сън в лятна нощ“, който не бил игран. За да докаже, че това не е истина, екипът даде на следователите рецензии за спектакъла, излезли в медиите – но те не бяха приети като доказателствен материал. През 2017 г., малко преди да бъде арестуван режисьорът спектакълът му, посветен на живота на легендарния балетист Рудолф Нуреев, бе свален преди премиерата в Болшой театър. Официално причината за спирането бе, че представлението не е готово, но според слухове театърът е бил подложен на натиск да свали балетния спектакъл заради репутацията на Серебренников и откритото показване на хомосексуални взаимоотношения в продукцията. Разрешиха на Серебренников 2 часа разходка в квартала", "date": "2019.04.08", "title": "Съдът освободи Серебренников от домашния арест"}
{"url": "http://clubz.bg/81562-plamen_mirqnov_g_n_premier_pokanete_i_men", "text": "Управителят на \"Артекс\" Пламен Мирянов изпрати писмо до премиера Бойко Борисов, с което настоява за среща във връзка с проекта \"Златен век\", след като строителството на небостъргача бе спряно именно от Борисов. Писмото е във връзка с това, че днес премиерът прие част от членовете на Инициативен комитет \"Лозенец\", който протестира срещу градежа на \"Златен век\" - Никола Вапцаров, Мариан Башур и Войслав Тодоров.  В нея участваха и столичният кмет Йорданка Фандъкова, главният архитект на София Здравко Здравков и министърът на регионалното развитие и благоустройството Петя Аврамова. Поканени бяха и заместникът на Аврамова Валентин Йовев, който има лично касателство по казуса, както и директорът на ДНСК Иван Несторов. Поправката \"Артекс\" не била поправка \"Артекс\". Съдът решава за \"Златен век\" След срещата стана ясно, че в понеделник на \"Артекс\" ще бъде връчана заповед за спиране на строежа на небостъргача с мотива, че няма презаверено строително разрешително. Това се случва, след като от ДНСК, както и от Министерство на регионалното развитие и благоустройството в лицето на зам.-министър Валентин Йовев, твърдяха, че градежът няма проблем със същото това разрешително. Затова и сега Мирянов пише до Борисов, като към писмото е приложена хронологията по реализирането на проекта \"Златен век\", която от компанията нееднократно вече изнесоха като данни. Архитектът, който се прочу като организатор на хорото в едно от Седемте рилски езера, заради което си навлече общественият гняв, както и този на екоинспекцията, посочва, че от ИК \"Лозенец\" уронват престижа не само на ръководената от него компания, но и на институциите.  \"Артекс\" отговаря: \"Златен век\" е с разрешение за строеж до 2020 г. Ето какво пише още управителят на \"Артекс\": \"Артекс\" отговаря: \"Златен век\" е с разрешение за строеж до 2020 г.", "date": "2019.04.08", "title": "Пламен Мирянов: Г-н премиер, поканете и мен"}
{"url": "http://clubz.bg/81564-rusiq_atakuva_gps_sistemite_na_vragovete_si", "text": "Изследователи от базирания във Вашингтон мозъчен тръст C4ADS обявиха, че всеки път, когато Владимир Путин се приближи до пристанище, настъпва смущение в GPS системите на закотвените кораби.  Новата Желязна завеса Според нов доклад на експертите за сигурност феноменът загатва, че руският президент пътува с мобилно устройство, което изкривява сигналите на системите за глобална навигация. Нещо повече - Москва ги манипулира в много по-голям мащаб, от колкото се смяташе преди. За да подкопае военното превъзходство на Запада в прецизните оръжия, Кремъл извършва мащабни инвестиции в радиоелектронната война, като значително увеличава способността си да нарушава комуникацията на съперниците си. Според специалиста Москва вярва, че радиоелектронната война .  Могат ли руснаците да победят армията на САЩ? Русия използва за първи път тези технологии в Украйна и Сирия, като заглушава сигналите от радиата, GPS системите и радарите. Американските командири в Сирия са изказвали недоволство от   и армията на САЩ прави опити да подобри възможностите си в същата сфера. Охраната на руския президент използва на пръв поглед нелогичен подход, за да предотврати опитите за убийство на Путин чрез дронове. Устройството, което пътува с Путин, имитира обикновените GPS сигнали и доставя на получателя лъжлива информация за намиращи се в околността летища. Изборът на местни летища не е случаен - повечето дронове са програмирани с механизъм, който ги принуждава автоматично да се приземят, когато навлязат във въздушното пространство на летище. Или до въпростното устройство. Страхът на президента е оправдан - миналата година Николас Мадуро оцеля, след като дронове изстреляха експлозиви срещу него. Мадуро обвини Колумбия, крайнодесни, че се опитали да го убият (ВИДЕО) Но технологиите на Русия имат и странични ефекти. През септември 2016 г. Путин пътува до Керченския проток с премиера Дмитрий Медведев, за да наблюдава строежа на мост на стойност 4 милиарда долара. Кораби в околността, които отчасти разчитат на GPS системи, започнаха да докладват, че руските лидери се намират на летище \"Симферопол\" - на 125 мили от мястото. Две години по-късно Путин се завърна в Керченския проток, за да води конвой от строителни превозни средства по новопостроения мост. Плавателните съдове в региона отново бяха объркани - този път Путин се озова на летище \"Анапа\" в Русия. Напрежение между Русия и Украйна в Керченския проток (СНИМКИ, ВИДЕО) В периода февруари 2016 г. и ноември 2018 г. мозъчният тръст С4ADS е успял да докаже 9 883 случаи на \"измама\", които са въздействали на 1 311 плавателни съдове. Това демонстрира, че рускатата радиоелетронна война е много по-разпространена и безразборна от колкото преди се смяташе. Това е минималният брой случаи на измами на GPS системи, тъй като са анализирани само един вид системи. Докладът на C4ADS се фокусира върху морските сигнали, тъй като те са най-лесно достъпни. Много цивилни системи, които не разкриват местоположението си, също са били повлияни от устройствата на Русия. По-голямата част от засегнатите плавателни съдове са се намирали в районите на Крим, Сан Петербург, Москва, Владивисток и руските военни бази в Сирия. Русия: САЩ създават квазидържава в Сирия C4ADS също докладва използването на подобни устройства край официални руски резиденции и неофициални правителствени сгради, включително в т.нар. \"Дворец на Путин\" на Черно море. Според мозъчния тръст устройствата функционират почти през цялото време. По време на миналогодишните учения на НАТО в Скандинавския полуостров пилоти докладваха, че са изпитали проблеми с GPS системите си. НАТО започна \"Единен тризъбец\" до Русия Норвежките спецслужби по-късно откриха, че за смущенията носи отговорност руската армия. Русия не е единствената държава, която смущава сигналите на GPS системите. Тази година Вашингтон предупреди, че ще извършва подобни учения, които могат да въздействат на огромна част от югоизточните щати. Не се знае какви технологии използват американските спецслужби, за да защитават лидерите на Америка срещу атаки от дронове.  Експерти по националната сигурност от години алармират колко лесно може да се въздейства на системите за локализиране и не се знае дали производителите им взимат мерки, за да ги направят по-непробиваеми. Системите за глобална навигация са станали повсевместни в съвременната икономика, внедрени са в смарфоните, колите и промишлените системи за контрол.  С изобретяването на софтуерните радиостанции смущаването на сигналите от GPS системите става все по-лесно и евтино. Според C4ADS цената на подобно устройство е около 350 долара - до преди няколко години бе 10 000 долара. Вече може да се открият примери за подобни явления. През 2015 г. представители на американското правителство предупредиха, че дронове по границата на САЩ и Мексико са изпитали смущение на GPS системите, които вероятно са дело на местни наркокартели.   Могат ли руснаците да победят армията на САЩ? Мадуро обвини Колумбия, крайнодесни, че се опитали да го убият (ВИДЕО) Напрежение между Русия и Украйна в Керченския проток (СНИМКИ, ВИДЕО) Русия: САЩ създават квазидържава в Сирия НАТО започна \"Единен тризъбец\" до Русия", "date": "2019.04.08", "title": "Русия атакува GPS системите на враговете си"}
{"url": "http://clubz.bg/81565-sled_12_g_na_vlast_panajot_rejzi_vremenno_ne_e_kmet_na_sozopol", "text": "Спецсъдът очаквано отстрани временно от длъжност кмета на Созопол Панайот Рейзи и главния счетоводител на общината Златка Мусева, съобщи Нова тв. Кметът на Созопол: Наесен ще се кандидатирам пак Магистратите са съгласни с доводите на прокуратурата, че, ако са на поста, и двамата могат да попречат на разследването. Сред истинска канонада срещу кметове от различни точки на страната от страна на спецпрокуратурата, Рейзи е поредният с обвинение - в случая заради договори за строително-ремонтни работи на стойност около 2 млн. лв.  След 12 години на власт - прокурорско обвинение срещу Панайот Рейзи Според БНР мотивите само на днешното дело - за отстраняването, са 66 страници. Заседанието започна с искане на защитат  Според адвоката на Рейзи и Мусева, спецсъдът не е компетентен да го гледа, защото разследването се води от Софийската градска прокуратура и докато не се стигне до внасяне на обвинителен акт, то ще е от компетентността на Софийския градски съд. Прокуратурата не се съгласи, съдът също и започна делото по същество, като адвокатът на двамата се опита да обезсмисли отстраняването,  Прокуратурата с обвинения и за съучастници на созополския кмет Рейзи Според прокуратурата Рейзи и Мусева в съучастие с още едно лице са източили близо 2 милиона лева от общинския бюджет, като парите, предназначени за ремонти и строителство, отивали не при фирмата - изпълнител, а у частно лице. По делото трябва да бъдат разпитани много от подчинените на двамата и затова, според прокуратурата, ако останат на позициите си, те ще повлияят на техните показания. С това не се съгласиха нито Рейзи, нито Мусева и поискаха съдът да откаже на прокуратурата да ги отстрани от длъжност. След 12 години на власт - прокурорско обвинение срещу Панайот Рейзи Прокуратурата с обвинения и за съучастници на созополския кмет Рейзи", "date": "2019.04.08", "title": "След 12 г. на власт: Панайот Рейзи временно не е кмет на Созопол"}
{"url": "http://clubz.bg/81566-korneliq_ninova_s_novi_kritiki_kym_prokuraturata", "text": "За пореден път в последните седмици лидерът на БСП Корнелия Нинова се изказа критично за работата на прокуратурата. В миналия парламентарен мандат БСП не подкрепи промените в Конституцията, с които се предлагаше професионалната квота във ВСС да има по-голяма тежест при контрола върху дейността на прокуратурата. Днес преди заседанието на КСНС обаче Нинова инициира разговор за промяна в правомощията на главния прокурор и налагане на съдебен контрол върху актовете на прокуратура, които досега не подлежат на такъв, защото по думите ѝ се създават условия за произвол на прокуратурата по определени дела и субективни решения по тях.  От БСП станаха особено критични към прокуратурата, след като тя започна разследване срещу Елена Йончева за пране на пари. Нинова поиска още да бъде написан нов антикорупционен закон. Според нея сегашният закон е писан набързо и очевидно не работи. Тя смята, че в антикорупционния орган трябва да работят хора, които не са свързани с политическите партии и не са зависими икономически. Заседанието на КСНС е посветено на борбата с корупцията по високите етажи на властта.  Нинова иска също правила за избор на двамата европейски прокурори, които трябва да работят в България. Лидерът на \"Атака\" Волен Сидеров бе резервиран към идеите на Нинова", "date": "2019.04.08", "title": "Корнелия Нинова с нови критики към прокуратурата"}
{"url": "http://clubz.bg/81573-glavniqt_sekretar_na_dsb_vyrnal_imeto_na_dqdo_si_lejal_v_belene", "text": "Главният секретар на ДСБ Емил Мачиков отговори с пространо писмо на разследване на телевизия \"Европа\" и сайта breaking.bg, в което се твърди, че под фамилно име Илиев той е бил търсен за измама на свой съдружник в имотен бизнес. Но не е бил открит. Разследването обвързва двата факта - смяната на име и гражданските дела, заведени от съдружника, чийто адвокат заявява, че е бил измамен с пари за строителство на две кооперации в квартал \"Манастирски ливади\".  ТВ \"Европа\" с разследване срещу главния секретар на ДСБ Представителят на тъмносинята партия на първо място обяснява как и защо през голяма част от живота си е бил с фамилия Илиев, каквато и до днес носи баща му и защо през 2013 г. я сменя. Всъщност той възстановява третото име на дядо си - Радко Илиев Мачиков, който по времето на комунизма е лежал в лагера \"Белене\" - защото е бил активист на БЗНС-Никола Петков. Братът на дядо му е бил убит от комунистите \"без съд и присъда\", а представителите на рода Мачикови са били преследвани от народната власт, става ясно от писмото. През 1958 г. дядото взима решение бащата на Емил - Иво, тогава 16-годишен - да бъде вписан в регистрите като Илиев, а не като Мачиков - в опит да го предпази от преследване през годините напред. През 2013 г. внукът възстановява автентичната си фамилия по законовия съдебен ред. Той припомня, че няма как промяна на фамилия по съдебен ред да е с цел укриване, при положение, че всички останали лични данни са си все същите и дава пример, че и огромният процент от омъжените жени в България са със сменени фамилни имена.  За твърденията за измама на съдружник в компанията \"Здравец Инжеренинг\" ООД Мачиков заявява, че \"реалните факти за строителната ми дейност преди повече от десетилетие нямат нищо общо с представените клевети\" , пише още Мачиков.  Самото му писмо започва с обяснение, че по принцип не отговаря на \"опити за компромати на жълти издания или провокации от страна на представители на пропагандната машина на властта\". Този път нарушава това, защото атаката този път е засяга  По думите му атаката идва от .  Писмото на Емил Мачиков завършва с послепис: В писмото няма отговор само на твърдението, че през даден период Мачиков е живял в чужбина, преди да се прибере и да започне да се занимава с политика в ДСБ. Пълния текст на отговора може да бъде прочетен във фейсбук профила на главния секретар на ДСБ:  \n\t", "date": "2019.04.08", "title": "Главният секретар на ДСБ върнал името на дядо си, лежал в \"Белене\""}
{"url": "http://clubz.bg/81550-tv_evropa_s_razsledvane_sreshtu_glavniq_sekretar_na_dsb", "text": "Разследване срещу главния секретар на ДСБ Емил Мачиков пусна тази сутрин Телевизия \"Европа\" в съвместна работа със сайта Breaking.bg. В материала се разказва как Мачиков е сменил фамилното си име си преди години, което е било Илиев, след като е бил търсен по съдебен ред от съдружник в строителна фирма заради измама. Става дума за граждански дела, но се твърди, че е имало и досъдебно производство в последствие. Главният секретар на ДСБ върнал името на дядо си, лежал в \"Белене\" Историята започва от 2006 г., когато, според двете медии Емил Ивов Илиев се запознава с живелия в Германия Константин Мавродийски. Следва сключване на договор с компанията на Константин Мавродийски „Кристиан 98“ ЕООД и създаване на съвместно дружеството „Здравец инженеринг“ ООД. На второто дружество управител е Илиев. Той е и собственик на 90% от капилата на фирмата, която трябва да изгражда два строителни обекта в столичния квартал „Манастирски ливади“ – „Здравец 1“ и „Здравец 2“. Според разследването технически директор на строежите е бащата на Емил – Иво Илиев.  Разказът продължава Борислав Вълчев, адвокат на Константин Мавродийски.  През 2008 г. Константин Мавродийски, в качеството си на управител на фирмата „Кристиан 98“ ЕООД и съдружник в „Здравец инженеринг“ ЕООД, отправя последно предупреждение към Емил Илиев. Според Мавродийски става дума за отклоняване на средства от фирмения капитал за други дейности - например 420 000 лв. фирмен капитал е използван за извършване на основен ремонт на апартамент на ул. „Гурко“ 25 в София, комплексно саниране на фасадата на 5 етажна сграда на същия адрес и ремонт на вила, намираща се в село Коняво, област Кюстендил. Следващото твърдение е, че отново с фирмен капитал е закупен луксозен джип на лизинг, чиято стойност с лихвите надхвърля 200 000 лв., което се случва след като Мавродийски прехвърля първите суми за строежите „Здравец 1“ и „Здравец“ 2.  В крайна сметка през август 2010 г. Емил Илиев е изключен от дружеството на заседание, на което не присъства той, а го представлява баша му. Проверка на Клуб Z показа, че на посочения адрес в София е бил офисът на \"Здравец Инженериг\" ООД към 2010 г. Лице с име, съвпадащо с това на адвоката от разследването, е купило дял на \"Кристиан 98\" ЕООД от \"Здравец Инженеринг\" ООД през 2011 г. Фирмата е обявена в несъстоятелност през 2015 г. Ето какво още казва адвокат Вълчев пред ТВ \"Европа\": Според съвместното разследване на двете медии компания \"СК-13 финанс\" завежда дела срещу \"Здравец Инженеринг\" заради сключени от Илиев предварителни договори за покупка на апартаменти в строящите се сгради. В случая делата били заведени срещу Мавродийски след изключването на Илиев от фирмата. Тези дела текат и до днес. Повява се и твърдение, че с излизането на Илиев от касата на дружеството са изчезнали и пари -  370 000 лв. За това адвокат Вълчев твърди:  Версията защо Илиев не е могъл да бъде открит е, че е бил в чужбина. През 2013 г. той променя фамилното си име от Илиев на Мачиков. След това започва да се занимава с политика - като става част от ДСБ.  ", "date": "2019.04.08", "title": "ТВ \"Европа\" с разследване срещу главния секретар на ДСБ"}
{"url": "http://clubz.bg/81575-nfsb_otiva_na_evrovota_s_patrioti_za_valeri_simeonov", "text": "Една от неяснотите около съвместното явяване на \"Обединените патриоти\" (или по-скоро неявяване) на изборите за Европейски парламент отпадна.  От НФСБ обявиха, че внасят документите си за евровота в коалиция със Средна европейска класа, а явно като запазена марка за привличане на повече избиратели името на формацията ще е персонализирано - коалиция \"Патриоти за Валери Симеонов\". Средна европейска класа на Георги Манев е партия, която действа по-активно на местно ниво в Бургас, и е коалиционен партньор на НФСБ в Общинския съвет на града. За парламентарните избори през 2017 г. тя беше част от коалицията \"Обединени патриоти\".  Драмите в \"Обединени патриоти\" и формата на тяхното явяване на евровота мина през няколко етапа. През вариант, в който ВМРО и НФСБ се явяват заедно, но без \"Атака\", за да парират желанието на Волен Сидеров да оглави общата листа (нещо, което той винаги е отричал), през ухажването от страна на Бареков за предизборен съюз с \"Атака\" и най-вече през множество взаимни обвинения. Валери Симеонов: Вече виждам по билбордове образа на Джамбазки Из конгреса на ВМРО: война на световете и \"очертаващо се\" общо явяване на вота Из конгреса на ВМРО: война на световете и \"очертаващо се\" общо явяване на вота", "date": "2019.04.08", "title": "НФСБ отива на евровота с \"Патриоти за Валери Симеонов\"  "}
{"url": "http://clubz.bg/81571-krajnodesnite_v_es_vyv_vyzhod_no_razedineni", "text": "Италианският вицепремиер Матео Салвини изпраща текстове с усмивки на френската крайнодясна лидерка Марин Льо Пен и публикува селфита с австрийския крайнодесен политик Хайнц-Кристиан Щрахе. Ликът на лидера на италианската крайнодясна партия \"Лига\" сияе на големи екрани на митинги на десницата от Прага до София. Салвини, чиито позиции са подсилени от собствения му успех и умората на избирателите от партиите от основното течение, се опитва да изгради мостове преди изборите на 26 май за Европейски парламент - законодателното събрание на Европейския съюз. На фона на очакванията, че двата най-големи политически блока ще загубят своето комбинирано мнозинство, той и други крайнодесни лидери се надяват да създадат опозиционен, евроскептичен съюз с достатъчно места в парламента, за да спира или задържа законодателство. Когато обаче Салвини започне днес в Милано своята кампания за изборите, ще присъстват представители на само три, сравнително малки крайнодесни европейски партии. Льо Пен няма да бъде там. Нито ще има представители на управляващата в Полша партия \"Право и справедливост\" (ПиС) на Ярослав Качински. Салвини обещава много по-голям митинг следващия месец. Но отсъствието на Льо Пен и други водещи крайнодесни и националистически лидери говори за политическите различия и съперничества, които отдавна пречат на обединението на подобни групи. Крайнодесните лидери споделят широките идеологически цели за спиране на възприемания като либерален курс на ЕС и връщане на правомощия на столиците на държавите членки. Но те имат различия в други области, а опитът на бившия стратег на американския президент Доналд Тръмп Стивън Банън да действа като властови посредник между популистките групи в Европа се проваля.", "date": "2019.04.08", "title": "Крайнодесните в ЕС - във възход, но разединени"}
{"url": "http://clubz.bg/81554-popravkata_arteks_ne_bila_popravka_arteks_sydyt_reshava_za_zlaten_vek", "text": "Няма поправка \"Артекс\". Строителната компания изгражда 34-етажния си небостъргач \"Златен век\" без презаверено строително разрешително. Властите ще наложат възбрана на по-нататъчни действия, но последната дума ще има съдът. Това се разбра днес след среща на премиера Бойко Борисов с представители на Инициативния комитет \"Лозенец\" - граждани, които от години протестират срещу изграждането на небостъргача в квартала им. В нея участваха и столичният кмет Йорданка Фандъкова, главният архитект на София Здравко Здравков и министърът на регионалното развитие и благоустройството Петя Аврамова. Поканени бяха и заместникът на Аврамова Валентин Йовев, който има лично касателство по казуса, както и директорът на ДНСК Иван Несторов. Въпреки че прокуратурата би трябвало да проверява \"Златен век\" от април миналата година, резултат все още няма. Темата с небостъргача обаче стана актуална отново заради скандала с евтините жилища за властимащи, купени от \"Артекс\". След като стана ясно, че с луксозен имот от компанията се е сдобил и зам.-председателят на ГЕРБ Цветан Цветанов, който доскоро бе и председател на парламентарната група на партията, се появи версията за поправката \"Артекс\". Или облагодетелствала ли е ГЕРБ фирмата, когато депутати от партията предложиха и приеха през 2017 г. изменение в Закона за устройство на територията (ЗУТ), според което строителните разрешителни за определен тип сгради да важат не пет, а десет години. Разрешителното за \"Златен век\" е изтекло точно през 2017 г., като до ноември 2018-а компанията е имала \"буфер\" да поиска подновяването му, което тя не е направила, но продължава да строи. От самото начало становището на Столична община е, че разрешително за строеж няма. Становище на заместникът на Петя Аврамова Йовев обаче е казало друго - че \"Артекс\" може да продължи градежа (въпреки че становището на зам.-министърът няма никаква правна тежест). Първоначално подопечната на Аврамова дирекция за строителен контрол (ДНСК) обяви, че не е констатирала нарушения по отношение на строителното разрешително. След личната намеса на Борисов вече се оказа, че проблем има и той разпореди спиране на строителството. Така се стигна до срещата днес. Което идваше да каже, че вече не само ИК \"Лозенец\" и общината са на мнение, че строително разрешително няма, а и МРРБ. В резултат от срещата Вапцаров заяви, че комитетът спира с протестите си до връчването на заповедта за спиране на строежа. Очаква се това да се случи в понеделник. Архитект Здравков обаче разясни, че въпросната заповед (на ДНСК, б.р.) подлежи на съдебен контрол, така че \"Златен век\" ще замразен обект. ДНСК не откри проблем с разрешителното за небостъргача на \"Артекс\" Последното е любопитно, защото именно директорът на ДНСК арх. Иван Несторов обясняваше, че разрешителното е продължено автоматично заради това, че Здравков е издал през август 2018 г. заповед за \"съществено изменение в инвестиционния проект\". Тя обаче не засяга строителното разрешително. Пак след намеса на Борисов: спира строителството на \"Златен век\" Петя Аврамова обаче отказа да посочи ще понесе ли заместникът й Йовев отговорност за даденото от него становище. Пак след намеса на Борисов: спира строителството на \"Златен век\"", "date": "2019.04.08", "title": "Поправката \"Артекс\" не била поправка \"Артекс\". Съдът решава за \"Златен век\""}
{"url": "http://clubz.bg/81559-kpkonpi_otkri_s_2_mlrd_poveche_prichini_za_ataka_sreshtu_plamen_georgiev", "text": "Разкритията за терасата на Пламен Георгиев, шеф на Комисията за противодействие на корупцията и отнемане на незаконно придобито имущество (КПКОНПИ) се оказаха атака срещу самата комисия. Това става ясно от специална декларация, публикувана на сайта на комисията днес, малко преди началото на заседанието на Консултативния съвет за национална сигурност (КСНС) по темата за корупцията. КПКОНПИ откри с 2 милиарда повече причини от първоначалната оценка на Пламен Георгиев за атака от страна на политическа партия и двама олигарси срещу него. Той заяви преди седмица, че те са само 198 милиона. Шефът на КПКОНПИ ипотекирал тераса, която твърди, че не притежава В декларацията не се уточняват имена. Изтъква се, че в момента комисията проверява лице, приближено на политически лидер, което е извършило злоупотреби в качеството си на висш държавен служител. Имена отново не се споменават. Ето пълния текст на декларацията:", "date": "2019.04.08", "title": "КПКОНПИ откри с 2 млрд. повече причини за атака срещу Пламен Георгиев"}
{"url": "http://clubz.bg/81548-ucheni_prognoziraha_izmirane_na%C2%A0delfinite", "text": "Учени от Цюрихския университет и университета в Бристол, Англия, увериха, че е възможно скорошно измиране на делфините в резултат на глобалното затопляне, съобщава сп. \"Кърънт байолъджи\". Какво убива делфините - иска ли да знае държавата Било изследвано въздействието на климатичното затопляне през 2011 г. в западната част на Австралия върху размножаването на делфините. Специалистите установили, че повишаването на температурата с 4 градуса Целзий в Залива на акулите довело до гибелта на значителна част от морските водорасли, които са своеобразна основа на местната екосистема.  Поради тази причина след 2011 г. нивото на оцеляване на делфините се понижило с 12 процента. Намаляла и раждаемостта сред тези бозайници. Освен това специалистите регистрирали увеличена смъртност сред новородените и по-късно достигане до полова зрялост. При това делфините, които намират храна в морските дълбини, не пострадали толкова много от горещините.  Какво да правим, ако открием тяло на делфин По мнението на учените, заключенията им обаче дават нови поводи за безпокойство, защото, погледнато в дългосрочен план, повишаването на температурите може да доведе до измиране на тези животни.  Какво да правим, ако открием тяло на делфин", "date": "2019.04.08", "title": "Учени прогнозираха измиране на делфините"}
{"url": "http://clubz.bg/81561-ruskite_kapitali_bqgat_ot_kipyr", "text": "От 2015 г. до февруари тази година от кипърските банки са изтеглени руски капитали на стойност 5 милиарда евро, съобщава кипърският вестник \"Филелефтерос\", като се позовава на доклад на кипърската централна банка.  Всеки месец руски вложители изтеглят пари от Кипър и допринасят за изтичането на руските капитали от кипърската банкова система. Заради закриването на сметки от руски клиенти за един месец са изтеглени депозити за 93 млн. евро. \"Златните\" европейски визи носят €4,8 млрд. на Кипър и €25 млн. на България \n\tСпадът на руските капитали в кипърските банки за последната една година е 1,34 милиарда евро, а за последните две - 2,65 милиарда.  Намаляването на присъствието на руски вложители в кипърската банкова система изглежда, че е свързано с усилията на международно равнище за борба с прането на пари в ЕС.  Според данните на кипърската централна банка депозитите на руски граждани в края на 2013 г. са били 11,76 млрд. евро, като до февруари тази година са спаднали с 4,95 млрд. От 2015 г. до края на февруари 2019 г. изтичането на руски капитали от банките е 5 млрд. евро. През 2019 г. с интерес се очаква оценката на Комитета от експерти за оценка на мерките за борба с прането на пари и финансирането на тероризма към Съвета на Европа, известен като Мънивал (Moneyval). Това е така, защото Кипър е обект на критики както в Европа, така и от САЩ. В различни публикации в чуждия печат се появяват твърдения за движение на \"особени\" руски парични средства от и към Кипър, предаде БТА.", "date": "2019.04.08", "title": "Руските капитали бягат от Кипър"}
{"url": "http://clubz.bg/81557-tir_vozi_15_t_marihuana_no_shoforyt_izbqga", "text": "Един тон марихуана заловиха на граничен пункт „Калотина”. Наркотикът е бил скрит в тир, преминаващ транзитно през страната ни, съобщава бТВ. Любопитно е, че се издирва шофьор, избягал при акцията. Два камиона, шофирани от сръбски граждани, единия от които е , влизат в България от Сърбия. Пръв на пункта спира камионът, който по документи е натоварен с балатум и в който е открита марихуаната. Вторият камион спира след него. На пункта митничарите се усъмняват в първия камион и затова го пращат на рентгена, който е на около километър от мястото на граничния пункт. Шофьорът привидно тръгва натам. След него обаче шофира и вторият камион. По средата на пътя  както и документите. Така на рентгена всъщност спира вторият камион, който е абсолютно празен. Митничарите обаче се усъмняват в това и започват издирване на първия камион, който залавят около Сливница. Водачът обаче вече не бил там. Другият шофьор е задържан. Разследването продължава.", "date": "2019.04.08", "title": "ТИР вози 1,5 т марихуана, но шофьорът избяга"}
{"url": "http://clubz.bg/81541-machistite_vinagi_ostavat_suhi", "text": " сензационно разкрива, че едно от най-влиятелните произведения на изкуството “Фонтанът” (или писоарът) на Марсел Дюшан всъщност е създаден от жена. За авторка на творбата се посочва баронеса Елза фон Фрайтаг Лоринховен, приятелка на Дюшан, поетеса  и участничка в дадаистките сбирки. Тази конспиративна теория датира поне от две десетилетия, но поради многото ѝ слабости и липса доказателства, досега намираше място основно в по-маргинални медии. Появата ѝ в „Гардиън\" показва, че обществото вече се е променило достатъчно, за да я приеме с лекота. В последните години темата за изтритите жени от историята на изкуството бе заобичана от авторите на филми и булевардни романи. Няколко кино ленти като „Големи очи” (Ейми Адамс) или „Съпругата” (с Глен Клоуз) представят историите на жени, които са създавали произведенията, а мъжете им са ги подписвали и обирали славата. Това обикновено се е налагало поради предразсъдъците в обществото, че нежният пол не може да твори толкова добре, колкото силния. Безспорно е, че такива случаи има, безспорно е също така и че много жени са били съавтори на произведения, а са оставали в сянка. Но заедно с набирането на популярност, тази тема започна да създава нови предразсъдъци и стереотипи, които заплашват да се превърнат във вълна от реваншистки феминизъм. Доказателство за това е, че въпросната теория за писоара вече се издигна от маргинални издания до „Гардиън“, откъдето „разобличава” Дюшан и повтаря мантрите на радикалния феминизъм: Всъщност, авторитетът на жените в изкуството в последното десетилетие е повече от признат. Ако преди 10-20 години подобни слогани звучаха справедливо, днес те стоят дежурно и наизустено. На практика се превръщат в нов предразсъдък, който помага с лекота да се доверим на всякакви теории без доказателства. Затова и фейсбук  „полудя от радост” при появата на въпросната статия, която порядъчно захрани новите стереотипи. Тъй като едва ли има артист, който да е направил повече от Марсел Дюшан за жените в изкуството, тук ще се опитам да обясня накратко как стои въпросът с авторството на „Фонтана“.  През 1917 г. Обществото на независимите художници в Ню Йорк обявява, че ще приеме всяко произведение, което пристигне за общата изложба, ако артистът заплати таксата от 6 долара. Така „Независимите“ се опитват да провъзгласят свободата на изкуството от норми и ограничения. Заедно с останалите творби обаче, пристига и един писоар, обърнат наобратно, наречен „Фонтан” и подписан Р. Мут (R. Mutt). „Независимите” са поставени в шах – от една страна те вече са обявили, че ще приемат абсолютно всяка творба. От друга, знаят, че ги чака сериозен скандал, ако включат писоар в изложбата. Първо, произведението не е авторско, т.е. не е създадено от ръцете на артиста, а от занаятчийска фирма. Второ, самият обект – писоар - не е от тези, които обикновено се излагат на показ. Обществото на независимите подлага въпроса на гласуване и само с един глас повече „Фонтанът“ отпада от изложбата. Какво искат жените? Марсел Дюшан, който е председател на журито, напуска в знак на протест. Занася писоара в студиото на фотографа Алфред Щиглиц, снима го на фона на модернистичната картина на Марзден Хартли и след това писоарът изчезва. Остава само една снимка и историята за него, силно митологизирана, чиято цел е да предизвика дискусия за изкуството и неговото авторство. По-късно Дюшан започва да прави реплики на изчезналия писоар и тези реплики навеждат на мисълта, че може би той е човекът, който го е изпратил за изложбата. Самият Дюшан обаче никога не казва това. (Андре Бретон е този, който го обявява за автор на писоара през 1935 г.) Статията в „Гардиън“ твърди, че именно баронеса Елза фон Фрайтаг Лоринховен е изпратила фонтана. Безспорно Лоринховен е интересна артистка от кръга на дадаистите, поетеса, протопънкарка, която е била популярна най-вече със своите пърформанси. Статията се позовава на писмо на Марсел Дюшан до сестра му Сюзан, в което той разказва, че е получил писоар, създаден от жена, приела мъжки псевдоним - Р. Мут. Тук е мястото да кажем, че изкуствознанието не приема думите на Дюшан по един или друг повод за доказателство, тъй като е известно, че той умишлено е мистифицирал историите около произведенията (и това става по-късно характерна черта на концептуализма). Основното в случая е, че писоарът е трябвало да предизвика дискусия за това кой е създателят на едно произведение на изкуството и за целта е трябвало авторът на въпросния писоар да остане в тайна. Никакви други следи не водят към баронесата на практика. Нито преди, нито след това тя е използвала този псевдоним. Авторът на статията прави кански усилия да свърже името Мут с нея. В крайна сметка „открива”, че баронесата имала кучета, които обичала да разхожда,  а mutt означава „пес”. Оттук се стига до извода, че тя е  търсеният Р. Мут. (Все пак, не е ли странно една бунтарка дадаистка да си трае пред подобна манипулация? Срещу какво тогава по-точно се е бунтувала?) Трябва ли една жена да е гола, за да влезе в музей? Тъй като „Фонтанът“ е трябвало да предизвика дискусия за това кой е създателят на едно произведение на изкуството – дали е занаятчията или авторът на идеята, или този, които е направил снимката и пр., изкуствознанието е по-склонно да приема, че Мут идва от фирма за такива аксесоари JL Mott Ironworks. Самият Дюшан е споделял понякога, че писоарът може да е купен оттам. Статията обаче открива, че въпросната компания не е създала писоара от снимката на Щиглиц. Това е още едно доказателство, че Дюшан се е старал да мистифицира произхода на творбата непрекъснато. Интересното обаче е, че авторът на конспирацията вярва на Дюшан, когато пише, че произведението е дошло от жена, но не му вярва в други случаи. Точно това е начинът, по който конспиративното съзнание подбира фактите. Например статията също така твърди, че Дюшан е чакал до смъртта на фотографа Щиглиц – като евентуален свидетел, за да пусне чак през 1950 г. първите реплики на изчезналия писоар. Това не е вярно. Версия на писоара  е била включена още през 1935 г. в миниатюрната работа на Дюшан „Кутия в куфар”.  По този начин статията имплицитно обвинява Дюшан в умишлена кражба. Той се превръща в един злонамерен плагиат, който се спотайва и изчаква да умрат всички свидетели, за да „се възползва” от чуждите идеи. Но да се върнем на твърдението му, че авторът е жена. Марсел Дюшан умишлено е създавал това усещане у повечето си приятели. До голяма степен самият избор на обект – писоар - е критика именно на мачизма в изкуството. Адресът, от който е пристигнал писоарът, между другото, е на студиото на друга артистка и негова приятелка – Луис Нортън. Дюшан съзнателно оставя адреса да се вижда върху снимката на Щиглиц. Но самата Луис Нортън, която надживя Дюшан и почина през 1989 г. (на 98 години), никога не е давала и най-малък знак, че „Фонтанът“ е неин. Вероятно затова радикалните феминисти предпочитат да обърнат своите конспиративни теории към отдавна отишлата си баронеса, да опростят това деликатно произведение като го сведат до плагиатство и да повторят мантрата си – защо никога не сме чували за тази велика жена, докога ще ни изтриват от историята? Точно Дюшан не само не е изтривал жените от историята, а тъкмо обратното – непрекъснато е подчертавал тяхната роля. Още преди писоара, той кара сестра си Сюзън да надпише със своите ръце неговия първи   – „Поставка за бутилки”. През 1921 г. той възприема женски псевдоним – Роз Селяви (Еросът, това е животът) и обявява, че това е неговото алтер его. Една от най-известните му фотографии като Роз Селяви е направена от Ман Рей. На нея Дюшан е с женско палто, повдигайки с ръце мъхеста яка. Само че това не са неговите ръце. Специално за фотографията позират „ръцете” на Жермен Евърлинг, любовницата на друг артист - Франсис Пикабия. По този начин Дюшан отново подема темата за това кой е създателят – ръцете на занаятчията или авторът на идеята – и дали те винаги принадлежат на една и съща личност? Но по-важното е че ръцете са на жена, с което изключително провъзгласява ролята на жената в изкуството, дори в случаите, когато тя работи в симбиоза с любовника или съпруга си или като негово алтер его. Дюшан не е гей. Той приема женски псевдоним в знак на признание към жените в изкуството, които са били принудени да се крият дълго време под мъжки имена. Всички тези произведения, включително и „Фонтанът“ – с внушението, че е създаден от жена - се опълчват на мачизма на неговия съвременник Пикасо (и не само). Това са деликатни и многопластови творби, които отмиват предразсъдъците и убежденията със средствата на изкуството. Но радикалните политически движения нямат нужда от тях, те имат нужда от декларации и лозунги, от зли мъже и изтрити от историята жени. Сложният въпрос за авторството в изкуството, задаван от Дюшан и Роланд Барт, днес е сведен до това, дали авторът е мъж или жена (и само в единия случай не е “мъртъв”). По тази причина тъкмо Дюшан, а не Пикасо, днес е жертва на реваншизъм. Точно това е проблемът в подобни стихии – те помитат деликатните и нюансирани автори, а истинските мачисти успяват да се напаснат навреме към новите стереотипи и остават сухи. Средствата, които Дюшан е използвал, за да помогне на жените, сега лесно се обръщат в „доказателства”, че е плагиатствал идеите им. Така вместо да се освободим от предразсъдъците, ние само ги сменяме с други.   Трябва ли една жена да е гола, за да влезе в музей?", "date": "2019.04.08", "title": "Мачистите винаги остават сухи"}
{"url": "http://clubz.bg/81546-tova_li_e_naj_kuriozniqt_propusk_v_istoriqta_na_futbola_video", "text": "Този епизод от мача \"Пари Сен Жермен\" - \"Страсбург\" (2:2) във френската Лига 1 претендира за може би най-куриозният и нелеп пропуск в историята на футбола. В 28-ата минута - при резултат 1:1, играчът на домакините Кристофър Нкунку бе изведен на добра позиция и прехвърли вратаря на гостите. Топката летеше към мрежата. На голлинията обаче я спря неговият съотборник Ерик Максим Чупо-Мотинг - кълбото чукна една от гредите и притичал защитник го изчисти. Всички на стадиона и пред телевизиорите изпаднаха в недоумение. Какво искаше да направи Чупо-Мотинг? Масовото учудване продължава днес с шеги из социалните мрежи и форумите. А снощи при победа \"Пари Сен Жермен\" щеше да стане шампион осем кръга преди края. Това най-вероятно ще се случи в следващия кръг, когато тимът се нуждае от равенство. Роденият Хамбург от майка германка и баща камерунец Ерик Максим Чупо-Мотинг (30 г.) откри резултата в 13-ата минута. В 26-ата Нуно да Коща изравни. Тогава се случи ситуацията, описана по-горе. В 38-ата Антони Гонсалвес смълча \"Парк дьо Пренс\" - 2:1 за \"Страсбург\". След почивката грешникът Чупо-Мотинг бе заменен от титулярния нападател Килиан Мбапе (снощи ПСЖ излезе с много резерви). В 82-ата Тило Керер направи 2:2, но до края парижаин не успяха на свой ред да стигнат до обрат.", "date": "2019.04.08", "title": "Това ли е най-куриозният пропуск в историята на футбола? (ВИДЕО)"}
{"url": "http://clubz.bg/81558-turciq_iska_da_proizvejda_oryjie_zaedno_s_rusiq", "text": "Турският президент Реджеп Тайип Ердоган и руският му колега Владимир Путин ще обсъждат двустранен безвизов режим и съвестно производство на военна техника, пише в Туитър шефът на комуникациите на Ердоган Фахретин Алтун.   Изявленията идват на фона на обтягащи се отношения между Анкара и западните й съюзници начело със САЩ заради намерението на турското правителство да купи руски зенитни ракети С-400. САЩ спряха доставките на части за F-35 за Турция САЩ предупредиха, че такава сделка може да осуети доставката на последното поколение американски изтребители Ф-35 за Турция.", "date": "2019.04.08", "title": "Турция иска да произвежда оръжие заедно с Русия"}
{"url": "http://clubz.bg/81560-maq_manolova_ochakva_pobeda_na_ep_sreshtu_dvojniq_standart_na_hranite", "text": "Обмудсманът Мая Манолова очаква на 16 април Европарламентът да гласува срещу двойния стандарт на храните и така да покаже, чи заедно с Европейската комисия избира да застане на страната на гражданите срещу големите икономически интереси на транснационалните компании. Това заяви Манолова пред журналисти в Брюксел. Тя участва днес и утре в Годишната конференция на Европейската мрежа на омбудсманите, която се провежда в ЕП. Манолова: Иде Европа на двойните стандарти Мая Манолова окачестви конференцията като „важен и интересен форум в навечерието на европейските избори за това как изглежда Европа през очите на гражданите, за това дали се чува гласът им и дали тяхното мнение се взема предвид при вземането на решения“. Тя е представила два емблематични според нея примера от страната ни. Първият е битката на майките на деца с увреждания за реформата в системата. Това коствало на майките 7 години активни действия и 6 месеца палатков лагер пред парламента в София, за да бъдат чути и реформата да започне. Вторият пример е борбата на българските граждани срещу двойните стандарти на храните – в този случай на национално ниво. Тази битка се води вече 3 години и Манолова е убедена, че е на път да се увенчае с успех на 16 април. Тя припомни как е говорила пред Комисията по петиции в Европарламента през януари. Тя е убедена, че на 16 април ще дойде един оптимистичен финал на тази кампания в навечерието на изборите. И това ще бъде мотивиращо и обнадеждаващо на фона на неглижирането на гражданите и на национално, и на европейско ниво.", "date": "2019.04.08", "title": "Мая Манолова очаква победа на ЕП срещу двойния стандарт на храните"}
{"url": "http://clubz.bg/81555-erdogan_otkazva_da_priznae_rezultatite_na_mestnite_izbori_v_istanbul", "text": "Реджеп Ердоган заяви пред журналисти, че разликата на местните избори в Истанбул след извършеното частично преброяване е твърде малка, за да може опозиционният кандидат Екрем Имамоглу да се провъзгласи за победител, предава Ройтерс.  Предстои частично преброяване на резултатите от изборите в Истанбул Кандидатите на управляващата \"Партията на справедливостта и развитието\" (ПСР) загубиха изборите на 31 март в най-големия град в Турция и в столицата Анкара от представители на лявоцентристката Републиканска народна партия (CHP). Още по време на преброяването функционери на ПСР оповестиха, че разполагат с данни за фалшифицирани бюлетини във всички избирателни райони на двата града. Затова партията поиска касиране на изборите.  Пролетта в Турция се пропука, но все още не е настъпила Върховният избирателен съвет на Турция обяви, че ще бъде извършено частично преброяване на резултатите в 8 от 39-те избирателни райони на Истанбул. Първоначалната преднина на представителя на СНР бе 25 000 гласа, но тя падна до 16 000 вота след като бе извършено 90 процента от частичното преброяване. Пролетта в Турция се пропука, но все още не е настъпила", "date": "2019.04.08", "title": "Ердоган отказва да признае резултатите на местните избори в Истанбул"}
{"url": "http://clubz.bg/81551-borisov_ne_e_sluchajno_che_naprejenieto_s_bejancite_kraj_solun_eskalira_tochno_predi_evroizborite", "text": "Разпоредени са допълнителни дежурства от Гранична полиция, както и усилено присъствие на жандармерията, която от петък провежда операция в малките населени места в граничната зона. Каракачанов: Към момента няма опасност от мигрантска вълна След съвещанието вътрешният министър Младен Маринов добави, че по границата се дислоцират и технически средства като   за да може да се следи ситуацията и да има възможност за реакция. Той успокои, че \"всички мерки са взети\". Нормализира се обстановката в мигрантския лагер край Солун (СНИМКИ) Военният министър Красимир Каракачанов заяви, че периметърът около нашата граница се наблюдавал съвместно с партньорските служби, и то в  а не просто непосредствено на самата гранична линия - и с Гърция, и с Турция.  Вицепремиерът се зарече, че сила ще се използва, когато срещу органите на реда се употреби сила.  На въпрос - кого подозира като подбудител на тези раздвижвания преди евроизборите, вицепремиерът отговори, че \"не е задължитгелно това да са европейски партии\", и че тези хора идва от \"един свят, който също има своя организация\". Той повтори, че \"към момента всичко е спокойно и са взети всички мерки\", както и ще се направи всичко възможно  И добави, че нашите лагери се контролирали и наблюдавали много по-добре от други държави. Клуб Z припомня, че сблъсъци между мигрантите и служителите на реда започнаха в петък, когато стотици хора се събраха край мигрантския лагер \"Диавата\" край Солун с желание да го напуснат и да се отправят към границата със Северна Македония, а оттам да се насочат към по-богатите европейски страни. 900 души пък бяха задържани край турския град Одрин - намеренито им било да се отправят към съседна Гърция, пише \"Хюриет\". Нормализира се обстановката в мигрантския лагер край Солун (СНИМКИ)", "date": "2019.04.08", "title": "Борисов: Не е случайно, че напрежението с бежанците край Солун ескалира точно преди евроизборите"}
{"url": "http://clubz.bg/81549-kak_gerb_si_vze_slogana_evropa_ni_chuva_ot_ndsv_i_trygna_na_izbori", "text": "Ако анонсираният преди ден от ГЕРБ и СДС слоган, с който ще се явят на евровота - \"Европа ни чува\" ви звучи познато, има за какво. Със същия слоган през 2009 година НДСВ отиде на избори, а още по-рано, през 2005-а, водачът на листата на НДСВ в Габрово Станимир Илчев проведе своята кампания под мотото \"Гласовете ви чувам\" - по името на едноименната творба на големия български автор Димитър Талев. Именно \"Гласовете ви чувам\" е в основата на използвания по-късно слоган за вота през 2009 година. За използването на заглавието на романа на Талев Илчев получи специално разрешение от сина на писателя - Братислав Талев. Малко по-късно самият Илчев написва книга с анализи, интервюта и др. от времето, прекарано в Европейсксия парламент, озаглавена \"Европа ви чувам\". На този фон в неделя зам.-председателят на ГЕРБ и шеф на предизборния щаб на партията Цветан Цветанов, председателят на общинския съвет в София Елен Герджиков и лидерът на СДС Румен Христов гордо представиха слогана на коалицията за изборите за Европейски парламент... \"Европа ни чува\". Герджиков разказа как се е стигнало до този избор. Мотото надграждало предишните такива - от \"Открито управление - гарантирано от ГЕРБ\" (2007 г.), през \"България няма време за губене\" (2014-а) и \"Видими резултати\" (2015 г.). Заради това странно \"съвпадение\" днес ръководството на НДСВ се събира, за да реши какви стъпки може да предприеме в защита на интелектуалната си собственост. От партията са поканили за участие и специалисти по авторско право. \"Дори и слоганът да не е обект на защита, заглавието на книгата би трябвало да е\", коментира Станимир (Стенли) Илчев пред Клуб Z с уговорката, че не е специалист в областта и изказва мнение без да в имал още консултация с юрист. Слоганът на ГЕРБ: \"Европа ни чува\" По думите му не може да става въпрос за къса памет: Стенли Илчев разказа и как сега в партията се обсъждал сходен слоган за явяването на евровота - с идеята, че новият ще надгради старите - \"Нас Европа ще ни чуе\". Клуб Z потърси за коментар последователно Елен Герджиков, Цветан Цветанов и Румен Христов, но нито един от тримата не отговори на мобилния си телефон. Не отговарят и от пресцентъра на партията.", "date": "2019.04.08", "title": "Как ГЕРБ си взе слогана \"Европа ни чува\" от НДСВ и тръгна на избори"}
{"url": "http://clubz.bg/81552-advokatkata_na_boevski_oshte_ne_e_dokazano_che_e_izvyrshil_prestyplenie", "text": "Все още не е доказано, че Пол Боевски, синът на бившия щангист Гълъбин Боевски, е извършил престъпление, заяви по \"Нова телевизия\" неговата адвокатка Александрина Танева. Тя е защитник на задържания за притежание и разпространение на наркотици 26-годишен мъж. Вчера Софийски градски съд отказа да го пусне под гаранция заради това, че може да извърши ново престъпление. Мярката вече е обжалвана пред апелативния съд.  Синът на Гълъбин Боевски остава в ареста заради наркотици Твърди се, че в автомобил и два апартамента са открити кокаин, амфетамини и трева. Според обвинението Боевски и негов приятел опитвали да продават дрогата в заведения. На въпрос употребява ли Боевски-младши наркотици, тя отвърна следното?", "date": "2019.04.08", "title": "Адвокатката на Боевски: Още не е доказано, че е извършил престъпление"}
{"url": "http://clubz.bg/81542-shefkata_na_vytreshna_sigurnost_v_sasht_podade_ostavka", "text": "Министърката на вътрешната сигурност на САЩ Кирстен Нилсен напуска поста си, предадоха Ройтерс и ДПА, цитирайки съобщение в Туитър на президента Доналд Тръмп. Изпълняващ длъжността министър на вътрешната сигурност ще стане Кевин МакАлинън, директор на американската Служба за митническа и гранична охрана. По-рано Асошиейтед прес съобщи, че според информация на телевизия Си Би Ес днес се очаква Нилсен да подаде оставка. Телевизията съобщи това в Туитър, като се позова на източник от правителството. \n\tСпоред информационния портал \"Аксиос\", цитирана от ТАСС, президентът е бил недоволен от министърката и заради липсата й на достатъчно твърда позиция за строежа на стената по границата с Мексико и депортирането на нелегални мигранти. Американски медии съобщиха още през ноември миналата година, че Тръмп има намерение да изпрати Нилсен в оставка. В писмото за оставката на бившата министърка на вътрешната сигурност на САЩ Кирстен Нилсен няма нищо скандално, за разлика от други оставки на членове на администрацията на президента Доналд Тръмп, предаде Асошиейтед прес. Между Нилсен и Белия дом имаше напрежение почти от момента на встъпването й в длъжност през 2017 г., защото тя се смяташе за противник на някои от най-твърдите антиимиграционни мерки, подкрепяни от президента и негови съветници. Самата тя е била все по-недоволна от това, което е смятала за липса на подкрепа от други министерства и за намеса на президентските съветници, съобщават източници на АП в администрацията на САЩ, предава БТА. ", "date": "2019.04.08", "title": "Шефката на вътрешна сигурност в САЩ подаде оставка"}
{"url": "http://clubz.bg/81543-makron_e_za_dylga_otsrochka_na_brekzit", "text": "Тереза Мей е подложена на силен натиск от кабинета заради перспективата да получи голяма отсрочка за излизането на Великобритания от ЕС, пише  , като пояснява, че се увеличават и очакванията от междупартийните разговори за компромисен план, макар че до този момент няма нищо конкретно. В навечерието на решаващата лидерска среща в ЕС, премиерът е притиснат от поредица от различни опции, които може да доведат до разцепление в Консервативната партия и до шумен срив на самия кабинет. Единственият отговор на Мей в неделя е видео, в което тя призовава за компромис в разрешаването на проблема, в него обаче няма никакви нови подробности около самия \"Брекзит\". Туск предлага 12-месечно  \"гъвкаво удължаване\" на срока за Брекзит В неделя ключов съюзник на френския президент Еманюел Макрон заяви, че подобен план  . При подобна ситуация то например не трябва да има право да се произнася за следващия бюджет на ЕС, съобщава \"Фокус\". ", "date": "2019.04.08", "title": "Макрон е за дълга отсрочка на \"Брекзит\""}
{"url": "http://clubz.bg/81536-tihomir_bezlov_dosta_publichni_lica_stoqt_v_sqnkata_i_treperqt", "text": "Това очевидно е по-тясната тема, по-голямата е свързана с корупцията на елитите. Този сюжет с апартаментите не е от днес. Началото на демокрацията започна с къщата на Луканов на \"Латинка\". През годините темата периодично се търкаля – къщата на Бисеров, тогава наричан „сив кардинал“ в СДС, след това тема за сараите на Доган, за да стигнем до шестте апартамента на Цветанов. През целия този период от 30 години видимата и дразнеща тема е една и съща.   За да бъда коректен, трябва да кажа, че не съм сигурен, че сега темата е извадена заради изборите. Но няма как да не се каже, че подобни теми съвпадат с предизборните периоди. Това е така още от Луканов. И при Бисеров, и при Доган. Вероятно казусът с 6-те апартамента на Цветан Цветанов беше малко по-различен. Тогава Цветанов като вътрешен министър започна да разследва Алексей Петров и се твърди, че това е причината да се „извадят“ апартаментите му. Но си мисля, че сегашният „Апартаментгейт“ е свързан със сблъсъка на елитите.   При случая с „Артекс“ сблъсъкът е между политическите елити. При случая с Пламен Георгиев, Борислав Сарафов и Лозан Панов - между магистратските елити. Все пак да не забравяме, че заедно с изборите за европарламент и местна власт предстои избор на нов главен прокурор.     Сложно е да се отговори какво може да се направи. Опростено мога да изброя три проблема. Основното ограничение е икономическият фундамент, основата, върху която седи цялата тази непочтеност. България е относително бедна страна, доходът на глава от населението е между 8 и 10 хил. долара на година. За сравнение в другите по-развити държави доходът достига 40 хил. долара на година. Няма държави с нашия доход на глава от населението, които да са значимо по-некорумпирани от нас, независимо дали говорим за Латинска Америка, Азия или  Източна Европа. Няма как да имаш добра администрация с нисък доход. Няма как да имаш добре платена администрация с нашето икономическо равнище. Например не може да очакваме от един вископоставен служител с 1000 лв. заплата и несигурно в бъдещето място да остане неподкупен при 20 хил. лв. предложение, за да спечели даден търг някоя частна фирма. Вторият проблем. При тези нива на брутния вътрешен продукт (БВП) така нареченият бизнес елит е силно клиентелен (или олигархичен, ако говорим на национално ниво). Причината е, че клиентелният бизнес си осигурява дейността през политиците, а не през пазара. Това ограничение може да се реши единствено с времето, ако икономиката на страната продължава да расте и българските компании продължават да подобряват конкурентоспособността си на световния пазар. Защото политическите участници може да се сменят – една политическа формация да замени друга или старата да се върне на власт. Но няма вече как да смените бизнес елита, който притежава капитала след преразпределянето на националното богатство през 90-те години. Дори и да се разместват, бизнес елитите ще продължават да правят същото. Например строителните компании, макар и да се разместват в класацията, коя е първа и коя пета, всъщност те запазват позициите си. Още преди години направи впечатление, че всички големи икономически групи обикновено играят политически балансирано. Те инвестират във всички основни политически играчи, за да са сигурни, че бъдещето им е гарантирано. Третият е магистратският елит. Много опростено казано, третият проблем е свързан със съдебната система. Теорията казва: това е третият стълб на демокрацията, независимата съдебна система. Проблемът е, че този стълб зависи вече само от собствения си интерес. В случая не е само в прокуратурата, както го вижда част от критичната журналистика. А съдебната система цялостно. Имаме огромно количество съдебни решения, които са спорни и хората неслучайно не вярват на правосъдието. Съдът е с по-ниско доверие от парламента. При това устойчиво от поне 20 години. Твърдението, че това е заради критиките на политиците, според мен не е вярно. Наши проучвания показват, че хора, които са имали личен опит със съдебната система, имат дори още по-ниско доверие от тези, които не са влизали в съда. Проблемът с магистратските елити е, че там не можете да имате промяна. Когато съдиите достигнат ниво апелативен съд, те практически няма път надолу. Имам предвид апелативни и  висши съдии в административния и касационния съд. Когато някой магистрат по политически или клиентелни причини е назначен в един от трите върховни съдилища в ранните си години, този човек седи там до пенсия. В резултат възниква една много тясна група магистрати, които се познават, коалират се помежду си. Това им дава възможност да договарят с техните „клиентели“ от адвокати посредници към външния свят. Заради това, че няма механизъм за промяна, в съдебния елит няма размествания. Сега в изпълнителната власт премиерът Борисов си е измислил някакъв подход – да маха всеки, който се появи на радара със скандал. Смята се, че на хората им се харесва... Ще видим на изборите. Но проблемът е, че по-нататък няма последици. Повече от 20 години имаме немалко дела, свързани с корупционни практики, но накрая почти нямаме осъдителни присъди независимо от промяната в политическата конюнктура. Може само да предполагаме. Популярното обяснение е, че апартаментът не е абстрактна тема. Националният манталитет е някак си силно свързан със завистта към видимото материално при съседа, при роднината, при приятеля и, разбира се, при политика. Средният човек не разбира абстрактните теми, като например бюджета за образованието. За да не е твърде песимистично това интервю, обаче си заслужава да се потърсят и някакви положителни развития. В момента темата е корупцията по високите етажи. Един от големите проблеми в страните с ниски доходи е, че корупцията е на всички нива. През годините при многобройните коментари по темата ми направи впечатление мнението на една група немски социолози, сравнявайки Германия с Румъния и България. Според тях корупцията при техните елитите е като при нас. Вероятно най-известният пример е скандалът от 1999 г. и скритите фондове на ХДС и Хелмут Кол. Друг пример - канцлерът на социалдемократите Шрьодер, който отиде да работи за „Газпром“, след като бе договорил „Северен поток“. Същевременно голямата разлика при германците е отсъствието на „малка корупция“. Един германец не може да си представи да даде подкуп на пътен полицай. Връщайки се у нас обаче, именно на ниските нива се случиха положителни промени. Добрите примери са в няколко криминални сектора, които са леснодоказуеми, защото има обективни и международно сравними данни. Първата промяна, която винаги коментирам пред скептични западни политици и журналисти, е свързана с митниците. Тя настъпи след влизането ни в Европейския съюз. Митническата корупция бе най-честата и остра тема. България има малка и отворена икономика, защото над 70-80% от БВП ни минава през границите. Съответно митническата корупционна такса беше огромен фактор. В момента, в който стоките в двете посоки започнаха да се движат през европейските граници, както се движат между два български града, така наречената корупционна митническа такса изчезна. Друго, което се промени, е рязкото свиване на най-проблемния криминален пазар - хероина. През 2001-2002 г. цялата страна беше разделена на райони за наркоразпространение. Само в София имаше 7-8 района, които съвпадаха с тези на районните полицейски управления. Хероинът беше скелетът на цялото наркоразпространение. През 2008-2009 г. всичко това вече беше изчезнало, защото държавата започна да преследва криминалните лидери и направи разумни неща като метадоновите програми. Третото, което намаля драстично, са кражбите на коли. В средата на 90-те години, по време на „борческите години“, кражбите на автомобили официално достигаха 20 хиляди годишно. През 2018 г. има около 2050-2100 случая. В средата на 90-те години бяхме на второ-трето място в класациите за най-голям брой кражби на коли в Европа. Сега според шенгенската информационна система за откраднати коли България е с осем места подобрение в класацията. Другият пример беше каналджийството. По време на бежанската криза през 2013-2016 г. нелегално преминаващите през България хора бяха неколкодесетки хиляди годишно. Сега са вероятно в рамките на 1000-2000 души. Ако гледаме загубите от ДДС, изчислени спрямо БВП на страната, България вече е под средното ниво на европейска база. Това показват анализите, поръчани от Европейската комисия. Тези данни доста добре се виждат и при ръста на събраното ДДС след 2007 г. Укриването на ДДС в сивия сектор значително падна като стойности. През последните 4-5 години при ръст на БВП от 3.5-3.9% приходите от ДДС растяха с 8-10%. Имахме европейски рекорди и при нелегалните цигари. България беше ту на второ, ту на трето място по размер на черния пазар на тютюневи изделия в ЕС. Ако през 2010 г. около 40% от пазара беше от незаконни цигари, днес стойностите са около 4-5%. В същото време всеки от изброените криминални пазари – наркотици, кражби на коли, каналджийство, не могат да функционират без полицейска корупция на всички нива. При незаконните тютюневи изделия няма как да се случи без корупция в полиция и митници, при ДДС измамите - на данъчна администрация, полиция и т.н. Тя се очерта. Предполагам, че ръководството ще се оттегли. Дали ще им се търси наказателна отговорност, ще видим, но аз лично се съмнявам. Големият проблем тук е доверието в антикорупционната институция. Тук трябва да се търси някакъв политически консенсус. БСП и президентът искаха държавният глава да назначава ръководството на КПКОНПИ. Но това е също толкова политически рисковано, колкото и парламентарното мнозинство да назначава ръководството. Трябва да има някакъв политически консенсус, за да се изгради институция, която има капацитета и неутралността да е ефективна при преследването на изброените видове корупция на елитите. Аз се съмнявам, че ще се намери радикален консенсус. Но са възможни някакви малки стъпки напред. В този смисъл предстоящата среща при президента е интересна. Да видим, кой ще отиде, какво ще се каже и дали ще се политизира от прага. Например срещата да бъде с изказвания от това – „вие преядохте с власт“ или пък „ние махнахме наред, а вие нямате един махнат“. Не е невъзможно да има някакви смислени предложения. Това, което се случи с апартаментите, стана възможно благодарение на промените в законодателството публичните лица да са задължени да подават декларации за доходи и собственост. Според мен съществува голяма вероятност още доста публични лица да стоят в сянката и в момента треперят да не попадат в светлината на прожекторите. Възможно е да се потърсят някакви практични мерки, подобно на тези с досиетата на Държавна сигурност. Повечето партии не издигат вече политици, свързани с Държавна сигурност. По аналогия може партиите и коалициите да слагат в листите си политици, които са минали предварителна проверка и са доказали произхода на имуществото си. Но има и друго нещо, много по-важно  – как може да привлечете качествени компетентни хора, когато почтеното им участие в политиката означава значително по-нисък доход за тях и за семействата им в сравнение с работата в частния сектор. Спомням си как тази тема възникна още в началото при правителството на Иван Костов. Тогава хора в администрацията, които държаха на почтеността, напускаха, търсейки по-висок доход в частния сектор. Няма как да очаквате един министър дълго да се държи почтено, ако заплата му е с 300-400 лв. по-висока от секретарка му. Последицата от популизма на ниските доходи е, че в политиката могат да стоят или посредствените, или такива, на които им се плаща отнякъде другаде. Да, има рискове. Не знам дали е заради политическата договореност, или е просто отсъствие на добри алтернативи.", "date": "2019.04.08", "title": "Тихомир Безлов: Доста публични лица стоят в сянката и треперят"}
{"url": "http://clubz.bg/81553-sireneto_pomaga_za_kontrol_na_kryvnata_zahar", "text": "Сиренето изпадна в немилост заради голямото съдържание на мазнини, но канадски учени твърдят, че то помага за контролиране на кръвната захар, съобщи Медикъл експрес. Диетолози от университета на Алберта са използвали за изследването си плъхове в преддиабетно състояние, като са им давали както нискомаселно, така и обикновено сирене. И двата вида са се отразили добре на гризачите. Пържолите и сиренето са полезни за сърцето и дълголетието Как точно сиренето е стабилизирало нивата на инсулина на плъховете, специалистите не могат да кажат. Катрин Чан отбеляза, че то е нормализирало фосфолипидите, които се извличат от млечните мазнини и са важни за много функции в организма.  2 яйца на ден свалят кръвната захар 2 яйца на ден свалят кръвната захар", "date": "2019.04.08", "title": "Сиренето помага за контрол на кръвната захар"}
{"url": "http://clubz.bg/81525-dylgiqt_spisyk_s_izdynkite_na_putin", "text": " Под това заглавие виенският всекидневник   публикува интервю с видния американски дипломат от кариерата Кристофър Робинсън. В момента той работи в отдел “Европа и Евразия” на Държавния департамент във Вашингтон. От 23 години е дипломат, завеждал е политическия отдел на посолството на САЩ в Москва. Интервюто с него е взето в австрийската столица от заместник-главния редактор на “Винер Цайтунг”  . През изминалите пет години непрестанно казвахме, че Русия погазва ядрените договорености. Проведохме близо 30 срещи на високо равнище и се опитвахме да убедим Русия да се възвърне към онази политика, която е в унисон със спазването на договора. Още през 2014 г. бихме тревога. През декември 2018 г. отново говорихме по проблема. През февруари т. г. оповестихме, че се оттегляме от договора. Продължаваме да се надяваме Москва да преосмисли курса си. Но Русия продължава да нарушва договора и разполага цели ракетни батальони. Във всички случаи едно нещо трябва да ни е ясно: Русия ни конфронтира с реална заплаха, дали със или без договор. А тази заплаха не е насочена единствено срещу САЩ, а преди всичко срещу Европа. Ние до последно искахме да запазим договора. В крайна сметка решихме, че най-доброто решение както за сигурността на САЩ, така и за тази на Европа, е да излезем от договора. За да може един договор за разоръжаване и такъв за ограничаване на оръжията да е ефективен, то и двете страни трябва да спазват отговорността, която са поели. Всички партньори от НАТО са единодушни: Русия погазва договора. Ние не искаме да се връщаме към дебата “Пършинг”, воден през 80-те години на миналия век. Русия разполага с време до август тази година, за да се върне към духа на договора. Смятам, че за Владимир Путин е важно да демонстрира, че Русия е велика сила, която препречва пътя на Запада. Той е срещу нашата система, срещу ценностите ни, срещу архитектурата на колективната система на сътрудничество в Европа.  Но се питам защо Кремъл инвестира огромни  суми за разработване и разполагане на нови оръжейни системи? Путин не разбира ли, че всъщност руското население иска увеличаване на пенсиите? Също така по-добри условия на живот, по-висок жизнен стандарт, по-добри социални услуги. Не го ли долавя? Що се отнася до социалната и икономическата ситуация в Русия, налице е голямо недоволство. Ето защо не вярвам, че подобно въоръжаване е в интерес на руското население. Убеден съм, че далеч повече в интерес на народа е да се подобрят отношенията със САЩ и Европа. Междувременно списъкат с издънките на Путин е дълъг – провален опит за преврат в Черна гора, безрезултатен опит за торпилиране на преговорите на Северна Македония с Гърция. Във всяка друга държава подобни външнополитически провали биха довели до вътрешнополитически проблеми. Без прилагането на Споразумението от Минск не е възможно подобряване на отношенията. Украйна беше най-голямата издънка на Путин. Ако намерението му е било да предотврати влизането на Украйна в западната орбита, то с агресията си Москва постигна обратното – Киев пое по ясен прозападен курс, Украйна се обяви за Европа и против Русия. Най-добрият път да се пресекат интересите на Русия в Украйна, е да се работи по посока Украйна да завоюва икономически и политически успех. След инцидент в Черно море по време на срещата на Г-20 президентът Доналд Тръмп отказа среща с Владимир Путин и изцяло застава зад санкциите срещу Русия. На другия ви въпрос не мога да дам конкретен отговор. Само толкова: смели журналисти извършиха разследване. Оказване на политическо влияние е част от воденето на хибридна война. Шефът на руския Генерален щаб  Валерий Василевич Герасимов даде ясно да се разбере, че хибридната война е част от руската доктрина. В САЩ го наричаме просто ”злонамерено влияние”. Това е форма на пропагадна кампания, политическа намеса и кибератаки. Първо да уточня – не става въпрос за доставка на газ от САЩ за Европа, макар това да би било нещо добро. Обратното – не е добра идея повишаване на зависимостта на Европа от руски енергийни доставки. Русия не е надежден партньор. Към това трябва да се прибави и фактът, че чрез “Северен поток 2” Европа ще забави пътя си към използването на алтернативни енергии. Накратко: “Северен поток 2” не е от европейски интерес. На този проект не бива да се гледа единствено през икономически очила, а на него грябва да се погледне от геополитическа перспектива. Ние навлязохме в ерата на съживено противоборство между великите сили. Русия и Китай се противопоставят на Запада. И двете сили се опълчват на нашата ценностна система, на принципите ни и срещу световния ред, възникнал след края на Втората световна война. Русия обаче е сила в залез и е естествено да реагира все по-агресивно. Ние като трансатлантическа общност сме длъжни да се противопоставим на тази агресия.", "date": "2019.04.08", "title": "Дългият списък с издънките на Путин"}
{"url": "http://clubz.bg/81544-velikobritaniq_planira_zakon_za_borba_s_vrednoto_sydyrjanie_onlajn", "text": "Великобритания предложи нови закони за сигурността онлайн, с които ще се налагат глоби на компаниите за социални медии и технологичните фирми, които не предпазват потребителите си от вредно съдържание, предаде Ройтерс. Лесният достъп до вредни материали, особено сред младежите, предизвика силни притеснения по цял свят и се оказа в центъра на вниманието на британското обществено мнение след самоубийството на 14-годишната ученичка Моли Ръсел. Според родителите й тя посегнала на живота си след като чела онлайн материал за депресията и самоубийствата. \\ Facebook води кампания срещу критиците в британския \"Телеграф\" Правителствата по цял свят търсят решение за по-добър контрол над социалните медии, които често са обвинявани за насърчаване на злоупотреби, разпространение на порнография и за манипулиране на гласоподаватели, отбелязва Ройтерс. В проектодокумента, цитиран от британски медии, правителството предвижда използването на глоби и блокиране на достъпа до сайтове и наказване на ръководството на технологични компании, които не ограничават разпространението на вредни материали. Мария Габриел: Социалните медии биха попречили на политиците да дезинформират Понятието за вредни материали включва материали, свързани с насилие или подтикващи към насилие или самоубийство, дезинформацията, онлайн тормоза и достъпа на деца до материали, неподходящи за възрастта им, отбелязва Франс прес. Освен това \"бялата книга\", публикувана съвместно от министерството на цифровите технологии и на вътрешните работи, предвижда да бъде създадена регулационна агенция, която да следи дали интернет компаниите спазват правилата. Тя ще бъде финансирана от технологичната индустрия, увери британското правителство, което обмисля въвеждането на специална такса над интернет компаниит Мария Габриел: Социалните медии биха попречили на политиците да дезинформират", "date": "2019.04.08", "title": "Великобритания планира закон за борба с вредното съдържание онлайн"}
{"url": "http://clubz.bg/81545-stolichnata_obshtina_proverqva_saunata_i_barbekyuto_na_plamen_georgiev", "text": "Столичната община и район \"Слатина\" започват проверка на постройките на пословичната вече тераса на председателя на КПКОНПИ Пламен Георгиев. Става въпрос за сауната, чардаците, барбекюто и пр., които се намират на покрива и за които съседите на Георгиев казват, че никога не са давали съгласие. Това съобщи кметът на района Наталия Стоянова пред бТВ. Съседите на Пламен Георгиев не са давали съгласие за барбекюта и сауни Както е известно антикорупционният шеф е закупил жилището си с въпросните постройки върху него. Твърдението на самия Георгиев е, че терасата е обща част, т.е. собственост на всички живущи в кооперацията и затова не я е описал в имуществените си декларации. До нея обаче достъп има само семейството му - не и останалите живущи в блока. Преди дни шефът на КПКОНПИ не пожела да отговори колко души ползват въпросната тераса.  , разказва съсед на Георгиев. Пламен Георгиев видя конспирация на олигарси за терасата си (ВИДЕО) Според бТВ още през 2012 година от Столична община са имали информация, че на покрива-тераса е имало постройки, за които няма документи. Но предишният собственик е отказал достъп на инспекторите до имота и проверката потънала в забвение. Сега от общината се надявали, че шефът на КПКОНПИ ще осигури достъп. Проверката щяла да отнеме две седмици. Пламен Георгиев видя конспирация на олигарси за терасата си (ВИДЕО)", "date": "2019.04.08", "title": "Столичната община проверява сауната и барбекюто на Пламен Георгиев"}
{"url": "http://clubz.bg/81547-%E2%80%9Esmooth_operator%E2%80%9C_na_shade_s_mario_biondi_v_ndk_video", "text": "Покана за музикално пътешествие в Бразилия е билетът за концерта на Марио Бионди. Италианецът ще пее у нас на 18 октомври, в зала 1 на НДК той ще представи най-новия си, девети поред албум „Brasil“. В него са събрани интерпретации на популярни бразилски песни, соул и джаз произведения, както и кавър на големия хит на Шаде „Smooth Operator“. В албума звучат копмозиции на Антониу Карлус Жобим, Джаван, Анри Салвадор… В записите участва тромпетистът Тил Брьонер. Марио Бионди се завръща в България с голям концерт Марио Бионди вече има впечатления от българската публика – през май 2017 г. в „София лайв клуб” той представи албума си „Best of Soul“. Най-популярни са песните му „This Is What You Are”, „Love is a Temple” и „А Handful of Souls” от албума със същото име от 2006 г., който му носи световна популярност. Преди да дойде в София, Бионди ще пее в Унгария, Русия, Тунис, Великобритания и Украйна – спирки от световното му турне. Изпълнителят пристига у нас по покана на НДК и Фондация „Аполония”. Билетите вече са в продажба в Билетния център на НДК и онлайн. За най-големите му почитатели организаторите предвиждат ВИП билети – закупилите ги ще бъдат посрещнати с коктейл и ще бъдат настанени на места с отлична видимост. \n\t", "date": "2019.04.08", "title": "„Smooth Operator“ на Шаде с Марио Бионди в НДК (видео)"}
