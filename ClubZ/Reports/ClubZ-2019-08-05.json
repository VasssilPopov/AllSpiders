{"url": "https://clubz.bg/86314-putin_rusiq_shte_razrabotva_qdreni_raketi_ako_i_sasht_go_pravqt", "text": "Руският президент Владимир Путин предупреди днес, че Москва ще бъде принудена да започне да разработва базирани на сушата ядрени ракети с малък и среден обсег, ако САЩ започнат да правят същото след края на важен договор за контрол върху въоръженията, предадоха Ройтерс и ТАСС, съобщава БТА. Москва предлага  мораториум върху ракетите  със среден и малък обсег САЩ официално напуснаха Договора за ликвидиране на ракетите със среден и малък обсег в петък, след като прецениха, че Русия го нарушава. Москва отхвърля обвиненията. По думите му за това е необходимо време, но \"до постъпването на подобни системи на въоръжение в руската армия реалните заплахи, възникващи за Русия във връзка с оттеглянето на САЩ от договора за ракетите със среден и малък обсег, ще бъдат надеждно парирани с вече съществуващите при нас средства: \", а също перспективни комплекси, включително свръхзвукови системи тип  САЩ напускат ракетен договор с Русия на 2 август Той каза, че Русия няма първа да разполага наземни ракети със среден и малък обсег, ако подобни стъпки не бъдат предприети от САЩ. Според руския президент Москва не се отказва от поемането на едностранни ангажименти. Столтенберг: Само Русия може да спаси ракетния договор \"Всички наши действия ще имат изключително ответен, огледален характер. Това се отнася до разработването, производството и разполагането на базирани на сушата ракети със среден и малък обсег. Ние няма да ги разполагаме в такива райони и дотогава, докато там не бъдат разположени ракети със среден и малък обсег американско производство\", продължи Путин. Той обвини САЩ за края на договора, но каза, че е важно Москва и Вашингтон да подновят преговорите за контрол върху въоръженията, за да предотвратят \"неограничена оръжейна надпревара\". По думите му излизането на САЩ от договора сериозно усложнява ситуацията в света и създава опасност за всички страни. \"Според нас действията на САЩ, довели до края на договора за ракетите със среден и малък обсег, неизбежно ще доведат до обезценяване, подкопаване на всички носещи конструкции на световната сигурност, включително договора за стратегическите нападателни оръжия и договора за неразпространение на ядреното оръжие\", добави руският държавен глава. САЩ напускат ракетен договор с Русия на 2 август Столтенберг: Само Русия може да спаси ракетния договор", "date": "2019.08.05", "title": "Путин: Русия ще разработва ядрени ракети, ако и САЩ го правят"}
{"url": "https://clubz.bg/86315-pismoto_na_geshev_zvuchi_kato_izpuskane_na_nervite", "text": "Така съдия Петко Петков, бивш зам.- министър на правосъдието коментира пред БНР писмото на Иван Гешев до медиите. Гешев: От името на г-н Цацаров заявявам, че няма да се допуснат персонални атаки В понеделник сутрин зам. главният прокурор и единствен кандидат за главен прокурор огласи своя позиция, в която едновременно благодари на колегите от прокуратурата, които \" го подкрепят с десетки писма от цялата страна, но и се противопостави на опитите за представяне на \"прокурорите и следователите като втора ръка магистрати, които нямат собствено мнение и гласуват под строй\". Тези внушения били \"видимо мотивирани от партийни, корпоративни и/или лични интереси, различни от тези на българските граждани\" и \"щяло да бъде \"отговорено с всички позволени от закона средства\" Според Петков е притеснително, че в интервюто си пред БНТ Иван Гешев заяви, че трите власти трябва взаимно да си сътрудничат: \"Чисто концептуално това е дълбоко погрешно. Действително трите власти не са откъснати една от друга, но те трябва взаимно да се контролират. Ако те си сътрудничат, каквото е желанието на кандидата за главен прокурор, те най-вероятно ще си сътрудничат срещу правата на гражданите и срещу обикновените хора\". Петко Петков коментира и изнасянето в медиите на доказателства от прокуратурата по различни разследвания и последният случай \"ТАД Груп\" като \"опасна тенденция\". Протест пред ВСС: Гешефтатура. Всеки е виновен! (ВИДЕО) В понеделник следобед в Пловдив имаше втори протест на неформалната гражданска група \"Понеделници за правосъдие\". Около 50 души се събраха тази вечер пред сградата на прокуратурата в Пловдив, за да изразят недоволството си, че Иван Гешев се състезава сам със себе си. Преди ден подобен протест имаше и в Силистра Протест пред ВСС: Гешефтатура. Всеки е виновен! (ВИДЕО)", "date": "2019.08.05", "title": "\"Писмото на Гешев звучи като изпускане на нервите\""}
{"url": "https://clubz.bg/86313-gori_gorata_nad_sveti_vlas", "text": "Гори гората над Свети Влас. Към мястото на инцидента се е отправил един противопожарен автомобил с петима огнеборци, както и множество полицейски патрули. Това съобщи Цветелина Рандева, говорител на полицията в Бургас, цитирана от „Фокус”. Около 17:10 е получено съобщение в Районно управление – Несебър за пожара. Тъй като теренът е труднодостъпен, все още не може да се каже каква е площта, обхваната от пламъци. Заради силния вятър огънят се разпространява бързо. Не е ясно и каква е причината за пожара.", "date": "2019.08.05", "title": "Гори гората над Свети Влас"}
{"url": "https://clubz.bg/86308-akciq_na_ruskiq_%E2%80%9Ememorial%E2%80%9D_pochete_v_sofiq_pametta_na_bylgari_ubiti_v_gulag", "text": "Паметта на четирима българи, разстреляни в ГУЛаг по време на най-масовите сталински репресии, беше почетена в родината им за първи път след гибелта им преди 82 години. Това стана възможно днес, 5 август, в градинката до църквата „Св. Георги“, благодарение на инициативата на живеещата в България литовска художничка Тата Тарасова. Тя е член на „Мемориал” – руската правозащитна организация, която в условията на постоянно нарастващо одобрение към Сталин в Русия се грижи истината за жертвите на сталинизма да не бъде премълчавана, а имената им да не бъдат забравени. Руският „Мемориал“ почита в София българи, жертви на сталинския терор Четиримата българи са сред онези над 9500 души от 58 националности, които през 1937-а и 1938 г. са били убити и заровени тайно в гористата местност Сандормах, Карелска република. Първите масови гробове в района са разкрити през юли 1997 г. от сътрудници на „Мемориал”. От 1998-а на всеки 5 август – денят, в който се отбелязва началото на Големия терор, около кръстовете в гората Сандормах и гранитния паметник с надпис „Хора, не се убивайте един друг!”, се провеждат митинги и панихида – католическа и православна, а на много места из Русия и в още 40 страни по света се четат имената на невинно загиналите. Ето имената и кратки биографични данни за нашите сънародници:  Роден е през 1908 г. в село Паркани, Тирасполски район – тогава Руска империя, днес Молдова. Безпартиен. Първоначално е принудително интерниран в Беломорско-балтийския лагер на НКВД. Арестуван е на 19 декември 1937 г. Осъден на смърт от т.нар. „съдебна тричленка” на НКВД. Разстрелян на 29 януари 1938 г. Реабилитиран е през 1960 г. . Роден е през 1900 г. в Тирасполски район. Безпартиен. Също интерниран в Беломорско-балтийския лагер на НКВД. Осъден е от „тричленка“ на 2 септември 1937 и разстрелян осем дни по-късно. . Роден през 1893 г. в село Пандъкли – тогава в Румъния, а днес в Украйна. Безпартиен. И той е бил интерниран в Беломорско-балтийския лагер. Арестуван е на 7 март 1938 г. След месец осъден на смърт и разстрелян на 3 юни същата година. Реабилитиран през 1957 г. . Роден през 1896 г в България. Работник, бивш член на БКП, която тогава се нарича БКП (тесни социалисти). Първо на 18 август 1935 г. е осъден от специална комисия на НКВД на пет години лагер. Изпратен е на Соловецките острови. На 9 октомври 1937 г. „тричленка“ го осъжда на разстрел. Екзекутиран е на 2 ноември 1937 г. Имената бяха прочетени на български и руски език и както всички акции на „Мемориал”, накрая прозвуча призивът „Хора, не се убивайте един друг!”.", "date": "2019.08.05", "title": "Акция на руския „Мемориал” почете в София паметта на българи, убити в ГУЛаг"}
{"url": "https://clubz.bg/86310-transferyt_na_hari_maguajyr_v_stojnosti_video", "text": "Трансферът на Хари Магуайър от \"Лестър\" в \"Манчестър Юнайтед\" е факт - по-рано днес английският национал мина медицински преглед и беше представен като третото ново попълнение на \"Олд Трафорд\" това лято. Цената е известна и потвърдена - 80 милиона паунда. Централният защитник е парафирал 6-годишен контракт с клауза за още един сезон. \"Манчестър Юнайтед\" купува защитник за рекордни пари Заплатата на звездата не е обявена официално, но според \"Дейли мейл\" е в порядъка на 200 000 паунда на седмица. Какво означава 80-милионният трансфер на поредния футболен Принц Хари (за феновете на \"Юнайтед\" той със сигурност вече е такъв) като стойност на парите? Вече изяснихме, че Магуайър е най-скъпозакупеният защитник в света. Той изпревари Върджил ван Дайк, за когото \"Ливърпул\" плати 75 млн. паунда на \"Саутхемптън\". Стана №2 в историята на \"Юнайтед\" след Пол Погба - за него бяха преведени 89 млн. (105 млн. евро) на \"Ювентус\" преди три лета. Заема второто място и сред британците, отстъпвайки само на Гарет Бейл. Той струваше на \"Реал\" (Мадрид) 85 млн. паунда, влезли в касата на \"Тотнъм\" през 2013 г. А само преди пет години \"Хъл Сити\" купува Хари за 2,5 млн. \"Шефилд Юнайтед\", където стартира професионалната кариера на бъдещия ас. През 2017 г. \"Лестър\" го взема вече за 17 млн. Сега въпросът е ще реши ли Хари Магуайър проблемите на \"Юнайтед\" в защита, в лидерството, в липсата на класа и постоянство на целия отбор и т.н. Той става седмият централен защитник в тима на Солскяр. Не е изключено скоро някой да поеме в обратната посока.", "date": "2019.08.05", "title": "Трансферът на Хари Магуайър в стойности (ВИДЕО)"}
{"url": "https://clubz.bg/86305-honkong_te_izpylniha_parkove_ploshtadi_stancii_na_metroto_i_letishteto_video_snimki", "text": "Протестиращи в Хонконг напълниха паркове, площади, метростанции и дори летището на острова в поредния ден на масови стачки и призиви за оставката на лидерката на територията Кери Лам, предаде Асошиейтед прес.    Полицията използва сълзотворен газ, лютив спрей и гумени куршуми срещу протестиращите в поне пет региона на територията, като в рамките на деня цели две коли се врязоха в тълпите. Полицейски служители атакуваха демонстрантите, които бяха окупирали пътищата, полицейските управления и организираха митинги до правителствени сгради. Бяха арестувани поне 82-ма души. Отменени полети и обща стачка в Хонконг Заради стачката бяха отменени повече от 200 полета на летището на острова, като според местни медии много от служителите мълчаливо са се включили към протестите.  По китайската телевизия CCTV водещ изчете на глас редакторски коментар под заглавието \"Хаосът в Хонконг не бива да продължава\". Клаудия Мо - продемократична депутатка сподели, че Пекин може да се свърже с демонстрантите чрез Лам. Полицията използва сълзотворен газ в района Уон Тай Син, където имаше тежки сблъсъци между демонстранти и органи на реда през почивните дни. Протестиращи блокираха метрото на Хонконг (СНИМКИ) Други протестиращи надраскаха със спрей   по стените на сградата на законодателното събрание и поставиха жълти банери пред входните врати. Те написаха и \"Революцията на нашето време\" на една от стените на зданието. Хонконг е  , заяви лидерката. Тя добави, че настоящите протести се ръководят от  , които застрашават просперитета и сигурността на Хонконг. Първите демонстрации възникнаха, след като Лам се опита да прокара по бърза процедура закон за екстрадицията, който щеше да позволи на Китай да изпраща молби за екстрадиране на китайски дисиденти и престъпници към континента. Хонконг: законопроектът за екстрадицията е \"мъртъв\"  Бившата британска колония Хонконг бе върната под китайски контрол през 1997 г. под формулировката \"една страна, две системи\". По този начин на острова бяха съхранени някои демократически права и свободи. Според протестиращите Пекин постепенно ги отнема.  Протестиращи блокираха метрото на Хонконг (СНИМКИ) Хонконг: законопроектът за екстрадицията е \"мъртъв\" ", "date": "2019.08.05", "title": "Хонконг: те изпълниха паркове, площади, станции на метрото и летището (ВИДЕО) (СНИМКИ)"}
{"url": "https://clubz.bg/86309-evrobarometyr_bylgarite_vqrvat_i_sa_nastroeni_polojitelno_kym_es", "text": "55% от българите вярват на ЕС, а 59% имат положителна представа за съюза. Това показва последното проучване на Евробарометър, проведено след евроизборите през май. На общоевропейско ниво доверието в ЕС е на най-високото си равнище от 2014 г. насам и продължава да бъде по-високо от доверието в националните правителства или парламенти. В двадесет държави членки доверието нараства, като най-високите резултати са в Литва (72%), Дания (68%) и Естония (60%).  Мнозинството са оптимисти за бъдещето на съюза, докато едва 34% са песимистично настроени. Най-висок е оптимизмът в Ирландия (85%), Дания (79%), Литва (76%) и Полша (74%). В другия край на скалата оптимизмът е по-слабо изразен в Обединеното кралство (47%) и във Франция (50%). Мнозинството от европейците — 55%, заявяват, че са удовлетворени от функционирането на демокрацията в ЕС — най-високият резултат от есента на 2004 г. насам. Повече от 75% от жителите на страни, които са в еврозоната, са доволни от членството си в нея. В ЕС като цяло подкрепата за еврото остава стабилна с 62%. Във всички 28 държави членки над половината от отговорилите се чувстват граждани на ЕС. В целия ЕС това чувство се споделя от 73%. Голямото мнозинство от гражданите на ЕС подкрепят свободното движение на граждани, които могат да живеят, работят, учат и извършват стопанска дейност навсякъде в ЕС\" (81%), а във всяка държава — членка на ЕС, над две трети от респондентите споделят това мнение — от Литва (94%) до Италия и Обединеното кралство (68%) Имиграцията продължава да бъде основна грижа на равнище ЕС, посочвана от 34% от респондентите. Вторият по важност проблем е изменението на климата. За българите обаче на второ място сред проблемите е тероризма.", "date": "2019.08.05", "title": "Евробарометър: Българите вярват и са настроени положително към ЕС"}
{"url": "https://clubz.bg/86311-trymp_amerikancite_da_osydqt_rasizma_i_ideqta_za_prevyzhodstvo_na_bqlata_rasa", "text": "Президентът на САЩ Доналд Тръмп призова в понеделник от Белия дом всички американци   след масовите убийства в Тексас и Охайо. При тях загинаха 29 души, а десетки бяха ранени, предаде Ройтерс. Тръмп нарече последните масови убийства \"зли нападения\", престъпления \"срещу цялото човечество\", \"варварски кланета\" и заяви, че омразата в обществото трябва да бъде заменена от единство, предаде Асошиейтед прес. Той призова демократи и републиканци да загърбят партизанщината и да намерят решение на въпроса с насилието. В речта си, която беше обръщение към нацията, Тръмп се зарече, че \"ще действа със спешна решителност\", предаде ДПА. 20 убити и 26 ранени при стрелба в Тексас, САЩ След кървавите нападения  миналия уикенд US президент обяви и че е готов да подкрепи акт, с който да се извършват \"сериозни проверки\" преди да се позволи закупуването на оръжие. По-рано в Туитър той обвърза приемането му със затвърждаване на мигрантските закони, предаде Асошитейтед прес. Държавният глава на САЩ така и не обясни връзката между двете неща.     Конгресът обаче така и не може да прокара сериозна реформа най-вече заради съпротивата от страна на републиканците, които разполагат с мнозинство в горната камара - Сената. След масови убийства Тръмп често призовава за реакция от страна на законодателния орган, но често е против идеите на демократите. Как Тръмп се превърна в борец срещу расизма, а Швеция - в негово огнище  През февруари например Белият дом обяви, че ще наложи вето върху предложение в Конгреса, което щеше да задължи да се извършват проверки до 10 дни на федерално ниво на всичките покупки на оръжия. Няколко часа след като предложи идеята си за съвместна оръжейна и мигрантска реформа в Twitter, Тръмп се впусна в критики срещу медиите, като ги обвини, че подхранват гняв в обществото. Как Тръмп се превърна в борец срещу расизма, а Швеция - в негово огнище ", "date": "2019.08.05", "title": "Тръмп: Американците да осъдят расизма и идеята за превъзходство на бялата раса"}
{"url": "https://clubz.bg/86312-prokuraturata_pak_zabravi_egn_tata_na_borisov_cacarov_i_peevski", "text": "Миналата седмица държавното обвинение публикува серия веществени доказателства, за да покаже как точно е разобличена \"ТАД Груп\" за атаката срещу сървърите на НАП. Прокуратурата тогава специално посочи, че разпространява тези данни с позволение на наблюдаващия прокурор. Разобличавайки \"ТАД груп\", прокуратурата публикува ЕГН на Борисов, Цацаров и Пеевски Явно в бързината да покажат добре свършената работа обаче оттам публикуваха в прессъобщението си лични данни - ЕГН на премиера Бойко Борисов, на главния прокурор Сотир Цацаров и на депутата Делян Пеевски. След като Клуб Z писа по темата, държавното обвинение бързо пусна нов файл, където изглеждаше, че са премахнати личните данни от скрийншотите: Както обаче сочи друга проверка, за която ни сигнализира читател, много държавни институции държат публични документи, в които е пълно с лични данни - основно сайтове на общини, които са достъпни през Google. Как се \"хакват\" лични данни на политици и бизнесмени? С Google По същия начин (с командата за стесняване на търсенето в сайта на прокуратурата - site:prb.bg) човек може да намери с лекота първата  , където не са премахнати ЕГН-тата на премиера, депутата от ДПС и на главния прокурор. Причината е проста - Google е индексирал файла и в първия, и във втория му вариант, и от прокуратурата просто са качили поправения файл - но не са премахнали стария. Как се \"хакват\" лични данни на политици и бизнесмени? С Google", "date": "2019.08.05", "title": "Прокуратурата пак забрави ЕГН-тата на Борисов, Цацаров и Пеевски"}
{"url": "https://clubz.bg/86283-kak_chumata_po_svinete_se_ozova_v_bylgariq", "text": "Чумата по свинете идва от Африка, от където бързо се е прехвърлила в Европа. Най-честият метод за това е чрез \"природните маршрути\" - дивите свине, мухите, дори комарите.  \"Прасето е много важен социален актьор. Имаме катастрофично преживяване\" Така проф. Христо Найденски от Института по микробиология към БАН коментира пред бТВ думите на премиера Бойко Борисов, че заразата е дошла чрез румънските туристи.  , заяви Борисов преди няколко дни в Пазарджик, където се срещна с кметове по повод недоволството на хората от унищожаването на домашните прасета. Държавата компенсира свиневъдите с 300 лв. С което пък предизвика реакция на румънското МВнР във фейсбук, цитирана от журналиста Владимир Береану: Брюксел: Проблемът със свинската чума в България е повече от тревожен , посочи днес проф. Найденски. По думите му всичко това налага тези непопулярни мерки, които се предприемат, които са и трудни за възприемане от българското население, традиционно потребяващо свинско месо. В студиото бе и Кирил Вътев от асоциацията на месопреработвателите. Той прогнозира двоен скок на цената на свинското месо до края на годината. От началото на годината данните за ЕС са поскъпване с 35%. Заради ситуацията у нас до края на годината се очаква поскъпване с още 10-15%. Т.е.  , изчисли вътев. Или от 5 лева през март до 7,50 лева през декември. Чумата по свинете става новата голяма криза По думите му има отлив от потребление на свинско месо - спадът на потреблението до момента е с около 5%. Целият отрасъл е застрашен от изчезване, заяви в заключение. Държавата компенсира свиневъдите с 300 лв. Брюксел: Проблемът със свинската чума в България е повече от тревожен Чумата по свинете става новата голяма криза", "date": "2019.08.05", "title": "Как чумата по свинете се озова в България"}
{"url": "https://clubz.bg/86288-andrej_rajchev_za_proekta_na_slavi_razmeryt_ima_znachenie", "text": "Новият проект на Слави Трифонов ще успее да увлече определен брой хора, но те едва ли ще са повече от 15%. Това заяви социологът Андрей Райчев пред \"Фокус\". \"Утре може да се окаже, че Слави Трифонов става диспечер в политическия процес\" Според него политическият сезон не е приключил с формалния край на парламентарния сезон. Как чумата по свинете се озова в България Според него обаче стабилността на мнозинството не е застрашена. Той коментира, че БСП е алтернатива на ГЕРБ, но е загубила изборите. Според него БСП винаги е имала едно важно оръжие - консенсус и кроткото говорене. Според него НФСБ няма голямо политическо бъдеще, докато ВМРО е изкушена от това, че получи 6% на евровота и партията ще се опита да влезе сама в парламента. Как чумата по свинете се озова в България", "date": "2019.08.05", "title": "Андрей Райчев за проекта на Слави: Размерът има значение"}
{"url": "https://clubz.bg/86287-praseto_e_mnogo_vajen_socialen_aktor_imame_katastrofichno_prejivqvane", "text": "Премиерът Бойко Борисов много успешно е доловил катастрофичните настроения в българина и е посочил виновник за африканската чума по свинете  - румънските туристи. Такава теза разви социалният антрополог Харалан Александров. Според политолога Антоний тодоров обаче  обвиненията на Борисов са „малко евтини“, а правителството показва управленска немощ.  Александров каза, че познава много „прастисти“, а прасизмът сам по себе си е протоидеология. По думите на антрополог „прасистите“ имат повече базисно доверие на прасето, отколкото на чужденеца, към държавата и много често към съседа. И в момента това доверие е атакувано и това е много голяма травма в сърцето на социалната връзка, коментира Александров. Чумата по свинете става новата голяма криза „Прасето ме предава, то умира от някаква чума, а не от моя нож. И отива в някаква ужасна яма, а не в моето шкембе, с извинение“, каза той. И добави: \"В този смисъл имаме катастрофично преживяване\". Антоний Тодоров видя управленска немощ не само в кризата с африканската чума, но и в опазването на данните при „НАПлийкс“. Той нарече \"малко евтини\" обвиненията на премиера Бойко Борисов към румънските туристи, че са донесли заразата в България. ", "date": "2019.08.05", "title": "\"Прасето е много важен социален актьор. Имаме катастрофично преживяване\""}
{"url": "https://clubz.bg/86296-19_zaginali_i_30_raneni_sled_eksploziq_v_kajro", "text": "Поне 19 души загинаха, а други 30 бяха ранени след експлозия в Кайро, предаде Ройтерс, цитирана от БТА Агенцията се позовава на съобщение на египетското министерство на здравеопазването.  17 ранени при взрив близо до пирамидите в Египет Експлозията станала, след като на крайбрежен път до Нил автомобил влязъл в насрещното движение и се сблъскал с три други автомобила, посочи министерството на вътрешните работи. След катастрофата избухнал пожар, който наложил частична евакуация на разположения в района Национален онкологичен институт. Огънят причинил щети на автомобили и на сградата на болницата.  Египетската прокуратура разследва случая. За момента няма данни за терористично нападение.", "date": "2019.08.05", "title": "19 загинали и 30 ранени след експлозия в Кайро"}
{"url": "https://clubz.bg/86294-moskva_si_nameri_vinovnici_za_protestite_us_posolstvoto_dojche_vele_i_britanskite_medii", "text": "Говорителката на външното министерство на Русия Мария Захарова осъди дипломатически представители на САЩ и германската медия \"Дойче веле\" за това, че са се месили във вътрешните дела на Русия, като са призовавали руснаците да излязат на неразрешените от властите опозиционни протести на 3 август, предаде ТАСС. Над 600 души са арестуваните в Москва (СНИМКИ) Изявлението на Захарова бе излъчено по руската телевизия \"Русия-1\". Захарова добави, че посолството на САЩ е публикувало графика и маршрута на протестното движение, като е призовавало руските граждани да се присъединяват към него. Тя хвърли вина и върху международните медии, че са призовавали руснаците да излязат да протестират, като поименно назова германската \"Дойче веле\". Захарова допълни, че ще бъдат предприети   срещу медията.  Русия се възмути, че британските медии не отразявали безпристрастно протестите в Москва Преди това Кремъл осъди британските медии за това, че са нарушавали принципа за безпристрастност при отразяването на митингите в Москва. В профила на руското външно министерство в Twitter бяха публикувани два видеоклипа, в които се вижда как американски и английски полицаи се държат грубо с протестиращи. Ето какво пише под тях: Говорителката на руското Външно нахока Франция Русия реагира остро и срещу критиките от страна на Франция, която осъди масовите арести още при протеста преди седмица. Захарова реши да даде за пример насилието от страна на парижката полиция при задържането на представители на \"жълтите жилетки\". Русия се възмути, че британските медии не отразявали безпристрастно протестите в Москва Говорителката на руското Външно нахока Франция", "date": "2019.08.05", "title": "Москва си намери виновници за протестите: US посолството, \"Дойче веле\" и британските медии"}
{"url": "https://clubz.bg/86299-germaniq_kristalina_georgieva_shte_e_novata_shefka_na_mvf", "text": "Германия смята, че Кристалина Георгиева ще бъде новата директорка на Международния валутен фонд (МВФ), предаде Ройтерс, като се позова на говорител на германското финансово министерство. Потенциална пречка пред назначаването на българската бе фактът, че на 13 август тя ще навърши 66 години. Окончателно - Кристалина Георгиева е кандидатът на ЕС за шеф на МВФ Това не попречи на държавите членки на ЕС да я предочетат при гласуването пред бившия финансов министър на Холандия Йерун Дейселблум. Тогава се оформиха два отчетливи лагера - Франция и Южна Европа застанаха зад номинацията на Георгиева, докато Германия и Северна Европа подкрепиха холандеца.  Единният кандидат на ЕС ще се представи пред МВФ до 6 септември. 24-членният изпълнителен съвет на фонда отговаря за избора на новия директор. Той трябва да бъде определен до 4 октомври след индивидуални интервюта с финалистите. В идеалния вариант изборът може да бъде единодушен, но може да стане и с гласуване. Всяка държава може да номинира кандидат, като от създаването си през 1944 г. МВФ винаги е бил ръководен от европеец, а начело на Световната банка обикновено застава американец. Как протича избирането на шеф на МВФ? Как протича избирането на шеф на МВФ?", "date": "2019.08.05", "title": "Германия: Кристалина Георгиева ще е новата шефка на МВФ"}
{"url": "https://clubz.bg/86298-uvolneniqt_shef_na_nek_se_oplaka_ot_natisk_za_provejdane_na_fiktivni_tyrgove", "text": "От натиск за уреждане на фиктивни търгове за електроенергия се оплака уволненият миналия петък изпълнителен директор на Националната електрическа компания (НЕК) Петър Илиев. Днес Илиев даде пресконференция, на която обяви и как е бил изненадващо отстранен от поста - докато бил на плажа, получил обаждане по телефона от шефа на Бълагския енергиен холдинг (БЕХ) Жаклен Коен. Всъщност, самият Илиев депозира оставка още през юни, но тогава бордът на БЕХ не го пусна, а енергийният министър Теменужка Петкова обяви, че е твърде ценен кадър. От миналия петък насам обаче нещата за БЕХ явно са се променили. Шефът на НЕК подаде оставка По думите му \"подобни действия застрашават и националната сигурност, тъй като да блокираш свободния пазар на електроенергия не е особено трудно и струва \"само 140 000 лева\". Стана ясно и че депозираната му преди два месеца оставка е била именно заради оказвания му натиск. Отказа обаче да посочи, кои са тези \"по-вишестоящи\", които са нстоявали да провежда нагласени търгове за ток. Както и кои са търговците.  Илиев даде заявка, че винаги е работил в интересите на НЕК и пак изрази становище, че вероятно е сменен, защото бил неудобен, казвайки нещата такива каквито са. Бизнесът иска проверка за картел на пазара с ток. Подозрения около Ковачки Илиев остава на поста до вписването в Търговския регистър на новоназначения Иван Йончев, който бе начело на БЕХ в мандата на правителството на БСП и ДПС - при кабинета \"Орешарски\". А самият Коен изненадващо бе назначен отново за директор на БЕХ в средата на миналия месец. От Министерството на енергетиката твърдяха, че причината за рокадата е \"изтичането на мандатите на членовете на съвета на директорите\". Любопитно е, че Жаклен Коен бе уволнен от същия пост, който сега пое, от самата Теменужка Петкова през 2016 г.  Днес Илиев разказа и че целта му е била и да ограничи напразното изнасяне на електроенергия и съответно пари от България, \"защото по този начин намаляваме цената на тока в държави като Румъния, Унгария и Гърция\". По думите му \"няма правила на пазара и всеки продава на себе си, а реално в България има дори излишен ток, който ние не използваме, и въпреки това страдаме от липса на ток\". Рокади в енергетиката: Теменужка Петкова връща шеф на БЕХ, когото сама уволни За последно бизнесът се оплака от търг, организиран за продажба на електроенергията от малките ВЕИ централи. НЕК го беше организирала така, че продажбата да се осъществи след директно договаряне с един кандидат, а не чрез свободната борса, например пазар \"Ден напред\". Веднага след публичната декларация на четирите национално представени работодателски организации, които твърдяха, че така структуриран търгът позволява манипулации на цената, той беше спрян и пуснат с други параметри. Почти всеки месец бизнесът се оплаква от управлението на системата, за която отговаря НЕК. От Министерството на енергетиката засега отказват коментар. Бизнесът иска проверка за картел на пазара с ток. Подозрения около Ковачки Рокади в енергетиката: Теменужка Петкова връща шеф на БЕХ, когото сама уволни", "date": "2019.08.05", "title": "Уволненият шеф на НЕК се оплака от натиск за провеждане на фиктивни търгове"}
{"url": "https://clubz.bg/86301-uvolniha_liderka_na_protesta_na_medicinskite_sestri", "text": "Лидерът на протестите на медицинските сестри – Мая Илиева, е дисциплинарно уволнена от болница „Аджибадем Сити Клиник МБАЛ Токуда” в София. Това съобщи самата Илиева в профила си във фейсбук. В събота, по време на дежурството си тя получила заповедта за дисциплинарно уволнение. Синдикатите са се съгласили тя да бъде уволнена. Парадоксалното, според нея е, че тя е била лидер на КНСБ в болницата. Илиева получи подкрепата на омбудсмана Мая Манолова, която обяви, че не приема наложеното дисциплинарно наказание и “абсолютно съчинените, съшити с бели конци, мотиви, с които това е направено”. Това написа Илиева. Тя е категорична, че е отстранена, за да се отърват от нея, защото е неудобна. Мая Илиева е основен организатор и лице на протестите на медицинските сестри, които започнаха през март, с искане за по-достойно заплащане.  По думите ѝ уволнението е с подкрепата на КНСБ, защото е станала неудобна и за тях. От болница „Аджибадем Сити Клиник МБАЛ Токуда” разпространиха позиция по казуса: Медицински сестри готвят протести в различни градове в страната срещу уволнението на Мая Илиева.", "date": "2019.08.05", "title": "Уволниха лидерка на протеста на медицинските сестри"}
{"url": "https://clubz.bg/86304-do_kraq_na_godinata_i_digitalen_talon_za_sinq_i_zelena_zona", "text": "Центърът за градска мобилност придобива системата за обработване на SMS-и от паркирането в \"синя\" и \"зелена\" зони в София и вече няма да работи с посредник. Това ще позволи на дружеството да намали и финансовите си разходи, съобщиха от Центъра за градска мобилност /ЦГМ/, предава БТА. До момента тази дейност минава през фирма-посредник между дружеството и мобилните оператори, но договорът с нея, сключен през 2015 година, изтича този септември.  ЦГМ обяви процедура за възлагане на обществена поръчка на договаряне по реда на ЗОП с мобилните оператори и доставчици в България за предоставянето на услугата паркиране в \"синя\" и \"зелена\" зони чрез SMS-и. Договорите с доставчиците на услугата ще са за срок от 5 години, а общата прогнозна стойност на поръчката, за всички потенциални по закон изпълнители, е 7,9 млн. лева за целия петгодишен период.  Доставчиците, с които се очаква да бъдат сключени договори по обявената поръчка, ще я получат за организиране и гарантиране непрекъснатост на услугата за паркиране чрез SMS-и. За сравнение до 2015 г. процентът, който е взиман от фирмата-посредник, е бил 15 на сто, а за последните 4 години е 13 на сто. В сегашната обществена поръчка е до 12 на сто, се посочва в съобщението.  За клиентите на зоните за почасово платено паркиране няма да има промяна в тарифите. До края на годината ЦГМ ще пусне и т.нар. дигитален талон за паркиране през мобилни приложения. Дружеството планира да има такова приложение, както и дава правото на всеки търговец да разработи свое и да го предложи срещу 10 на сто търговска отстъпка (такава е тя към момента и за търговците, които продават хартиени талони за паркиране). Дигиталният талон ще позволи на водачите на автомобили да имат по-голям избор при заплащане на престоя при паркиране в зоните, а не само чрез хартия, на паркомат или с SMS-и. Приходите от зоните за почасово платено паркиране се инвестират обратно в системата като 50 на сто от тях отиват за възстановяване на тротоари, изграждането на паркинги (в момента се довършва този на метростанция \"Васил Левски\", който е със 197 места, и предстоят ремонтите на паркингите на Централна гара и бул. \"Сливница\")и поддържането на самата зона за почасово платено паркиране, в която вече има близо 30 000 места. Останалите средства от приходите отиват за покриване на транспортната задача на градския транспорт, допълват от ЦГМ. ", "date": "2019.08.05", "title": "До края на годината и дигитален талон за синя и зелена зона"}
{"url": "https://clubz.bg/86306-novo_veto_radev_ne_e_syglasen_shefyt_na_voennoto_razuznavane_da_e_civilen", "text": "Президентът Румен Радев наложи вето на промените в Закона за военното разузнаване. Той не е съгласен с възможността цивилно лице да оглави Служба „Военна информация“ като алтернатива на досегашното изискване да е военнослужещ. Според държавния глава \"се създава и риск от нарушаване на принципите на централизираното управление и контрол на разузнавателната дейност и на политическия неутралитет. \" Как ГЕРБ и БСП си смениха ролите на тема кой да води военното разузнаване Приетият закон внася несъгласуваност в уредбата относно управление на системата за защита на националната сигурност и създава прецедент при навършване на пределна възраст за съответното военно звание да се продължава изпълнението на длъжността.\", посочва от президентът.  Поправката в Закона за военното разузнаване бе внесена от представители на ГЕРБ и \"патриотите\" дни преди парламентът да излезе в летен отпуск. Преди четири години отново управляващите от ГЕРБ промениха закона и дадоха възможност на цивилно лице - тогава бившият депутат от СДС Йордан Бакалов, да оглави военната служба. Сега променят закона и връщат стари текстове, което е показателно, че вероятно има и избран кой да оглави една от най-важните структури за националната сигурност.  Шефът на военното разузнаване подаде оставка Сегашната промяна в закона е съпътствана и от прокурорска проверка в институцията. Преди дни председателят й ген. Пламен Ангелов подаде рапорт за напускане след като прокуратурата обяви, че разследва нарушения във “Военна информация”, а ген. Ангелов и предшественика му Светослав Даскалов са привлечени като обвиняеми за престъпление по служба - заради неправомерно издаване на разрешения за достъп до класифицирана информация. Става дума за периода 2016-2019 г., когато допуските се подписвали не от ръководителя на спецслужбата, както е по закон, а от служител на сигурността.  Прокуратурата: генерали от Военното разузнаване дали на 504 души да четат тайни   Шефът на военното разузнаване подаде оставка Прокуратурата: генерали от Военното разузнаване дали на 504 души да четат тайни", "date": "2019.08.05", "title": "Ново вето. Радев не е съгласен шефът на военното разузнаване да е цивилен"}
{"url": "https://clubz.bg/86286-indiq_premahva_specialniq_status_na_kashmir", "text": "Индийското правителство отмени специалния статус на Кашмир, предава Ройтерс. Това е най-явният опит за пълна интеграция на доминирания от мюсюлмани регион след седем десетилетия на напрежение между Индия и Пакистан. Кашмир – на едно „бум“ разстояние от Шангри-Ла Вътрешният министър Амит Шах заяви, че федералното правителство ще отмени член 370 - конституционна клауза, която гарантира специален статус на Кашмир и позволява на щата Джаму и Кашмир да създава собствени закони. Стъпката ще означава отмяна на правото на жителите да търгуват с пакистанската част на Кашмир. Ще бъде премахната забраната на граждани от други региони да влизат в правителството. Новината за премахването на специалния статус бе оповестена няколко часа след като някои от местните лидери алармираха в Twitter, че са поставени под домашен арест. Индия използва \"беззаконен\" акт и репресира населението на Кашмир В неделя регионални партии се разбраха да защитават заедно специалния статус на Кашмир. Те предупредиха, че ще има агресивна реакция срещу представителите на централната власт. Напрежението се покачи още в петък, след като държавни служители на Индия обявиха, че е възможно да има атаки на базирани в Пакистан групировки. Исламабад отхвърли тези обвинения, но хиляди индийски туристи, пилигрими и работници напуснаха региона през почивните дни. Пакистан определи като незаконна маневра решението на Индия да отмени конституционната автономия на индийски Кашмир, предадоха световните агенции, цитирани от БТА. Индия използва \"беззаконен\" акт и репресира населението на Кашмир", "date": "2019.08.05", "title": "Индия премахва специалния статус на Кашмир"}
{"url": "https://clubz.bg/86242-sled_kato_pochnah_ne_mojeh_poveche_da_spra", "text": "Графитите имат забележително влияние върху развитието на популярната култура - от музиката, филмите, телевизията до изобразителното изкуство, играчките, облеклото. Но всичко тръгва някак скромно и нашега, а еволюцията им е забележителна. Всичко започва като забавление за отегчени тийнейджъри, а прераства в субкултура. Много преди огромните изрисувани стени, уличните арт програми, модните дефилета и стрийт артистите, които стават милионери, модерните графити започват като драсканица с една единствена дума, написана на стена във Филаделфия: CORNBREAD., разказват на сайта www.sprayplanet.com През 1965 г. Дарил “Корнбред” Макрей е 12-годишно момче. Което много скучае и е склонно към недотам изрядно поведение. Затова и се намира в Центъра за превъзпитание на младежи във Филаделфия. Момчето обича царевичен хляб толкова много, че оттам получава и прякора си. Корнбред решава да използва многото си свободно време в рестриктивната институция не за наркотици и насилие, а за нещо по-безобидно и самоизразяващо го - да пише името си по стените на дома със собствен почерк. Дотогава там има само имена на банди и символи. Да иZчистим тези грозни-грозни неща Той отдава цялото се време на откриването на нови места в центъра, в които да оставя уникалния си подпис. Навсякъде пише   така вманиачено, че социалните работници започват да мислят, че страда от психическо разстройство.   След като е освободен от поправителното заведение, непълнолетният Корнбред продължава като разгръща дейността си - по улиците на Филаделфия, получава и подкрепа от няколко приятели, които са бъдещи легенди на графити изкуството -  Когато се влюбва в момиче на име Синтия, това му увлечение не остава скрито от никого, защото е изписано навсякъде около дома на любовния интерес на Корнбред - надписът не е много извисен, но посланието му е недвусмислено  ( Действията на младежа се оказват заразителни - стените на американския град започват да се покриват с най-различни имена и числа, като всеки автор иска да се увековечи за историята. Те искаха да ги запомнят или поне да ги забележат (СНИМКИ, ВИДЕО) Когато местен вестник грешно съобщава, че Корнбред е убит в престрелка между банди, младият автор намира начин да опровергае дезинформацията. В смел ход, който завинаги циментира статуса му на икона на графитите от 60-те години на ХХ век, той прескача ограда на зоологическата градина във Филаделфия и изписва “Корнбред е жив” от двете страни на един слон. След което е арестуван. Но и там славата го преследва. В   документален филм за графити пионерите на Роджър Гастман, Корнберд разказва как пазачите в затвора му искали автографи като \"скромно\" отбелязва:  . По същото време, когато по улиците на Филаделфия действа Корнбред, паралелно графити движение се заражда в Ню Йорк сити. Това са времена, в които хлапетата трябва да намерят какво да правят с многото си свободно време. Таки 183 (Taki 183) е един от тези скучаещи тийнейджъри, който живее в гръцки квартал северно от Харлем. През 1969 г. се ражда иконичният му подпис - който е комбинация от галеното му от Димитриус (той е от гръцки произход) и 183 - номера на улицата, на която живее.   Той не е първият, който прибягва до тази комбинация от име и номер на улица - това може да се срещне първо при , но той се придържа само към своя квартал, докато размахът на Таки е съвсем различен, писането на графити той превръща в 24-часова работа. Има и добре разработена техника. Действа със спрейове и маркери, има дупка в якето си, така успява да прикрива ръката си, докато работи. Оставя “подписа си\" по стени, подлези, сгради, коли в цял Ню Йорк, като внимателно избира местата, които смята, че са най-лесно забележими. “Писането” на обществени места го обсебва. Таки има и много удобна работа - той е куриер на колело. \"Минавах покрай 40 блока и навсякъде виждах името си\", спомня си той. Упоритостта и обсесията на Таки привличат вниманието на репортер на “Ню Йорк таймс”. Статия в реномирането издание го изстрелва на върха. Таки е първият нюйоркчанин, който се прочува с писането на графити - той се превърща във вдъхновение за генерация от автори в града, така както влияе Корнбред във Филаделфия. По това време те все още се наричат писачи, не артисти. 40 години по-късно двамата пионери на графити движението се събират заедно на арт фестивала МОКА. И слагат подписите си на инсталациите си в изложбата на Гастман, посветена на уличното изкуство. И двамата имат много общо - е. Такива са и техните последователи през 70-те години. Бама, автор от Бронкс, във филма на Гастман изброява възможностите за момчетата от крайните квартали по това време: Графитите получават особен смисъл за ранните творци. Те са път към славата и начин да променят съществуването си, което иначе не е много бляскаво. Затова и социологът Грегъри Снайдър смята, че графитите са в пълния смисъл на думата демократично изкуство, в чистата му форма, което се вписва в американската мечта. Артистите мечтаят за слава, затова и надписите им са много по-наситени в туристически райони като Сохо например, отколкото в бедни части от града, в които има по-малък трафик и където ще привлекат много по-слабо вниманието. За повечето от тях е най-важно работите им да се виждат. В началото на 70-те най-важният проблем е признанието, а не стилът, отбелязват изследователи на тази субкултура. Авторите, които все още не са станали артисти, използват всякакви материали - от боя за обувки до индустриални маркери, за да слагат подписите си из целия град, понякога рисуват и по влаковете в метрото през нощта, за да са сигурни, че техните работи ще минат през целия град - сигурен начин да се популяризира делото им. Един от тези автори   лаконично обобщава първите години на графити движението: Графитите имат свои почитатели, но управата на Ню Йорк не е сред тях.   И започва почистването, особено на любимото “платно” - влакчетата на метрото, политиците си връщат контрола, както анализатори описват случващото се. Метрото през 70-те и 80-те години в Ню Йорк е опасно място, в което банди си разпределят територии и тормозят пътниците, а влаковете вътре са мизерни със счупени прозорци и целите покрити с надписи. Към битката за нормализиране на средата влиза и спирането на тези графити. Отговорът е вълна от протестни графити. Изграждат си неформална мрежа, в която се предупреждават кои места са безопасни и кои - не, и започва нещо като “партизанска война”. Има обаче и елемент на отсяване сред авторите на драсканиците и рисунките по стените. В подобна атмосфера се минава към следващата фаза от развитието на уличното изкуство,  графитите правят следващата крачка в развитието си - от подписи с магически маркери до завършени произведения на изкуството с аерозолни цветове. Художествената стойност започва да взема превес. Авторите започват да експериментират с нови стилове, вкарват звезди, цветя, корони, върви се към “калиграфска абстракция”. Сред наложените имена от този период са   (Родом от Бронкс, той се записва в историята на графити движението с техниката за писането с аерозоли, при което буквите са подобни на маршмелоус, бухнали, както и с използването на символи като очи, звезди и пики.) С развитието си графитите стават все по-близки със зараждащата се хип-хоп култура през 80-те години. Все повече се превръщат в начин на живот. От САЩ те постепенно набират популярност като се пренасят и в Европа. Жан-Мишел Баския е художник, роден в Бруклин, от хаитянско-пуерторикански произход, който представлява нов етап в развитието на графити изкуството - той доказва, че този тип творци могат да станат част от официалния арт свят. Баския отначало става известен с надписа  , който разпространява из долен Манхатън заедно с приятеля си Ал Диас. През 1978 г. Village Voice публикува статия за тяхната работа, но само година по-късно те слагат край на проекта, като в Сохо се поява надпис \"SAMO IS DEAD\" (САМО е мъртъв), отбелязва mymodernmet.com. Баския постепенно става все по-популярен, към края на 70-те художествените галерии са открили уличното изкуство и купуват графити. В началото на 80-те години той печели признание и като самостоятелен творец, има проекти с Дейвид Боуи и Анди Уорхол, излага в галерии. Смята се, че неговият успех е предвестник на вписването в мейнстрийма и на признанието, което имат днес много графити и въобще улични творци. Баския умира като истинска рокзвезда през 1988 г. - от свръхдоза хероин на ненавършени 28 години. През 2017 г. негова картина е продадена на търг в Ню Йорк за 110,5 милиона долара. Това е рекордна сума за произведение на американски художник и първата творба, създадена след 1980 г., която минава границата от 100 млн. долара. Харинг също живее твърде кратко (1958 – 1990) и умира, преди да навърши 32-годишна възраст от усложнения, свързани със СПИН. Той е много продуктивен - оставя над над 10 000 графити, участва в повече от 100 индивидуални и групови изложби и да реализира над 50 сериозни артистични проекта на четири континента - в Мелбърн, Сидни, Рио де Жанейро, Минеаполис, Ню Йорк, Париж, Западен Берлин, Пиза. За разлика от пионерите в уличното изкуство той не е бедно момче от маргинален квартал и произход. Баща му е инженер, а като малък ходи редовно на църква с родителите. В началото на 80-те на миналия век изписва нелегално хиляди графити в станциите на метрото - всеки път с риска да бъде незабавно арестуван. Животът и творчеството му го срещат с артисти като  Той подхожда делово към проектите си - приема поръчки по цял свят. През 1986 г. отваря своя Pop Shop в Манхатън, с което допринася за налагането на търговската стойност на графитите. Работите на Харинг носят в себе си нещо детинско, взето сякаш назаем от образите в известните анимации. Но той се вълнува от най-сериозните проблеми на 80-те - расизма и режима на Апартейд, хомофобията, СПИН, зависимостта от наркотиците, ядрената заплаха. Неговият последен завършен проект е от юни 1989 г. Това е стенописът  (\"Целият свят\"), заемащ 180 кв.м от фасадата на църквата \"Св. Антоний\" в Пиза. Харинг рисува и на Берлинската стена. През 2008 г. точно уличен артист -  , прави най-впечатляващия и запомнящ се плакат в президенската кампания на Барак Обама . След това има множество вариации, изображението после е щамповано на чаши и тениски. Едва ли има нещо по-мейнстрийм от появата в най-дългия и популярен сериал - анимационния \"Семейство Симпсън\". И през 2012 г. семейството посвещава един цял епизод на уличното изкуство и графитите. В него Барт става автор на графити. Епизодът засяга и сложната тема за границата между изкуство и вандализъм - така Барт получава предложение да прави изложба в галерия, а след това е арестуван, затова че е писал и рисувал по улиците на града. Модата обича да търси вдъхновение в субкултурните тенденции и изкуството на графитите не е изключение. \"Луи Вюитон\" решава да даде по-масов привкус на своя луксозен бранд, като пуска артистична линия шалове - продуктите в нея са насочени основно към младежкия пазар. Между 2012 и 2014 г. те пускат няколко колекции с шалове, чиито автори са улични артисти и графити творци. Така това, което стартира на границата на вандалщината, се развива и става важна част от съвременна култура. Те искаха да ги запомнят или поне да ги забележат (СНИМКИ, ВИДЕО)", "date": "2019.08.05", "title": "\"След като почнах, не можех повече да спра\""}
{"url": "https://clubz.bg/86307-promivka_na_uho_na_zlatnite_prigotvete_500_leva", "text": "530 лева. Толкова е струвало на практика прочистване на ухото на младеж в частна клиника в курорта \"Златни пясъци\". Фактурата от скъпата услуга, извършена на 27 юли, обикаля социалните мрежи и предизвиква вълна от възмущение. Особено на фона на новините от това лято за отлив на туристи и шезлонги и чадъри по 70 лева. Въпросната фактура бе публикувана от групата \"Спаси Варна\". Сянка за 40 лева, вода за 11 лева. Заповядайте пак! Клиниката е Медицински център \"Рефлекс\", която има няколко филиала по морето, в т. ч. в курорта \"Св.Св. Константин и Елена\" и Кранево. А ето и ценоразписът за извършените манипулации: Ангелкова видя негативна кампания срещу морския туризъм  От сайта на медицинския център е видно, че няма публикувани цени на услугите. Центърът разполага и със спешна помощ. На позвъняванията ни на единствените оставени телефони - дежурните, първо отговориха, че управителите дават в момента изявления за журналисти и помолиха да се обадим след няколко минути. При повторното обаждане ни бе съобщено, че в момента имали пациенти.   Ангелкова видя негативна кампания срещу морския туризъм ", "date": "2019.08.05", "title": "Промивка на ухо на \"Златните\"? Пригответе 500 лева"}
{"url": "https://clubz.bg/86289-propadna_sdelkata_mejdu_yuventus_i_yunajted_za_dibala", "text": "Една от най-коментираните сделки във футбола това лято няма да се случи - не и по начина, по който беше планирана. \"Манчестър Юнайтед\" прекрати преговорите с Пауло Дибала, който трябваше да бъде разменен с \"Ювентус\" за Ромелу Лукаку. Мениджърите на аржентинеца са поставили непосилни финансови изисквания пред \"Юнайтед\" - 350 000 паунда седмична заплата, според британската преса, отделно от това бонуси и високи комисиони за тях. Говори се, че имало казуси и с имиджовите права на Дибала. Футболистът не е имал голямо желание да сменя Торино с Манчестър и затова искал възможно най-скъпо да \"продаде кожата си\", коментира Би Би Си. \"Юнайтед\" пък не изгарял от желание да изсипе купища пари за някой, който не е готов да облече екипа на тима. Дибала се оказа извън сметките на новия треньор Маурицио Сари. Същата е съдбата на Лукаку при \"червените дяволи\" в ерата на Оле Гунар Солскяр.  Дни преди затваряне на трансферния прозорец в Англия \"Юнайтед\" търси решение. Апетити към белгиеца имат още \"Интер\" и \"Наполи\", но трансферната цена от 75 милиона паунда ги отказва. В същото време на \"Олд Трафорд\" трябва да привлекат централен нападател като заместник.  След 8 август клубовете в родината на футбола ще могат да продават играчи, но не и да купуват. Вчера \"Дейли Мейл\" написа, че след провала с Дибала \"Юнайтед\" се е насочил към друг ас на Юве - бившия хърватски национал Марио Манджукич, един от героите на Световното в Русия. Манджукич щял да излезе \"само\" 16 милиона паунда на \"Манчестър Юнайтед\" и сега се търсят начини как в схемата да влезе Лукаку, предпочитан от Сари пред хърватина. Все по-малко вероятно изглежда привличането на Пол Погба от \"Реал\" (Мадрид). Французинът най-вероятно ще остане на \"Олд Трафорд\", въпреки желанието си. А \"Реал\" вече има алтернатива - Дони ван де Беек от \"Аякс\", за когото се очаква да бъдат платени около 60 милиона евро.", "date": "2019.08.05", "title": "Пропадна сделката между \"Ювентус\" и \"Юнайтед\" за Дибала"}
{"url": "https://clubz.bg/86300-ludogorec_sreshtu_maribor_ili_rozenborg", "text": "\"Лудогорец\" ще срещне загубилия от двойката \"Марибор\" (Словения) - \"Розенборг\" (Норвегия) в плейофа за влизане в групите на Лига Европа, отреди жребият за турнира, теглен днес в Нион. За целта \"орлите\" първо трябва да преодолеят уелския ТНС. Първият мач е в четвъртък в Разград. При успех \"Лудогорец\" ще домакинства за начало и в четвъртия предварителен кръг, а седмица по-късно ще върне визитата в Словения или Норвегия. Мачовете са на 22 и 29 август. ЦСКА-София ще има много тежък тест за попадане в груповата фаза в случай, че се справи със \"Зоря\" (Луганск) - победителят от двойката \"Люцерн\" - \"Еспаньол\" (Барселона). Първият двубой ще е в каталунската столица. \"Вадуц\" (Лихтенщайн) или \"Айнтрахт\" (Франкфурт) пък може да е на пътя на \"Локомотив\" (Пловдив), ако премине някак \"Страсбург\". Първата дестинация ще е Пловдив. Датите за евентуалните срещи на ЦСКА-София и Локо са същите като на \"Лудогорец\" - 22-29 август. След това започва груповата фаза. Като начало трите ни представители трябва да мислят за третата предварителна. Трите мача в четвъртък са с начален час 20:30 и всичките са в България. \"Лудогорец\" приема ТНС, ЦСКА-София - \"Зоря\" (на ст. \"Васил Левски\"), а \"Локомотив\" е домакин на \"Страсбург\".", "date": "2019.08.05", "title": "\"Лудогорец\" срещу \"Марибор\" или \"Розенборг\""}
{"url": "https://clubz.bg/86285-shotlandcite_biha_glasuvali_za_nezavisimost_ako_imashe_referendum", "text": "Избирателите в Шотландия биха гласували за независимост от Обединеното кралство, ако имаше референдум сега, сочи проучване, организирано от депутата консерватор Майкъл Ашкрофт, който е опонент на новото партийно ръководство начело с премиера Борис Джонсън, предаде Ройтерс.  46 процента от анкетираните 1019 избиратели са казали, че биха гласували за независимост, а 43 на сто - против. Ако се изключат онези, които са отговорили, че нямат мнение или няма да гласуват, привържениците на независима Шотландия водят с 52 срещу 48 процента.  Шотландия подкрепи референдум за независимост Това е първото голямо проучване след март 2017 г., което показва преднина за желаещите независимост, отбелязва Ройтерс. Ашкрофт констатирал, че има мнозинство, макар и малко, на желаещите да бъде произведен втори референдум за независимост на Шотландия.  На референдума през 2014 г. шотландците отхвърлиха независимостта с 55 срещу 45 на сто. В същото време на референдума за членството в ЕС през 2016 г. мнозинството от шотландците гласува за оставане в Евросъюза, припомня Ройтерс.  На тази основа отношенията между автономното правителство в Единбург и централното в Лондон са обтегнати и управляващата в провинцията Шотландска национална партия настоява за втори референдум за независимост с аргумента, че Лондон сега тегли Шотландия извън ЕС против волята й. ", "date": "2019.08.05", "title": "Шотландците биха гласували за независимост, ако имаше референдум "}
{"url": "https://clubz.bg/86281-kevin_spejsi_recitira_v_rimski_muzej_video", "text": "В една от редките си публични прояви след обвиненията срещу него Кевин Спейси рецитира поезия в римски музей. Това вероятно е първият му актьорски ангажимент след обвиненията в сексуален тормоз през 2017 г. Спейси изпълни поема за стар самотен боксьор в Големия дворец при термите, част от Националния римски музей. Рециталът му се състоя вечерта на 2 август, дни след като в съда отпадна делото срещу него за сексуален тормоз. Кевин Спейси вече не е обвиняем за сексуално посегателство Изпълнението на двукратния носител на „Оскар“ е край древногръцката статуя „Почиващ си боксьор“ в музея, а произведението е „Боксьорът“ на италианския поет Габриеле Тинти. Поемата разказва за спортист, кървящ на ринга и низвергнат въпреки предишната си слава. Творбата „по никакъв начин“ не е вдъхновена от историята на Спейси, уточнява авторът в имейл до „Холивуд рипортър“, а по-скоро от бронзовата статуя. Поетът сам се свързал с него и му разказал за проекта си: Франк Ъндърууд защитава Кевин Спейси. Или обратното? (ВИДЕО) Един от редовете от поемата гласи: Рециталът бил отворен за посещения, така че туристи и гости на музея получили шанса да видят Спейси на живо. Бронзовата гръцка статуя изобразява боксьор, поседнал да си почине. Датирана е между 330 и 50 г. пр. Хр. Открита е в Рим през 1885 г., днес е част от постоянната колекция на Националния римски музей. Още един мъж обвинява Кевин Спейси През миналия месец съдът в Масачузетс отмени делото срещу актьора. Млад мъж го бе обвинил в опипване в бар през 2016 г. Въпреки това Спейси продължава да е обект на разследване за сексуално неподходящо поведение в Лондон и Лос Анджелис. Франк Ъндърууд защитава Кевин Спейси. Или обратното? (ВИДЕО) Още един мъж обвинява Кевин Спейси", "date": "2019.08.05", "title": "Кевин Спейси рецитира в римски музей (ВИДЕО)"}
{"url": "https://clubz.bg/86275-zadrystvane_ot_nqkolko_kilometra_na_trakiq_zaradi_katastrofa", "text": "Катастрофа на магистрала „Тракия” предизвика неколкокилометрово задръстване в района на км 101-ви в посока Бургас. От МВР уточниха за инцидента, че бус с двама пътници се е обърнал малко след 7:30 ч. Той е препречил пътя в основната и аварийната лента. Бързо се образува опашка от около 5 километра. Няма тежко пострадали. Колата все още е на пътното платно, затова движението се осъществява само в крайната лява лента. В задръстването става и втора лека катастрофа, при която се удрят четири автомобила, по информация на Нова тв. От АПИ съобщиха и за ограничено движение от км 20 до км 23 на пътя Бургас–Царево в участъка Созопол–Приморско заради катастрофа. Движението е само в една лента.", "date": "2019.08.05", "title": "Задръстване от няколко километра на \"Тракия\" заради катастрофа"}
{"url": "https://clubz.bg/86276-geshev_ot_imeto_na_g_n_cacarov_zaqvqvam_che_nqma_da_se_dopusnat_personalni_ataki", "text": "Зам. главният прокурор и единствен кандидат за главен Иван Гешев излезе с  , в която едновременно благодари на колегите от прокуратурата, които   го подкрепят с десетки писма от цялата страна, но и се противопостави на опитите за представяне на  \". Тези внушения били \" . Защо прокурорите обичат Гешев под строй Отвореното писмо продължава с два акцента: първо - да не си помислим, че е само от негово име, и второ - с многозначителни намеци: Гешев вероятно визира статия в  на Росен Босев отпреди 3 дни. В нея, освен че са изредени любопитни подробности как идва подкрепата от низовите следствия и прокуратури (като например справката от Стара Загора - кой е в отпуск и затова не се е подписал за \"спонтанната\" подписка), се казва още: Ето и цялата... Като магистрат, чийто професионален път е минал изцяло в различни структури на прокуратурата и следствието, искам искрено да благодаря на всички колеги от ПРБ (Прокуратура на Република България, б.р.), независимо дали са изразили подкрепата си за мен в качеството ми на кандидат за главен прокурор, или не са го направили. Опитите за политически натиск, за представяне на прокурорите и следователите като втора ръка магистрати, които нямат собствено мнение и гласуват под строй, видимо са мотивирани от партийни, корпоративни и/или лични интереси, различни от тези на българските граждани. Обяснимо е старанието на някои партии, бизнес кръгове, обвиняеми, подсъдими и/или осъдени лица, както и на техни представители, за пореден път да пробват да изключат професионалната ни общност дори от възможността да изразим мнение за собствения си избор. От името на главния прокурор г-н Сотир Цацаров и ръководството на ПРБ обаче заявявам, че няма да се допуснат персонални атаки срещу магистрати и съдебни служители само и единствено защото са изразили лична позиция. На старанието да бъдат демонизирани отделни магистрати като прокурор Силвия Соколова, СпП, ще бъде отговорено със всички позволени от закона средства, включително и с ясно изразено становище за подкрепа. Въпреки че в конкретния случай това едва ли е необходимо, защото най-добрата атестация за нея, персонално, е дадена от федералния прокурор на Кралство Белгия Фредерик ван Льов, който в писмо до главния прокурор г-н Сотир Цацаров благодари за отличната й работа при най-мащабната операция на полицейски и съдебни служби в Европа през 2017 година под названието “Халифакс“. Сигурен съм, че прокурорите, следователите и съдебните служители заедно ще отговорим на очакванията за справедливост и сигурност на всички български граждани, независимо от обществения или социалния им статус.\"", "date": "2019.08.05", "title": "Гешев: От името на г-н Цацаров заявявам, че няма да се допуснат персонални атаки"}
{"url": "https://clubz.bg/86277-sobstvenici_na_hoteli_po_moreto_masovo_svalqt_cenite", "text": "Собственици на хотели по родното Черноморие  . Обикновено по това време хотелите са препълнени, но през тази година намалението на пакетите достига до 30 на сто, за да се запълни базата, казва Румен Драганов от Института за анализи и оценки в туризма. Според анализатора свалянето на цените ще обърка пазара и ще се отрази негативно и на следващия сезон. 86% от българите смятат, че Черноморието е презастроено, 65% - че е мръсно Пред Bulgaria ON AIR Драганов заяви, че кампанията за намаляването на цените по морето в пика на сезона е грешен ход. \"Тя обърква пазара, тъй като се получава така, че тези, които са се записали рано, са платили повече, отколкото тези, които са платили в последния момент. Цялото това залюляване на пазара ще обърка и следващия сезон\", обясни председателят на института. \"Онова\" заведение по Черноморието с вода за 11 лв. я свали на 1 лев В момента и  По Южното Черноморие разчитат най-вече на български туристи, които пълнят плажовете предимно през уикенда. Законът за Черноморието: Внимание, палатка! Опасно за живота! Предварителните анализи сочат, че този туристически сезон се очертава с много по-големи харчове за бизнеса и съответно по-малко приходи, смята още Драганов.  \"Онова\" заведение по Черноморието с вода за 11 лв. я свали на 1 лев Законът за Черноморието: Внимание, палатка! Опасно за живота!", "date": "2019.08.05", "title": "Собственици на хотели по морето масово свалят цените"}
{"url": "https://clubz.bg/86282-desislava_radeva_proektyt_nqma_takava_dyrjava_zvuchi_kato_obida_kym_vsichki_bylgari", "text": "В традиционния си стил - недоизказано и чрез поздрав с песен, съпругата на президента Румен Радев -  Десислава, коментира актуални обществени теми. А сред тях и новият политически проект на Слави Трифонов, който ще се казва \"Няма такава държава\". Според Десислава Радева името звучи като обида към всички българи, на които им е останала единствено надеждата\". За своя среднощен коментар тя е избрала песента - \"Trouble\" (\"проблем\", бел. ред.) на рок групата \"Whitesnake\", в което лирическият герой търси място да се скрие, но навсякъде го следват проблемите, а лошотията се е загнездила в неговата душа... Андрей Райчев за проекта на Слави: Размерът има значение Слави Трифонов: Избрахме обратното на несвободни. Правим партия и нов тв продукт Какъв е рейтингът днес на Слави Трифонов и партийните лидери (ТАБЛИЦА)     Слави Трифонов: Избрахме обратното на несвободни. Правим партия и нов тв продукт Какъв е рейтингът днес на Слави Трифонов и партийните лидери (ТАБЛИЦА)", "date": "2019.08.05", "title": "Десислава Радева: Проектът \"Няма такава държава\" звучи като обида към всички българи"}
{"url": "https://clubz.bg/86267-v_dyrjavata_na_loqlnite", "text": "Лоялността е лично, асиметрично отношение, при което едната страна обещава вярност на другата. Лоялността е морално неутрална – ако сте лоялен към добри хора, тя може да е нещо добро. И обратното – ако сте лоялен към мафиотски бос, ставате част от мафията. Нещо повече - лоялността рядко е безкористна: обикновено лоялистът очаква конкретни материални облаги от силните на деня. Повечето от събитията през последните месеци са необясними, без да бъде отчетен принципът на личната лоялност към ядрото на властта у нас: ГЕРБ и БСП, и по-специално Борисов и политико-икономическата върхушка на ДПС.  1)   и беше отстранен. Вторият доста искрено сподели, че той може да прави неща, които другите само обещават. Лоялността на Гешев беше тествана в делото КТБ, както и в множество други чувствителни за властта казуси; 2)  и бе отстранен. Най-вероятно той стана потенциална заплаха за авторитета на Борисов, което в една система на лични лоялности е архипрегрешение; 3)   не получи българската подкрепа за висш пост в Еврокомисията – на нашите управляващи явно не им трябват хора, които са самостоятелни играчи, а зависими лоялисти; 4)  . Причината за този подбор едва ли е нещо друго освен лоялността на този експерт към силните на деня; 5)   получи още по-лоялен към властимащите директор; 6)   спонтанно подкрепиха избора на началника си и заместник-началника си за нов главен прокурор. Подобна “подкрепа” е просто заявление за лоялност и подчинение от нискостоящия към висшестоящия; 7)   също заяви своята лоялност към властимащите като одобри изцяло техния избор за главен прокурор. С подобни изявления излязоха и кадри на бившето ДС и “библиотекарския”; 8)   се впуснаха в състезание по лоялност с подкрепата си за нов главен прокурор, като славеха качествата на кандидата на властта и громяха неговите опоненти. Отличи се една медия, която организира контрапротест в полза на кандидата: макар и скромен, той със сигурност е направил впечатление на когото трябва; 9)  сама по себе си беше дефинирана като престъпление. В разследването на хакването на НАП, прокуратурата пусна информация, че хакерите “искали да свалят властта”. Изобщо, опасното не е пробивът в личните данни, а заявената нелоялност към “властта”. 10)   – \"Демократична България\", \"Биволъ\", \"Капитал\" и други пък вкупом бяха посочени като “врагове” от кандидата за нов главен прокурор. Един след друг за тези “врагове” биват пускани инсинуации, че са “свързани” с престъплението с данните от НАП. Изводът, който се натрапва, е че нелоялните към силните на деня са потенциални или реални престъпници. Държавата на лоялните обаче страда от следните тежки проблеми: - : тъй като обществените поръчки често се дават не заради реални качества и умения, а заради лоялност, “Граф Игнатиев” изглежда като правен в час по трудово (както би казал д-р Тони Филипов). Като цяло България се развива по-бавно от преките си конкуренти в Източна Европа, като Румъния, например;  когато принципът на лоялността е водещ, независимите органи и регулатори спират да функционират и се превръщат в допълнителен инструмент на властимащите. КПКОНПИ се занимава с неудобните, а обявява най-лоялните за “кристално чисти или имащи много добри адвокати”. Прокуратурата гони основно нелоялните. Банкови надзори, КФН и т.н. “проспиват” фалита на КТБ. СЕМ развива аграрна експертиза. Общият резултат е, че т.нар. независими органи стават 100% зависими от силните на деня. Очевиден е примерът с ВСС и прокурорската му колегия. Тя се състои в момента от едно мнозинство, избрано на казармен принцип от прокурори и следователи: в армията при избори винаги се избира генералът. Малцинството пък е от партийни лоялисти на ГЕРБ и ДПС, допълнени от кандидати на една беззъба по отношение на такива въпроси БСП. И докато в чужбина изпращаме авторитетни юристи от ранга на проф. Евгени Танчев и Йонко Грозев (защото ако не са такива ни ги връщат), в ключови важни органи в страната попадат хора, известни основно с лоялността си към този или онзи; : лоялните получават ленове, тимари и вакъфи, които им носят доходи, в размяна на своята вярност и подкрепа при нужда. Един получава медиен кавазимонопол, друг става притежател на голяма телевизия. Трети получава електроцентрала и студен резерв. Ортакът му пък се сдобива с “вторично разграбеното от КТБ”. И т.н. до най-дребните феодали, които получават малка телевизийка, фабричка за тролове или проправителствено сайтче, в което да изразяват любовта си към вожда. При фалита на КТБ тези вериги от феодални зависимости лъснаха и вакъфи като ТВ7 трябваше да затворят. Сега основните им кадри вече са в БНТ и Нова. И в средновековието се е получавало така: като някой лоялен васал загуби феода си в битка за сюзерена, той често е получавал друг в замяна; : работата с лоялността е тънка, обаче, защото сюзеренът трябва да има реални доказателства за верността на васала. В средните векове често васалите са давали децата си за отглеждане при императора, като залог за вярност. Днес това не е съвсем възможно и затова се търсят хора с други зависимости. И така - вместо честните и добри професионалисти - напред редовно излизат хора с тъмно минало. Това тъмно минало е техният капитал: ако властимащият го знае, той “държи” в ръцете си новоназначения, който трябва да му е верен до гроб. Примери едва ли са нужни – просто човек трябва да се огледа.   Надежда в тази нерадостна ситуация има. Тя е свързана с натрупаното възмущение на огромното мнозинство от хора, които не са обвързани с веригите на лични лоялности и които разбират, че създадените политико-икономически мрежи са пречка както за тяхното професионално развитие, така и за просперитета на страната. Тези хора са мнозинството и от съдиите и прокурорите, от журналистите, и разбира се - от бизнеса и работниците. Те знаят, че бъдещето на васали не е най-доброто, за което са мечтали. В последните месеци държавата на лоялността започва да добива завършен вид. Тя вече е видима за всички. Нейната видимост е нейната ахилесова пета обаче. Средновековието все пак е отминало и по-добре е то да не се връща.", "date": "2019.08.05", "title": "В държавата на лоялните"}
{"url": "https://clubz.bg/86268-london_nqma_ako_ili_obache_izlizame_na_3110", "text": "Великобритания ще напусне Европейския съюз на 31 октомври, независимо от всичко, каза днес говорител на британския министър-председател Борис Джонсън, цитиран от Ройтерс. \n\tИзявлението му беше в отговор на съобщения, че правителствен съветник е намекнал, че парламентът е пропуснал възможността си да спре Брекзит без сделка. \n\tГоворителят каза, че Великобритания ще продължи да се стреми към диалог с останалите страни от Европейския съюз в търсене на сделка за \"Брекзит\". По думите му британското правителство се надява ЕС да промени позицията си за предпазния механизъм за ирландската граница. \n\tСпоред в. \"Сънди телеграф\" Доминик Къмингс - един от архитектите на кампанията за излизане от ЕС на референдума във Великобритания през 2016 г. - е казал на министрите, че Джонсън може да планира общи избори след 31 октомври, когато е крайният срок за \"Брекзит\", ако загуби вот на недоверие в парламента. \n\tПопитан дали премиерът е съгласен, че е твърде късно да се спре \"Брекзит\" без сделка, говорителят каза: \"Политиците не могат да избират кои гласове да уважават. Те обещаха да уважават резултата от референдума и ние трябва да направим това\", заяви той. Британският министър за \"Брекзит\" Стивън Баркли призова главният преговарящ на ЕС за напускането на Великобритания Мишел Барние да настоява пред лидерите на Евросъюза да променят преговорната рамка, тъй като британският парламент няма да приеме сегашното споразумение, отхвърлено вече 3 пъти от депутатите, предаде Ройтерс.  \n\tВ статия в днешния брой на в. \"Мейл от сънди\" Баркли посочва, че \"политическите реалности\" са се променили и вече не са онези, при които Барние е получил своите инструкции да преговаря след референдума преди повече от 3 г., затова неговият мандат трябва да отрази тези реалности.  \n\tНовият британски премиер Борис Джонсън се зарече да извади Великобритания от ЕС на 31 октомври със или без споразумение и каза на Брюксел, че нови преговори са безсмислени, ако преговарящите не се откажат от т.нар. предпазен механизъм за ирландската граница, договорен от бившата премиерка Тереза Мей.  \"Брекзит\" в стил \"Джонсън\" може да доведе до разпад на Кралството Барние обаче остава на позицията, че ЕС няма да предоговаря споразумението за \"развода\", включително и предпазния механизъм, който служи за гаранция, че няма да се възстанови \"твърдата граница\" между британската провинция Северна Ирландия и Република  \n\tИрландия, която е член на ЕС. Според британския министър \"въпросите за ирландската граница трябва да бъде решени в преговори за бъдещото споразумение между Лондон и Брюксел - където винаги им е било мястото - и ние сме готови да преговаряме с добра воля на тази база.\" Той добавя, че в британското правителство вече е започнало работа за намиране на решения, такива могат и ще бъдат намерени в контекста на споразумението за свободна търговия, което Великобритания ще договаря с ЕС след 31 октомври. Европейската комисия е отворена за преговори с британския премиер Борис Джонсън, предаде Ройтерс, като се позова на изявление от днес на говорителката на ЕК Мина Андреева. \n\tЦелта на преговорите ще бъде избягване на значителните икономически трудности при твърд \"Брекзит\". Въпреки това вече постигнатото споразумение за \"Брекзит\" между Брюксел и Лондон не подлежи на предоговаряне, подчерта Андреева. \n\tИзявлението бе направено в отговор на статия в неделното издание на британския вестник \"Дейли мейл\" на министъра по въпросите на \"Брекзит\" Стивън Баркли. Той написа, че главният преговарящ на ЕС за \"Брекзит\" Мишел Барние трябва да убеди европейските лидери условията на преговорите да бъдат променени, защото британският парламент няма да приеме сегашната сделка. В статията си Баркли посочва, че политическата действителност вече е различна от тази при референдума за \"Брекзит\" преди три години, когато са били съставени инструкциите на Барние за преговорния процес.  \n\tБарние обаче каза преди време, че ЕС няма да предоговаря постигнатото с Лондон споразумение.", "date": "2019.08.05", "title": "Лондон: Няма ако или обаче. Излизаме на 31.10."}
{"url": "https://clubz.bg/86273-rusiq_se_vyzmuti_che_britanskite_medii_ne_otrazqvali_bezpristrastno_protestite_v_moskva", "text": "Британските медии нарушават принципа за безпристрастност при отразяването на митингите в Москва, се казва в изявление на руското посолство в Лондон, цитирано от ТАСС. В събота отново имаше стотици задържани при протестите в руската столица. Над 600 души са арестуваните в Москва (СНИМКИ) Франция иска Русия да пусне Навални и  демонстрантите \"Отново сме принудени да отбележим предубедените и лишени от обективност материали в британските медии, посветени на арестите на незаконно протестиращи граждани (в Москва). Освен това активното участие на представители на британски медии в митингите, както и нагледното нарушение на принципа за безпристрастност при отразяването на тази тема ни кара да мислим за тяхна ангажираност и непосредствен интерес от дестабилизирането на вътрешнополитическата обстановка в нашата страна\", подчертават от посолството в публикувано снощи изявление. Говорителката на руското Външно нахока Франция В изявлението се подчертава, че в самата Великобритания организаторите на масови безредици могат да получат затвор до 10 години, а британската полиция има правото да решава самостоятелно за използването на физическа сила и помощни средства при провеждането на неразрешени или забранени масови прояви, които пречат на транспорта. В центъра на Москва скандираха: \"Путин, оставка\". Над 1000 са задържаните Руските дипломати подчертават също, че протестите в Москва \"нямат нищо общо с демокрацията и свободата на изразяване\".  Франция иска Русия да пусне Навални и  демонстрантите Говорителката на руското Външно нахока Франция В центъра на Москва скандираха: \"Путин, оставка\". Над 1000 са задържаните", "date": "2019.08.05", "title": "Русия се възмути, че британските медии не отразявали безпристрастно протестите в Москва"}
{"url": "https://clubz.bg/86270-tech_na_cisterna_s_propan_butan_evakuira_gara_v_karnobat", "text": "Теч на цистерна с пропан-бутан евакуира гара Разпределителна в Карнобат. Това съобщи кореспондентът на бТВ в региона. Разливът е установен от служител при оглед на композицията около 2,40 ч. сутринта. Запали се локомотивът на пътническия влак Ямбол-Бургас Временно бе преустановено движението на влаковете, а живеещите в района са евакуирани. От БДЖ обясниха, че течът е овладян към 5,30 ч. и движението е възстановено. Товарната композиция е пътувала от Долно Езерово за Калитиново.", "date": "2019.08.05", "title": "Теч на цистерна с пропан-бутан евакуира гара в Карнобат"}
{"url": "https://clubz.bg/86280-letqshtiqt_chovek_prosylzen_sled_poleta_nad_lamansha", "text": "Запата се завърна във Франция, след като прелетя на своята летяща платформа от Сангат до британския град Дувър. 40-годишният бивш шампион по джет ски довери, че преди втория си, този път успешен, опит да прелети над Ламанша малко преди да си легне, отново преповторил всичко в мислите си. Франки Запата излетя вчера от Сангат, Франция, в 8,15 ч. местно време, аплодиран от свои почитатели. Около 24 минути по-късно, успешно преодолял разстоянието от 35 километра, изобретателят кацна в Сейнт Маргарет Бей в близост до Дувър, Великобритания. По време на полета французинът се придържаше на около 15-20 метра над водната повърхност.  По средата на маршрута Запата презареди с керосин на специална платформа, монтирана върху кораб. Тъй като при предишния му опит именно кацането за презареждане се оказа проблемно, този път платформата и корабът бяха по-големи. За разлика от предния път, когато отказаха поради съображения за сигурност, сега френските морски власти дадоха разрешение корабът да остане в териториални води. Франки Запата успешно прекоси Ламанша на летящия си ховърборд (СНИМКИ) Малката летяща платформа, разработвана от Франки Запата в продължение на три години, има пет реактивни двигателя. Изобретателят носи горивото в раница на гърба си. Съоръжението \"Флайборд еър\" може да развива скорост до 195 километра в час и да се издига на височина до 3-3,5 километра.  Французинът се подготвя за полета над Ламанша през изминалата половин година. Франки Запата сподели, че се е вдъхновил за начинанието си от Луи Блерио, който на 25 юли 1909 г. става първият пилот, прелетял над протока. Блерио успява да измине разстоянието от 37 километра за 37 минути.  Запата държи рекорда на Гинес за най-отдалечен полет с ховърборд с 2,2-километровото си \"пътешествие\" над Средиземно море през април 2016 г. Този път представител на Книгата на рекордите на Гинес не е присъствал на опита на изобретателя да прекоси Ламанша. Въпреки това, ако начинанието му покрива изискванията, може да му бъде присъден нов рекорд, пише БТА.", "date": "2019.08.05", "title": "Летящият човек просълзен след полета над Ламанша"}
{"url": "https://clubz.bg/86271-strelecyt_ot_ohajo_systavql_spisyci_s_hora_za_ubivane_i_iznasilvane", "text": "Извършителят на масовото убийство в щата Охайо - 24-годишният Конър Бетс, който откри стрелба в Дейтън и уби девет души, сред които собствената си сестра, и рани десетки, е бил временно отстранен от училище, защото съставил два списъка - с хора, които искал да убие, и с момичета, които искал да нападне сексуално, предаде Асошиейтед прес, цитирана от БТА. Двама бивши съученици на Бетс са съобщили тази информация, след като полицията заяви, че нищо в биографията на Конър Бетс не би попречило да купи пушката калибър .223, с която стрелял пред претъпкан бар по-малко от минута преди да бъде застрелян от патрулиращи в района полицаи. Девет души са убити и най-малко 16 ранени при стрелба в Охайо Бетс бил временно отстранен от гимназията \"Белбрук\", след като в училищна тоалетна бил открит списък с лица, които искал да ликвидира. Преди това той бил временно отстранен, защото направил списък със съученички, които искал да изнасили. Представители на гимназията отказаха да потвърдят информацията. Бетс не е привличал вниманието на полицията, след като навършил пълнолетие. На мястото на нападението в Дейтън се проведе бдение в памет на жертвите. Участниците пуснаха девет бели гълъба, символизиращи деветте убити. Конър Бетс е бил известен на посетителите на местен бар като приятелски настроен, доволен от живота младеж, който никога не създавал проблеми, отбелязва АП. Полицаите са намерили в дома му видеозаписи, показващи, че проявява интерес към убийства. В тях обаче няма признаци за радикални религиозни или политически възгледи, отбелязва ТАСС. В същия ден - в петък, друг стрелец в Ел Пасо, Тексас, уби 20 души и рани 26. Президентът на САЩ Доналд Тръмп заяви, че е обсъдил извършените нападения с директора на ФБР Кристофър Рей, министъра на правосъдието Уилям Бар и членове на Конгреса, за да се намери решение на проблема. Тръмп: Не съм расист! Той заяви, че се работи по решаването на проблема с оръжието. Той отбеляза, че и в двата случая нападението е било свързано с \"психична болест\". Президентът на САЩ обеща да направи днес изявление за двете трагедии. Агентите на ФБР претърсиха и три обекта, свързани с извършителя на нападението в Тексас - 21-годишния Патрик Крусиус, включително дома на баба и дядо му. Полицията в родния му град съобщава, че са имали съвсем малко контакти с него. През 2014 г. непълнолетният тогава Крусиус е бил обявен за избягал от дома си, но се е върнал около половин час по-късно. Освен това той е пътувал с автобус, претърпял лека катастрофа през 2016 г., а през март тази година е подал фалшив сигнал за тревога в дома на баба си и дядо си. 20 убити и 26 ранени при стрелба в Тексас, САЩ 20 минути преди нападението, при което загинаха 20 души, Крусиус е публикувал онлайн дълга тирада, заявявайки, че клането е отговор на  Представител на ФБР заяви пред медиите в Ел Пасо, че няма достоверни данни, показващи, че Крусиус не е действал сам. Националната асоциация на собствениците на огнестрелно оръжие в САЩ (НРА) изрази в туитър съболезнования на семействата на загиналите и пострадалите при нападенията в Тексас и Охайо. Двете нападения обаче породиха дебати относно публичните изявления на самия Тръмп по адрес на цветнокожите. Кандидатите за номинацията на Демократическата партия за президентските избори в САЩ догодина се опитаха да го обвинят за използваните от него изрази за нападения като извършените в Тексас и Охайо. Кандидатите подчертаха, че са необходими . Но те насочиха голяма част от критиките си към Тръмп, опитвайки се да намерят връзка между нападенията и неговите изказвания срещу имигрантите и хората, които не принадлежат към бялата раса. 10 убити в училище в Тексас Да се изправи срещу тероризма на белите националисти би било трудно за президент,  , заяви кандидатът Пийт Бутиджидж. Сенаторката от Калифорния Камала Харис също обвини Тръмп, заявявайки, че използваните от него изрази имат \"невероятни последици\". Сенаторът от Върмонт Бърни Сандърс призова за повече ограничения при закупуването на военни оръжия и подкани президента Тръмп да спре с \"расистката антиимигрантска риторика\".  , добави Сандърс. Тръмп: Не съм расист! 20 убити и 26 ранени при стрелба в Тексас, САЩ 10 убити в училище в Тексас", "date": "2019.08.05", "title": "Стрелецът от Охайо съставял списъци с хора за убиване и изнасилване"}
{"url": "https://clubz.bg/86269-otmeneni_poleti_i_obshta_stachka_v_honkong", "text": "Над 100 полета бяха отменени в Хонконг, докато градът се подготвя за обща стачка, която заплашва да парализира части от азиатския финансов център, предадоха Франс прес и Ройтерс. \n\tНай-малко 105 полета са отбелязани като отменени в списъка на хонконгското летище. Говорител на летището не съобщи причина за отмяната и заяви само, че пасажерите трябва да проверяват дали полетът им наистина ще се осъществи. \n\tХаос обхвана и хонконгското метро, което е известно с ефикасността си. Активисти влязоха в станции на метрото и задържаха вратите отворени, за да попречат на вагоните да потеглят, предизвиквайки дълги опашки. Стигна се и до сблъсъци между ядосани пътници и протестиращи. Други пътници изразиха подкрепата си за протестиращите. Хонконг: законопроектът за екстрадицията е \"мъртъв\"  Протестите, обхванали Хонконг, са на път да поставят града в много опасна ситуация, заяви главният администратор на Хонконг Кари Лам, цитирана от световните агенции. \n\tПротестите, които заплашват да парализират града и предизвикаха хаос в транспорта в името на исканията си, \"противоречат сериозно на реда и закона в Хонконг и тласкат града към ръба на много опасна ситуация\", заяви пред медиите Лам, цитирана от Франс прес. Тя ги обвини, че \"се опитват да унищожат Хонконг\". \n\tВластите ще действат решително, за да запазят реда и закона и да възстановят доверието, подчерта Лам, цитирана от ДПА. Тя призова протестиращите \"да кажат не на хаоса и насилието\". \n\tОсвен това главната администраторка призова жителите на бившата британска колония да изоставят различията си и да се обединят, отбелязва Асошиейтед прес.  \n\tПродължилите с месеци протести отправят предизвикателство към суверенитета на Китай, предупреди Лам, цитирана от Ройтерс.", "date": "2019.08.05", "title": "Отменени полети и обща стачка в Хонконг"}
{"url": "https://clubz.bg/86272-snimkata_s_gorqshtiq_elen_e_falshiva_no_sibir_naistina_gori", "text": "Гори ли Сибир? Да, и още как. Истинска ли е потресаващата снимка на елен с пламтящи рога, която се появява в руските и световните медии? Не. Пламъците в рогата очевидно са добавени с помощта на фотошоп – още повече че същата снимка съществува и във вариант без огъня в нея. Но драматичното ѝ послание е причина често да я виждаме като илюстрация в най-различни текстове за опасностите от глобалното затопляне и опазването на околната среда. Освен това е без авторски права и може да бъде публикувана безплатно. Ще я срещнете и в статии за пожари в Португалия, Бразилия, Турция и други страни, както и в реклами на ловна видеоигра (без пламъците в рогата). Горски пожари опустошават Сибир, учени заговориха за \"екологична катастрофа\" Можете да си я свалите и в различни резолюции от сайтове за уолпейпъри, където има и други изображения на компютърно запалени елени и кошути. Това обаче не означава, че вече хиляди животни от най-различни видове не са изгорели в сибирските пожари, а още много, които са се спасили от пламъците, ще успеят да преживеят унищожаването на местообиталищата им. По официални данни огънят е обхванал над 3 милиона хектара гори в източната част на Русия, а през този пролетно-летен сезон досега са изгорели 11 милиона хектара. Над 600 населени пункта в Сибир и руския Далечен изток остават задимени от незапомнените горски пожари. Най-сложна е обстановката в Бурятия, Якутия, Забайкалския и Красноярския край и в Иркутска област. В гасенето освен 10 хил. души, 2800 машини, 70 самолета и хеликоптери се е включила и военната авиация, както и 40 шамани от Бурятия, Забайкалието и Иркутска област. Според специалистите са се случвали и по-лоши години, но до есента изглежда всички рекорди ще паднат – дотогава в Русия ще изгорят територии с размерите на Португалия (92 хил. кв. км). \" \"", "date": "2019.08.05", "title": "Снимката с горящия елен е фалшива, но Сибир наистина гори"}
{"url": "https://clubz.bg/86284-plamen_georgiev_otnovo_e_prokuror_redovi_ne_zam_shef", "text": "Без нито ден прекъсване в магистратския стаж - до 31 юли Пламен Георгиев е бил председател на КПКОНПИ, от 1 август вече е прокурор в Специализираната прокуратура. Това стана факт, след като днес посред ваканцията Прокурорската колегия на ВСС проведе заседание, продължило около минута-две. С единствена точка в дневния ред - възстановяване на Георгиев на мястото му на прокурор. ВСС се събира извънредно да възстанови Пламен Георгиев като прокурор След гласуването Даниела Машева - член на колегията и неин говорител, припомни, че това е положението по закон и колегията няма как да преценява или да дебатира  На журналистически въпрос, че преди да стане зам.-министър на правосъдието и впоследствие шеф на комисията за конфискация и КПКОНПИ, Георгиев е бил зам.-шеф на Специализираната прокуратура, а не редови обвинител, тя припомни, че кандидатът се възстановява в магистратурата, от която идва, а не на определена административна длъжност. Съответно новоизбраният председател на спецпрокуратурата Димитър Франтишек, ако го иска за свой заместник, трябва да направи ново предложение до ВСС и колегията да гласува. Днес на блиц заседанието дойдоха общо 8 от 11 членове на колегията, отсъстваше и главният прокурор Сотир Цацаров. Единственият въпрос бе от страна на Евгени Диков - има ли свободен щат в спецпрокуратурата, на който Георгиев да встъпи, и отговорът бе утвърдителен. „Господин Георгиев се връща в Специализираната прокуратура без докрай да са приключени проверките срещу него, а само данъчната проверка, за която медиите припомниха, че КПКОНПИ е проверявала в скоро време финансовия министър, така че съмненията около неговата работа, съмненията около прословутия вече \"Апартаментгейт\" остават. Налице е и процедурният въпрос как господин Георгиев ще работи по всички файлове, по всички преписки, по които е работено или от самия него или от негови подчинени“, коментира пред БНР Миряна Илчева, старши анализатор от правната програма на Центъра за изследване на демокрацията. Според Илчева завръщането на Георгиев в спецпрокуратурата носи  „Не може да се каже, че неговото име е изцяло изчистено“, смята тя. Масовизирането на подкрепата за Иван Гешев от страна на ректори на висши учебни заведения според нея е „белег за недопустимото навлизане на прокуратурата във всички сфери на обществения живот“ и нейното държание на практика като политически като играч.", "date": "2019.08.05", "title": "Пламен Георгиев отново е прокурор - редови, не зам.-шеф"}
{"url": "https://clubz.bg/86278-kpkonpi_ne_ustanovi_konflikt_na_interesi_pri_prezidenta", "text": "Комисията за противодействие на корупцията и отнемане на незаконно придобито имущество (КПКОНПИ) не установи конфликт на интереси по отношение на държавния глава Румен Радев и е прекратила производството по сигнал срещу него в останалата му част. Това става ясно от решение на комисията публикувано на официалния й сайт.  От комисията обобщават сигнала срещу президента, в който се посочвало, че са налице съмнения за конфликт на интереси и облагодетелстване чрез служебно положение на Румен Радев в качеството му на командир на ВВС във връзка с назначаване на Десислава Генчева (в момента Радева) на два щата, въпреки че вторият такъв - пиар на ВВС, по правилник трябва да се заема от военизирано, а не от цивилно лице, каквато е тя. В него се казва още, че ВВС са плащали наем на жилище, което обитава Десислава Генчева в гр. София, в което е живял с нея и самият Румен Радев.  Сигналът бе подаден от ПИК. По сигнал на ПИК: комисията на Пламен Георгиев проверява и президента Според КПКОНПИ Румен Радев е закупил жилище в гр. София през 2010 г. от 143 кв.м за 168 хил. лв., което е под пазарните цени на имотите за периода в района. През 2005 г. е закупено ведомствено жилище от Министерството на отбраната и едновременно с това  неправомерно е ползвано под наем второ ведомствено жилище. Апартаментът е продаден през 2007 г. Според комисията в изпратения по електронен път сигнал срещу Радев не са се съдържали данни за нарушение на отменения Закон за предотвратяване и установяване на конфликт на интерес. От КПКОНПИ отбелязват още, че твърденията в сигнала касаят правни действия - сключване на договори за наем и договор за покупко-продажба на недвижими имоти, извършени от Румен Радев в качеството му на физическо лице, участник в гражданскоправния оборот, а не като лице, заемащо публична длъжност. . Комисията посочва, че не е установен конфликт на интереси поради липса на частен интерес на Румен Радев или на свързано с него лице.", "date": "2019.08.05", "title": "КПКОНПИ не установи конфликт на интереси при президента"}
