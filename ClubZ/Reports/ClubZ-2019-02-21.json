{"url": "http://clubz.bg/79788-kraj_parlamenta_shum_se_vdiga_no_ne_se_vijda_nqkoj_da_pristiga", "text": "Обобщение на седмицата:   Защо е тогава цялата тази шумотевица? От над половин година насам нивата на шума в българската политика са изключително високи. Почти всяка седмица има шумен скандал и “остра конфронтация” между ГЕРБ и БСП (като към втория отбор от време на време се включва и президентът Радев). За всички е ясно, че от цялата тази врява особена обществена полза няма - Константинопол и този път няма да падне. Но шумът продължава да се усилва, което очевидно е изгодно за основните действащи лица в парламентарния театър. Преди да стигнем до стратегиите на политическите играчи, нека първо дефинираме политическия шум. Това е дейност, чийто резултат не е важен - може дори да е нулев или отрицателен. Важното е за постигането на този нулев или отрицателен резултат политиците да получат много медийно време, което да използват за атака на опонентите и за себеизлагане пред обществеността. Накратко: ползата от политическия шум е, че привлича общественото внимание към неговия производител. Скандалът с махането на преференциалното гласуване беше точно такъв политически шум. Първо, ДПС неясно защо (винаги) искат обезсмисляне на преференцията: може би за да предотвратят обединение на извънпарламентарната опозиция или да дразнят \"Патриотите”. И двете потенциални цели не блестят нито с благородство, нито с особена политическа прозорливост. ГЕРБ се съгласи с ДПС за де факто отмяна на преференцията с аргумента “да не се губи парламентарният ден” (според Цветанов). Оказа се обаче, че за да постигнат тази цел, ГЕРБ ще загубят поне два, ако не и повече парламентарни дни. Защото бързо стана ясно, че трябва да отменят собственото си решение и да върнат обратно преференциите - поради простата причина, че те се оказаха много популярни, а и отмяната им поначало беше необоснована. В крайна сметка излезе общ отрицателен резултат - поне два дни загубено парламентарно време. Но пък бяха генерирани изключително високи нива на политически шум. Шумът около преференциите скри големите скандали от миналата седмица, които са далеч по-важни и по-опасни за политическия истаблишмънт. Докато се обсъждат преференциите, хората забравиха, че в продължение на две години държавните институции не са свършили нищо съществено по случая с отравянето на Гебрев и не са разследвали потенциалната руска следа в него. Дори когато информацията бе изнесена в чуждата преса, пак не разбрахме какво са правили руски разузнавачи на територията на България в добре подбрани моменти от близката ни история. Човек би казал, че подобен скандал е манна небесна за всяка опозиция по света. Не и за БСП обаче. Политическият шум по повод едно нещо е свързан диалектически с политическо мълчание по друго, по-важно нещо. Скандалът не е опасен за ГЕРБ. Напротив, позволява им да отбележат някоя и друга точка в играта. Не чак да вкарат гол, но да изпълнят два корнера и един тъч. Първо, Борисов отново се оказа \"гласът на разума”, макар и прошепнат му от ненадейно място - депутата от гражданската квота Георги Марков. Така или иначе се създаде общо впечатление, че ГЕРБ слуша народа и се съобразява с него, дори и на цената на “щета” за себе си (по министър Горанов). Второ и по-важно, поправяйки поправката на поправката за преференцията, ГЕРБ получават възможност да кажат: “Виждате ли, няма скрита коалиция между ГЕРБ и ДПС. Това са приказки на зложелателни анализатори”. Това съобщение ще отекне мощно в проправителствените депесарски медии. Нищо, че става дума за фалшив аргумент. Скритата коалиция между ГЕРБ и ДПС е факт не от вчера. Всички важни политически решения или тяхната липса в този парламент - по съдебна реформа, КТБ, данъци, външнополитическа ориентация, ключови назначения - са гласувани почти без изключение от тези две партии. Ясно е също така, че при продължаващия разпад на “Патриотите” без гласовете на ДПС стабилността ще е силно нестабилна. Въпреки тези очевидни реалности, стратегията на ГЕРБ е да отрича докрай. Мила, не е това, което си мислиш - виж как отмених отмяната на преференциите. БСП също няма да вкара гол, но изпълни пряк свободен и два пъти удари греда. Това стопля сърцата на поизнервената ѝ публика, която се чуди как при толкова слаба и наситена с грешки игра на ГЕРБ червените продължават да изостават в резултата. А причината е елементарна треньорска грешка на Корнелия Нинова. Тя е дала инструкция на агитката си да вика с пълно гърло, а на футболистите си да тичат като бесни по игрището и да се хвърлят в остри противоборства. Според нея тази ескалация на напрежението ще доведе до падане на гол. Затова и БСП излиза от парламента и се опитва да инициира/яха граждански протести “срещу потъпкване на избирателните права”. Грешката се състои в това, че цялата активност на БСП се развива в единия ъгъл на игрището, който е традиционната зона на националпопулистите и т. нар. “Патриоти”. По въпроси като геополитическа ориентация, права на малцинствата, миграция, хомофобия и пр. \"социалистите” днес са май по-крайни дори от „Атака\" и НФСБ. Изтегляйки се в краищата на футболното игрище, те оставят ГЕРБ да контролира центъра и да провежда от време на време голови атаки в опразнените пространства. А политическият шум подпомага стратегията на Нинова. Нищо, че за БСП това е губеща стратегия. Скритият коалиционен партньор уж загуби точка, но пък запази алибито си на опозиция. Истинската битка за Движението очевидно не е преференцията, а случващото се около “Емко” и “Дунарит”. Разшумяването около отравянето на Гебрев е вредно за плановете на ДПС. Затова по-високият шум около преференцията, заглушил \"Новичока”, е добре дошъл. В опит да си отбележат автогол, „Патриотите\" удариха гредата, което в крайна сметка е поне частичен успех. Резултатът се запази: “Патриотите” и днес са достатъчно неединни, за да направят ДПС екзистенциално важно за правителството, но пък са достатъчно единни, за да служат за параван на този факт. По този начин те постигат максимална полезност и вдигат своята цена както за ГЕРБ, така и за ДПС. А освен всичко друго, шумът от тази седмица заглуши дискриминационните обертонове на Каракачановата “концепция за циганите”. Накрая трябва да се каже и това: шумът е полезен и за политическите анализатори - те мерят неговите нива и конструират теории за полезността му за системата.", "date": "2019.02.21", "title": "Край парламента шум се вдига... Но не се вижда някой да пристига"}
{"url": "http://clubz.bg/79797-inerkom_pak_udari_na_kamyk_sys_sdelkata_za_chez", "text": "За пореден път компанията на Гинка Върбакова, кандидат за придобиването на българския бизнес на ЧЕЗ - \"Инерком\", удари на камък в опита си да събори отказа на Комисията за защита на конкуренцията (КЗК) да се произнесе по сделката. Днес Административен съд - София област отхвърли две жалби на чешката компания и на \"Инерком\" срещу отказа на КЗК да оцени сделката, докато не се произнесе Върховният административен съд (ВАС). Именно очакваното решение на ВАС е и мотъвът за отказа на магистратите от административния съд.  През юли м.г., след поредица от скандали и дори парламентарно разследване на сделката между \"Инерком\" и ЧЕЗ в България, КЗК излезе със забрана тя да се осъществи. Един от основните мотиви бе, че Върбакова има участие и в бизнес със възобновяеми енергийни източници, както и че сделката ще наруши конкуренцията в електроразпределението. Въпросното решение на КЗК е в съдебна фаза, след като го обжалва и компанията на Гинка Върбакова, и ЧЕЗ, които сключиха предварителен договор за сделката през февруари. Делото по въпроса е насрочено през май 2019 г.  КЗК незаконосъобразно спряла нов опит на \"Инерком\" за сделка с ЧЕЗ След това Върбакова прехвърли собствеността си върху спорните според КЗК шест фотоволтаични парка и внесе ново искане в комисията да бъде оценен ефектът от евентуална сделка върху пазара. И да се разреши сделката. Това се случва през септември. На 18 октомври обаче антимонополният орган отказва да образува ново производство - защото вече се е произнесъл по тази сделка и не вижда нови обстоятелства. Освен това първото производство било в съдебна фаза, откъдето според КЗК следва, че \"Инерком\" не се отказва от сделката с ЧЕЗ През ноември ВАС обяви за \"незаконосъобразно\" разпореждането на КЗК, с което отказва да започне новото производство и поиска от комисията да ревизира решението си, т.е. да започне производство. Така през декември на КЗК й се наложи за трети път да се занимае със сделката, като пак отказа да образува производство с мотива, че се чака решението на ВАС по спирането на сделката - има висящ съдебен спор, като едно решение на КЗК на този етап може да влезе в колизия с бъдещото решение на върховните съдии. Именно това потвъждава и административният съд с днешното си произнасяне. Определението на административния съд може да се оспори пред ВАС в 7-дневен срок. \"Инерком\" не се отказва от сделката с ЧЕЗ", "date": "2019.02.21", "title": "\"Инерком\" пак удари на камък със сделката за ЧЕЗ"}
{"url": "http://clubz.bg/79800-hamid_hamid_nqkoj_zabludi_borisov_za_preferenciite_i_dps", "text": "Някой е заблудил премиера Бойко Борисов за събитията, предхождащи гласуването на ГЕРБ \"за\" обезсмисляне на преференциалното гласуване, предложено иначе от ДПС. Това обяви депутатът от движението Хамид Хамид пред бТВ. . Но разказа как са протекли разговорите в стаята на ДПС в парламента преди продължилото 16 часа приемане на промени в Изборния кодекс навръх 14 февруари.  Версията на ГЕРБ за \"преференциите невъзможни\" оттогава в обобщен и синтезиран вид бе следната: сутринта на 14 февруари няма кворум, парламентът не може да заработи, защото БСП и ДПС не са в залата, а управляващото мнозинство няма налични в момента 121 души. Председателят на депутатите от ГЕРБ Цветан Цветанов отива на разговори с \"Обединени патриоти\", а след това и ДПС. При разговорите ДПС иска подкрепа за свои предложения в Изборния кодекс, едно от които е обезмислянето на преференциите. ГЕРБ се съобразяват в името на стабилността и баланса. Осигурява се кворум. Десетина часа по-късно гласуването на \"осакатената преференция\" е факт.  Хамид Хамид разказа днес следното.   ГЕРБ са поискали подкрепа срещу искането на БСП, което също бе в дневния ред, да започне процедура за избор на нова Централна избирателна комисия. Версията на управляващите бе, че времето до изборите е твърде кратко и макар с изтичащ мандат, действащата ЦИК може да организира евровота през май и  местните избори, след което да се изберат нови членове.  От своя страна ДПС са поискали подкрепа за едно от своите предложения в Изборния кодекс. Но това не било предложението за обезсмисляне на преференциите. А за въвеждане на машинно гласуване и изключване на хартиената бюлетина на изборите, които ще се провеждат след 2020 г., стана ясно от думите на Хамид Хамид.  И даде пример за много по-важните настоявания на движението - отпадане на изискването за уседналост за участие в избори, премажване на \"тавана\" за отриване на изборни секции в страните извън ЕС, разрешаване на агитацията на майчин език (с осигурен превод на български език). Той не каза кой от ГЕРБ е този, който е заблудил Бойко Борисов за събитията. Хамид отново припомни, че за преференцията позицията на движението винаги е била една и съща - тоест против тях. Той обяви, че не разбира защо Борисов и ГЕРБ \"се гордеят\", че не са приели описаните важни текстове. По думите му уседналостта и лимитът на броя на секциите зад граница реално лишават български граждани от възможността да гласуват.  Депутатът разказа, че Европейският парламент има приета резолюция с призив да се даде право на гражданите на Европа, без значение къде живеят - на територията на съюза или извън нея, да гласуват. Тогава евродепутати от ГЕРБ са гласували \"за\". На родна земя са \"против\". Решението на ГЕРБ да се отметнат от гласуваното предложение на ДПС за преференциите Хамид описа като движение от футбола, което се характеризира с \"въртеливо движение с рязка чупка в кръста\", чиято цел е да заблудиш противника. По думите му обаче в случая не е ясно кой е той.  И обобщи - на въпрос все пак това какво значи за бъдещото поведение на ДПС:  ", "date": "2019.02.21", "title": "Хамид Хамид: Някой заблуди Борисов за преференциите и ДПС"}
{"url": "http://clubz.bg/79798-samsung_s_novi_5g_flagmani_i_sgyvaem_smartfon", "text": "Южнокорейците от Samsung отново демонстрираха защо са първенци на пазара на смартфони снощи, като представиха както нова линия флагмани от серия Galaxy S, така и футуристичен сгъваем смартфон с гъвкав екран. Новите S10 и S10 Plus следват модела на миналогодишната линия S9, но с нова добавка - бюджетния S10E. Ръбовете около екрана обаче са още по-малки и всеки от тях е всъщност няколко милиметра по-малък от еквивалента си в S9-линията. S10 и S10 Plus могат да се похвалят с по общо 5 камери - 2 за селфи и 3 на гърба, които обаче не са солиден технологичен скок, който много специалисти очакваха. Трите въшни оптики са широкоъгълен, телефото и ултра-широкоъгълен дисплей, с два сензора по 12 мегапиксела и един - 16. Екраните и на двата телефона са с Quad HD+ резолюция, и, разбира се, разчитат на технологията OLED. Под капака са между 8 и 12 гигабайта оперативна памет, новият процесор от най-висок клас на   и 128 гигабайта до 1 терабайт (при S10 plus) памет. Селфи камерата вече не е в грозен notch, а си има малко прозорче в горния край на екрана. И двата модела имат вградени в екрана сензори за пръстови отпечатъци, но същевременно запазват стария 3,5 мм жак за слушалки. И, разбира се, имат опцията да работят във все още ограничените 5G мрежи. S10E е \"бюджетен\" само в сравнение с по-големите си братя - стартовата му цена ще е около 800 долара. Това води до по-ниска резолюция и AMOLED дисплей, само две камери от задната страна и една за селфита, както и до 8GB RAM памет. Но основният процесор пак е Snapdragon 855, а смартфонът е с 30 грама по-лек от най-големия си батко. 5G идва - Samsung обяви нов модем Черешката на тортата на вчерашното събитие на Samsung обаче определено беше новият Galaxy Fold. Снабден е с новия и напълно уникален 7.3-инчов Infinity Flex Display, който може да се сгъва, за да се прибира в джоба. Когато е сгънат пък се ползва малкият 4.6-инчов HD+ екран отпред. Под капака са 12 гигабайта оперативна памет, отново Snapdragon 855, 512 гигабайта обикновена памет и две батерии под всеки от двата свързани панела на смартфона. Камерите пък за жалост са същите като на бюджетния S10E. Цената на Galaxy Fold обаче е рекордна - 1600 долара в САЩ и 2000 евро в Европа. Дали това ще си струва за първия смартфон-таблет хибрид от този тип, технология, която още не е тествана, зависи от много фактори. При всички случаи е добре ако не разполагате с много излишни пари, да не посягате към новата джаджа, преди да се е установило дали няма фатални недостатъци - и как Samsung са решили проблема с износването на сгъваемия дисплей след поредица отваряния и затваряния.", "date": "2019.02.21", "title": "Samsung с нови 5G флагмани и сгъваем смартфон"}
{"url": "http://clubz.bg/79785-premierska_demokraciq", "text": "Сагата около предложенията за промяна на Изборния кодекс постави официално начало на предизборния маратон. На 14 февруари депутатите на ГЕРБ и ДПС, както и седем депутати от „Обединени патриоти“,  за увеличаване на процентния праг за преференциално гласуване за всички избори: парламентарни, местни и европейски. Гласуването дойде в добър момент за БСП, чието ръководство реши да стартира предизборната си кампания, като бойкотира работата на Народното събрание до изпълнението на две условия: отмяна на промените, отнасящи се до преференциалното гласуване, и започване на процедура по избор на нова Централна избирателна комисия (ЦИК). След извънредно заседание на ръководството на ГЕРБ, свикано от Бойко Борисов, партията на министър-председателя обяви, че ще изпълни тези условия. Обрат: от ГЕРБ като \"единствени мажоритарници\" връщат преференциите ГЕРБ призова за възстановяване на прага на преференциалното гласуване само няколко дни, след като депутатите на партията подкрепиха предложението за увеличаване на този праг. Трагикомичният развой на опитите за поправка на Изборния кодекс доказаха за пореден път, че у нас не може да се говори за парламентарна демокрация. На нейно място отдавна се е настанила премиерска демокрация, при която премиерският елемент е далеч по-силен от демократичния. В рамките на тази система всяко важно решение се взима от премиера, а депутатите и министрите от неговата партия слушат и изпълняват. Когато премиерът си смени мнението, както се случи с преференциалното гласуване, подчинените му незабавно превключват на същата честота. Целта: запазване на „стабилността“ на управлението. На повърхността,  , обратът в позицията на ГЕРБ може да изглежда като свидетелство за готовността на премиера да направи всичко по силите си, за да удовлетвори исканията на избирателите. Да, Борисов и компания действително обърнаха палачинката заради избирателите – само че не защото им пука за техните права, а защото се усетиха, че може да изгубят подкрепата на немалка част от онези 2,5 млн. души, които гласуваха за мажоритарни избори на референдума през ноември 2016 г. Всъщност Борисов дори не се опита да скрие мотивите за промяната в позицията на ГЕРБ. Вместо това той  , че Цветан Цветанов и останалите депутати на ГЕРБ са действали правилно, но той е трябвало да свика спешно заседание на ръководството на партията, за да спаси нейната репутация. Тоест, репутацията на ГЕРБ е многократно по-важна за премиера, отколкото взимането на последователни и принципни решения. В тази връзка ГЕРБ следва познатата формула: няма значение какво и колко ще ни струва, но задължително трябва да останем на власт. Драмата с преференциалното гласуване показва, че в България разделението на властите съществува само на хартия. По силата на този принцип, който стои в основата на всяка демократична система, от трите власти – законодателна, изпълнителна и съдебна – се очаква да се контролират взаимно. В България обаче една от тези власти – изпълнителната – контролира всички останали. Депутатите от партията на управляващите имат свободата да гласуват както пожелаят, но това изобщо не означава, че волята им ще бъде уважена. Ако лидерът скръцне със зъби, партията се събира спешно и малко по-късно нейните членове вече знаят кое е позволено и кое – не. Големият проблем е, че премиерът е склонен да влияе не само на законодателната власт, ами и на съдебната, стига това да е от полза за имиджа му. Най-пресният пример е от есента на 2018 г. покрай разследването по   с участието на стрителната компания „Джи Пи Груп“. Близо месец след започването на проверката на прокуратурата Борисов обяви, че е разпоредил на Агенция „Пътна инфраструктура“ да „извади“ фирмата от проектите с европейско и държавно финансиране, докато тя не докаже невинността си, и така „подсказа“ посоката, в която да продължи да действа прокуратурата. Борисов нареди да \"извадят\" \"Джи Пи Груп\" от поръчките Стигне ли се до момента, в който министър-председателят решава кой може или не може да участва в търгове и да разваля спечелени поръчки, вече дори е смешно да се говори за демокрация. Логично е да се запитаме защо този модел на премиерска демокрация е толкова устойчив в България. Основните причини са две: една на национално ниво и втора – на европейско. Първо, ако трябва да откроим едно постижение на българския политически елит в годините на т.нар. преход, то това е превръщането на политиката в кълбо от мърсотия и лицемерие. Резултатът: огромно отчаяние сред по-възрастните избиратели, плашеща апатичност сред по-младите и нежелание за участие в политическия живот на страната сред възпитаните, добре образованите и инициативни българи. Нищо чудно, че една от най-разпространените народни мъдрости у нас е „Кучетата си лаят, керванът си върви“. Втората причина за успешното замаскиране на почти едноличното управление на Борисов е подкрепата, която той получава от лидерите на Европейския съюз (ЕС) и Европейската народна партия (ЕНП), към която принадлежи ГЕРБ. Желанието за запазване на властта оформя поведението на политиците не само на национално, а и на европейско ниво. Поне това впечатление създава плахостта, с която европейските институции подхождат към (десните) лидери на страни като Унгария и Полша, които съвсем съзнателно подкопават устоите на либералната демокрация. Очевидно европейският политически елит също е на мнение, че стабилността, колкото и крехка да е тя, е за предпочитане пред принципността. В този контекст Борисов е идеалният министър-председател: хем осигурява стабилност, хем (за разлика от унгарските и полските си колеги) поддържа демократична фасада. Вероятно всеки ще се съгласи, че политическата стабилност е едно от важните условия за икономическия и социален напредък на едно общество. Тази „стабилност“ обаче трябва да е в умерени количества и в никакъв случай не може да служи като оправдание за погазване на определени морални принципи или закони и концентрирането на цялата власт в ръцете на една политическа сила и нейния лидер. Хубаво е да помним, че по своята същност демокрацията предполага определена динамика и нестабилност. Изчезнат ли те, изчезва и демокрацията. „Генерация Z“ – с подкрепата на „Америка за България“ Борисов нареди да \"извадят\" \"Джи Пи Груп\" от поръчките „Генерация Z“ – с подкрепата на „Америка за България“", "date": "2019.02.21", "title": "Премиерска демокрация"}
{"url": "http://clubz.bg/79801-maduro_zatvori_granicata_s_braziliq", "text": "Венецуелският президент Николас Мадуро нареди да бъде затворена границата с Бразилия, съобщи Асошиейтед прес, цитирана от БТА. Това става в момент, когато лидери на опозицията планират да вкарат в страната хуманитарна помощ от съседни държави. Мадуро заяви днес по държавната телевизия, че обмисля и затваряне на границата с Колумбия. Автоколона с привърженици на венецуелската опозиция потегли днес от Каракас към колумбийската граница, за да получи чуждестранна хуманитарна помощ. В колоната са опозиционният лидер Хуан Гуайдо и около 80 депутати, предаде Ройтерс. Мадуро твърди, че Венецуела няма нужда от помощи и заявява, че целта всъщност е да бъде подкопано управлението му и той да бъде свален. ", "date": "2019.02.21", "title": "Мадуро  затвори границата  с Бразилия"}
{"url": "http://clubz.bg/79792-polovete_pri_prebroqvaneto_v_bylgariq_shte_bydat_dva", "text": "Превенцията срещу   и т.н у нас., е в ход. Бдителността - засилена. Новината, че Франция въвежда във формулярите вместо майка и баща родител 1 и родител 2, разтревожи българското обществено мнение. Преди това Германия първа въведе присъствието на трети пол в актовете за раждане. В Швеция все по-често застъпват безполовото възпитание с идеята детето да се самоопредели, когато реши. Трети пол няма да присъства като опция във въпросника за преброяването на населението през 2021 г. Там ще има  Това уточни в четвъртък председателят на Националния статистически институт Сергей Цветарски по време на брифинг в Народното събрание след приемането на Закона за преброяването на населението и жилищния фонд в Република България. Цветарски трябваше да отговаря на въпроси - дали ще има въвеждане на  в анкетата. Той обясни, че от НСИ наблюдават биологичния пол, а не различни негови разновидности, тълкувания и т. н. Попитан дали преброяването може да се използва за актуализиране на избирателните списъци и изчистване на мъртвите души от тях, председателят на НСИ обясни, че главната цел на преброяването е да направи моментна снимка на реалното състояние на населението. В четвъртък и министърът на образованието трябваше да отговаря на въпроси, свързани с пола. Поводът е анкета, част от платформата на Еврокомисията за дигитализация на образованието SELFIE. Тя се разпространява в 28 страни-членки на Евросъюза, в т. ч. и у нас. Бдителни родители  в анкетата има смущаващ въпрос, по-точно смущаващи отговори на въпроса. Вариантите за отговор на въпроса за пола в анкетата са 4: . Над 900 български училища и ученици над 9 г. до момента са попълнили анкетата, каза министърът, цитиран от БНР. Той съобщи и че Министерството на образованието е готово да поиска от Европейската комисия премахването на този въпрос. \n\tСпоред Вълчев в момента няма обществено напрежение по въпроса. Никое от 900-те училища, в които е влязла платформата, не е подало сигнал, че някой е възмутен. Сигналът бил от един-единствен родител до медиите. А от СДС даже огласиха специална декларация по темата. \"Защо е нужно да се събира информация за сексуалната ориентация на подрастващите и за какво може да бъде използвана тя?\" \"Ако спазвате основния закон, защо прилагате папагалски европейски директиви, без да се съобразявате с него? Ако не го спазвате, как изпълнявате функциите си в една от най-важните институции на държавата - образователното министерство?\", пита СДС в позицията си и настоява \"ресорният заместник-министър, допуснал да се стигне до това безобразие, да понесе своята отговорност\". Борбата срещу джендърството приема нови и нови форми, се разбра, след като беше обявено създаването на  Дядовци се организират, за да предпазят децата и внуците си от пороци като тютюнопушене, алкохол, наркотици, както и \"джендърство\", заяви пред БНР д-р Тотко Найденов, организатор на съвета и главен редактор на \"Български лекар\".", "date": "2019.02.21", "title": "Половете при преброяването в България ще бъдат два"}
{"url": "http://clubz.bg/79786-machyt_levski_cska_sofiq_poveren_na_debyutant", "text": "Владимир Вълков ще съдийства мача \"Левски\" - ЦСКА-София от 23-тия кръг на Първа лига, съобщи официалният сайт на БФС. Асистенти на пловдивчанина ще бъдат Мартин Маргаритов, Йордан Петров и Ивайло Стоянов като 4-ти. Реферски наблюдател е Георги Йорданов. Нарядът е донякъде изненадващ, тъй като Вълков за първи път ще ръководи дербито. Първа победа за новия \"Левски\", Божинов се контузи Срещата на националния стадион \"Васил Левски\" е с начален час 13:00. Часът е ранен, за да може срещата да приключи по светло - от години има такова изискване на МВР, с което БФС и клубовете се съобразяват. ЦСКА-София има три точки аванс пред \"Левски\" в класирането. Миналата есен \"сините\" спечелиха с гол на Габриел Обертан, който наскоро беше продаден в Турция. И двата клуба смениха треньорите си по време на зимната пауза. Георги Дерменджиев за първи път ще се изправи срещу \"червените\" от името на \"Левски\". Докато Любослав Пенев се е изправял на отбора от \"Герена\". ЦСКА-София загря с победа за дербито в неделя И в двата тима има проблеми с контузени футболисти, особено в ЦСКА-София. Символичен домакин е \"Левски\", който освен всичко друго има нов собственик и изпълнителен директор. ЦСКА-София загря с победа за дербито в неделя", "date": "2019.02.21", "title": "Мачът \"Левски\" - ЦСКА-София поверен на дебютант"}
{"url": "http://clubz.bg/79775-zashto_zebrite_imat_rajeta", "text": "В отговор на отдавна битуващия въпрос \"Защо зебрите имат райета?\", учени от САЩ и Великобритания предлагат ново доказателство, съобщава БТА. Оказва се, че ивиците на тревопасните създания представляват \"измамни писти за кацане\" на \"лютите\" мухи, които налитат да пируват с кръвта им и пренасят потенциално смъртоносни болести, предаде Ройтерс, позовавайки се на публикация в сп. PLOS One.  \n\tАвторите на настоящото изследване от Калифорнийския университет - Сан Диего в САЩ и Бристолския университет във Великобритания, описват експерименти, демонстриращи затруднението, което изпитват конските мухи при опитите си да кацнат върху зебри. За сравнение - досадните кръвопийци с лекота се позиционират върху едноцветни коне.  \n\tВ един от експериментите изследователите са поставили покривала на ивици върху коне и са установили, че по-малко мухи кацат върху тях, отколкото когато същите животни носят едноцветни покривала. Близки родственици с конете и магаретата, трите вида зебри, известни с черно-белите си райета, бродят из африканската савана, където се хранят с разнообразна растителност. Ивичестата окраска е индивидуална, като няма два екземпляра с еднакви райета.  \n\tСъществуват четири основни хипотези за еволюционните предимства, които зебрите са придобили благодарение на ивиците си: камуфлаж за избягване на едри хищници, социална функция като индивидуално разпознаване, терморегулация и средство за отклоняване на кръвосмучещи паразити, които пренасят потенциално смъртоносни болести. \n\tПовечето биолози, изследващи оцветяването при животните, поддържат хипотезата, че зебрите имат райета заради мухите.", "date": "2019.02.21", "title": "Защо зебрите имат райета?"}
{"url": "http://clubz.bg/79789-rumynskata_specprokuratura_razsledva_evrokomisarite_timermans_i_jourova", "text": "В създадения съвсем наскоро Специален отдел за разследване на престъпленията в съдебната система в Румъния е образувано производство срещу първия зам.-председател на Еврокомсията  , съобщи изданието  . На мушка са също така еврокомисарката по правосъдието , румънският главен прокурор Аугустин Лазар и оглавяващата постоянното представителство на ЕС в Букурещ Анджела Кристя. Жалбите са подадени от специализирания сайт Luju.ro. Той подкрепя  Европа недоволна от промените в румънската съдебна система И четиримата набелязани са работили по последния доклад за Румъния, изготвен по Механизма за сътрудничество и проверка (МСП). Предполагаемите обвинения са   твърди сайтът  . От   депозирали жалбите на 30 януари. Според сайта Специалният отдел може да разследва еврочиновниците, тъй като румънският Наказателен кодекс се отнася и за престъпления срещу румънската държава, румънски гражданин или румънско юридическо лице, извършени извън нейната територия от чуждестранни граждани.  Не е ясно дали завеждането на тази жалба означава също така, че Специалният отдел ще започне разследване срещу четиримата официални представители. От Luju.ro обаче твърдят, че представителите на ЕС ще трябва да се явят пред тази съдебна институция. Последният доклад по МСП бе огласен през ноември 2018 г. В него Румъния бе критикувана, че през миналата година е направила отстъпление в съдебните реформи и борбата с корупцията. Посланиците от ЕС подкрепили французин за европейски главен прокурор? Тогава официални представители на ЕС, сред които Франс Тимерманс, изразиха безпокойство заради новите закони в сферата на правосъдието, приети от парламента в Букурещ. По силата на един от тези закони бе създаден Специалният отдел за разследване на престъпленията в съдебната система. През юли 2018 г. Венецианската комисия   излезе с предварително становище, според което промените вероятно ще подкопаят независимостта на съдебната система в Румъния. Съвсем наскоро Специалният отдел започна разследване и срещу   – уволнената шефка на прокуратурата за борба с корупцията (ДНА). Това започна в момента, в който тя стана фаворит да заеме поста главен прокурор на ЕС. На 19 февруари румънското правителство прие нови две спешни изменения в правосъдието, което даде още по-голяма независимост на споменатия отдел. А главният прокурор вече не може да спира разследване на колегите си от тази институция. Вчера от ЕК разкритикуваха последните изменения в съдебната система, за които стана дума по-горе. Посланиците от ЕС подкрепили французин за европейски главен прокурор?", "date": "2019.02.21", "title": "Румънската спецпрокуратура разследва еврокомисарите Тимерманс и Йоурова"}
{"url": "http://clubz.bg/79790-world_yours", "text": "Неонов надпис „Светът е твой”, в който глаголът „Е” е заменен със знака на долара. Дали  „съм” се е припокрил с финикийски знак? Дали можем да притежаваме света единствено посредством парите? Или парите притежават света, а заедно с него – и нас? Това са някои от въпросите, върху които можем да разсъждаваме на изложбата на Хубен Черкелов The World $ Yours, която се открива на 22 февруари в OBORISHTE 5 Gallery and Hall в София. Както може би повечето от нас знаят, Хубен използва образите, отпечатани на различни пари (валути). Понякога това са портрети на крале, кралици, президенти или видни личности за някоя държава. Понякога - картини на художници от съответната страна, фотографии на пейзажи и хора... (както например популярната снимка на гроздоберачка на банкнотата от 2 лв. у нас преди 1989 г). Черкелов рисува този образ отначало, в различни от оригиналните цветове и техники. По този начин, заредени с нов импулс, те се връщат в изкуството – там, откъдето често са били изтръгнати, за да станат част от парите. Но има и друга гледна точка – понякога един образ е станал известен именно благодарение на парите, върху които е бил отпечетан  . Такива образи се забиват в съзнанията на цели поколения, комуникират нещо между хората от това поколение, нещо различно от парите, а парите са били само средството (медията), за да стигнат образите до тях. От години Хубен работи в тази посока, връщането на образа от банкнотите и монетите, връщането на спомените, които могат да задвижат нови процеси в настоящето. В този смисъл изложбата в София ще ни върне към 80-те години и уестърните. В една от сцените заедно с прелитащия дирижабъл пред очите на публиката преминава надписът The World IS Yours. Само глаголът се е променил… Защо ли?", "date": "2019.02.21", "title": "The World $ Yours"}
{"url": "http://clubz.bg/79794-bivsh_direktor_na_udineze_zapochna_rabota_v_cska_sofiq", "text": "Италианецът   е новият спортен директор на ЦСКА-София, съобщава сайтът на \"червените\". 50-годишният специалист официално е парафирал своя договор и занапред ще работи за тима. Той беше на трибуните при гостуването на ЦСКА-София на \"Черно море\" миналата събота и тогава стана ясно, че ще започне работа на Армията. Джарета е бивш футболист, който след края на кариерата си завършва реномираната треньорска школа в Коверчано. През последните години е заемал поста на спортен директор в   - по това време тимът влиза в Серия А. Имал е същата длъжност в  . ЦСКА-София загря с победа за дербито в неделя Шоуто на ЦСКА-София Още от миналата година Джарета беше спряган за \"Левски\", но така и не се стигна до по-сериозен контакт от \"Герена\". По информация на Клуб Z Джарета е представляван в България от агента  , който живее на Апенините и предлага млади български футболисти на клубове от Ботуша. Кристиано Джарета е четвъртият директор в клуба. Пламен Марков е изпълнителен директор, Трифон Попов - финансов, Милко Георгиев - административен. Стойчо Стоилов е нещо като главен мениджър или шеф скаут. Той се грижи основно за трансферите, но е публична тайна, че собственикът Гриша Ганчев слуша най-вече неговата дума по всички футболни процеси в клуба. Така на практика директорите са петима. Шоуто на ЦСКА-София", "date": "2019.02.21", "title": "Бивш директор на \"Удинезе\" започна работа в ЦСКА-София"}
{"url": "http://clubz.bg/79776-brekzit_zastrashava_kreditniq_rejting_na_velikobritaniq", "text": "Международната рейтингова агенция \"Фич\" (Fitch) може да понижи кредитния рейтинг на Великобритания, който в момента е на равнище АА, предадоха Франс прес и Ройтерс, цитирани от БТА. Причината е нарастващата несигурност около преговорите между Великобритания и ЕС по излизането на Лондон от Евросъюза следващия месец.  Агенцията реши днес да постави под \"отрицателно\" наблюдение дългосрочния дълг на страната, очаквайки окончателните резултати от преговорите между Лондон и Брюксел. Това сочи евентуална възможност за понижаване на сегашния кредитен рейтинг.  Юнкер: \"Брекзит\" е най-трагичното следвоенно решение в Европа \"Фич\" ще вземе решението по рейтинга, когато се запознае с условията по \"развода\". Агенцията предвижда да обяви оценката си на 26 април. Вчера британският премиер Тереза Мей имаше конструктивни преговори в Брюксел, търсейки отстъпки по сделката за \"Брекзит\" от скептичния ЕС. Изтича времето, в което Мей може да получи одобрение за плановете си от британските депутати преди срока 29 март. Британската икономика ще бъде засегната от това как ще бъде уреден \"Брекзит\", посочва \"Фич\". Икономическият растеж се е забавил до 0,2 процента през четвъртото тримесечие спрямо 0,6 на сто предходното тримесечие.  Така реалният растеж за 2018 година е 1,4 процента, отбелязва \"Фич\". Ако Великобритания излезе от ЕС без споразумение за търговията, границата и други въпроси, страната е изправена пред риск от рецесия, която по размер може да бъде съотносима с рецесията от началото на 90-те, когато британският брутен вътрешен продукт се понижи с 2 процента за шест тримесечия, отбелязва агенцията. \"Фич\" посочва, че за момента приема, че \"Брекзит\" без споразумение ще бъде избегнат, а брутният вътрешен продукт ще нарасне с 1,6 процента през тази година и 1,8 процента през 2020 година. Председателят на Еврокомисията Жан-Клод Юнкер не е оптимист за шансовете Великобритания да напусне ЕС със споразумение. Той предупреди също, че всеки неуспешен организиран „Брекзит“ би имал висока икономическа цена. Той говори ден след като за пореден път прие в Брюксел британската премерка Тереза Мей.", "date": "2019.02.21", "title": "\"Брекзит\" застрашава кредитния рейтинг на Великобритания"}
{"url": "http://clubz.bg/79770-shte_naloji_li_trymp_mito_vyrhu_kolite", "text": "Дали американският президент Доналд Тръмп ще се позове на опасенията за националната сигурност и ще наложи наказателни мита на колите, внасяни от Европа? Никой на Стария континент не знае, но мнозина са обезпокоени, коментира ДПА. Тръмп даде ясно да се разбере от самото начало, че е готов да използва митата, за да поправи търговските дисбаланси, които вижда. Сега европейските автомобилорпоизводители се чудят дали е техен ред да понесат удара. Малко след като пое властта, Тръмп намекна, че е готов да наложи мито от 35% на внасяните от Германия автомобили. Оттогава \"Фолксваген\", BMW и техните конкуренти се чудят дали ще изпълни заплахата си. Много зависи от това как Тръмп реагира на доклада, който той възложи, за да се изясни дали големият внос на коли представлява заплаха за националната сигурност. В момента   Вносът в ЕС се облага с 10% мито, а в Китай - с 15%. Ако според доклада на Министерството на търговията дисбалансът в облагането подкопава националната сигурност, тогава президентът има правомощията да наложи специални мита. Докладът, чиито заключения все още не са оповестени публично, бе предаден на президента в неделя. Не е ясно кога той ще реагира, макар че европейските лидери изглежда се готвят за лоши новини. През последните месеци Тръмп намекна за евентуално въвеждане на мита от 25 %. Асоциацията на германската автомобилна промишленост (VDA) посочва, че германските компании са произвели 16,5 милиона коли миналата година, 5,1 милиона от тях - в Германия. Те са продали 1,34 милиона автомобила в САЩ. Porsche особено много разчита на американския пазар. Компанията продава всяка четвърта кола в САЩ, където прави една трета от печалбата си. BMW продава 17% от колите си в САЩ, Mercedes - 14%, Audi - 12%, Volkswagen - 6%. За американските производители конкуренцията от Япония и Германия е много голяма. Американският пазарен лидер GM в момента съкращава работни места. От друга страна BMW, Mercedes и VW са произвели около 750 000 коли в САЩ миналата година и дават работа на 118 000 души, включително на работещи като доставчици. Европа готова да отговори на САЩ, ако ощетят износа й на коли Заводът на BMW в Спартанбърг е вторият по натовареност след завода в Шънян в Китай. Всички автомобили с висока проходимост на компанията - от X4 до X7 - се произвеждат там, включително тези за износ в Европа и Китай. Mercedes също прави по-големите си високопроходими автомобили в завода си в САЩ в Тускалуса, включително GLS, GLE и GLE Coupe, които се изнасят за всички пазари, както и автомобилите C Class за продажба в САЩ. Всъщност не, като се имат предвид подобни случаи в миналото. Когато Китай наложи мито от 40% върху автомобилите, внасяни от САЩ, които през декември бяха понижени, BMW и Mercedes повишиха продажните си цени в Китай съвсем малко. Останалото просто изяде печалбата. Щефан Брацел, директор на Центъра за управление на автомобилния сектор, отбелязва, че клиентите са чувствителни към промените на цените. Когато американското правителство намали стимулите, които насърчаваха покупките на автомобилите Tesla, продажбите пострадаха. Германските автомобилопроизводители имат някои големи заводи там, а Тръмп неотдавна основно промени мащабно търговско споразумение с Мексико и Канада, което се очаква да бъде ратифицирано от американския Конгрес. Американските производители на коли също внасят много части от Мексико. Audi произвежда високопроходимия Q5 в Мексико. Моделът покрива една трета от продажбите на Audi в САЩ. Ако министерството на търговията даде зелена светлина, Тръмп има 90 дни да вземе решение. Трябва обаче да се имат предвид и други величини като например евентуални ответни мита от ЕС. ЕС към САЩ: Махате митата върху промишлените стоки и преговаряме за колите Възможно е Тръмп да наложи митата по-скоро с надеждата да подсили преговорната си позиция, както направи с налагането на митата върху европейските алуминий и стомана. Брацел отбелязва, че Тръмп е съсредоточен върху целия търговски баланс, което означава, че може да използва заплахата за автомобилните мита, за да получи отстъпки в търговията със селскостопански продукти например. BMW спря производството на X3 в Спартанбърг, като премести производството в Китай и Южна Африка. Същевременно \"баварците\" проучват възможността да правят двигатели в САЩ, а VW обсъжда идеята да произвежда електромобили в Щатите. Например преди десетилетие, когато Toyota изпреварваше американските производители, за да се превърне в един от водещите световни автомобилопроизводители, също имаше натиск от правителството. Toyota отговори, като разшири производствените си капацитети в САЩ. ЕС към САЩ: Махате митата върху промишлените стоки и преговаряме за колите", "date": "2019.02.21", "title": "Ще наложи ли Тръмп мито върху колите?"}
{"url": "http://clubz.bg/79791-angelkova_si_poiska_koncesiite_na_plajovete", "text": "Раздаването на плажовете на концесия да премине отново изцяло под шапката на Министерство на туризма като част от Закона за устройство на Черноморското крайбрежие (ЗУЧК). Такова предложение са направили от ведомството на Николина Ангелкова, става ясно от проекта за изменение в Закона за концесиите, . Това се случва по-малко от два месеца, след като след скандал в парламента бе решено, че плажовете ще се раздават по реда на новия Закон за концесиите (ЗК). Сагата със стопанисването на плажовете се точи от края на 2016-а, когато депутатите приемаха ЗК, който влезе в сила от 2017 г. Тогава от ГЕРБ предложиха отсрочка - плажовете да се раздават по стария ред до 1 януари 2019 г.,  Още тогава лидерът на НФСБ Валери Симеонов възрази, като по думите му ивиците щели да отидат в ръцете на бившите групировки. \"Патриотите\" надделяха над ГЕРБ  за раздаването на плажовете на концесия В края на миналата година бе направен опит чрез преходните и заключителни разпоредби на Закона за устройство на територията срокът за даване на концесии на плажовете да бъде отново удължен и МТ да продължи да ги раздава до 2121 година. Разрази се скандал, при който от НФСБ и БСП обявиха, че старият ред е непрозрачен и плажовете трябва да се раздават по новия и по-рестриктивен Закон за концесиите. Тогава Ангелкова, която по спешност пристигна в парламента обяви, че ако предложението за нова отсрочка не се приеме, то ще се породи правен вакуум. В крайна сметка вносителите на това предложение (от ГЕРБ) се видяха принудени да го оттеглят. Валери Симеонов в нов пристъп на гняв: ГЕРБ и ДПС пак ни извъртяха Сега от ведомството на Ангелкова предлагат под тяхната шапка да попадне цялата процедура - от подготовката за отдаване на концесия, през организирането на процедурата по избор, до сключването на договора и контрола. В  си изтъкват, че плажовете са от особена социална значимост и не трябва да се отдават на концесия по каналния ред. Както и че сегашният закон противоречи в тази му част на директива на ЕС, в която дори не съществува фигура на възложител на морски услуги. Как търговска улица стана плаж и отиде за концесия \"Борисов 3\" даде плажове на близки до Доган, Валентин Златев и бивши силови групировки Според ведомството на Ангелкова  , а това можело да отблъсне бизнеса, както и туроператорите, които настоявали при сключване на договори да се знае на концесия ли е даден плаж.  И допълват, че шест процедури са висящи в момента, като не бил предвиден ред за довършването им. Валери Симеонов в нов пристъп на гняв: ГЕРБ и ДПС пак ни извъртяха Как търговска улица стана плаж и отиде за концесия \"Борисов 3\" даде плажове на близки до Доган, Валентин Златев и бивши силови групировки", "date": "2019.02.21", "title": "Ангелкова си поиска концесиите на плажовете"}
{"url": "http://clubz.bg/79773-maduro_narejda_na_firmi_da_otkrivat_smetki_v_rusiq_i_turciq", "text": "Представители на венецуелското правителство на Николас Мадуро са поръчали на около 50 директори на местни компании за потребителски изделия да открият банкови сметки в Русия, Турция, Китай и Индия и да започнат да развиват отношения с тези страни, предаде Блумбърг, като се позова на източници, запознати със състоялата се среща. \n\tФинансовото министерство ще организира семинари, за да се научат шефовете на компаниите да откриват чуждестранни сметки, посочи един от източниците. Компаниите също така са предупредени, че опитите да се наруши производственият ритъм, за да се дестабилизира правителството, ще доведат до ответни мерки. \n\tНа срещата, организирана от вицепрезидента по икономическите въпроси Тарек Ел Аисами и министъра на вътрешната търговия Уилям Контрерас в президентския дворец в Каракас в понеделник, ръководителите на компании са получили инструкции да не повишават цените на продукцията си. \n\tОколо петдесет страни, включително САЩ и 23 страни членки на ЕС, признаха или подкрепят председателя на венецуелския парламент Хуан Гуайдо, който се провъзгласи за временен президент на 23 януари. Привържениците му си позавават на конституцията, която позволява това в случай, че президентът не е годен да изпълнява длъжността си. Опозицията, която държи две трети от местата в парламента смята Мадуро за узурпатор не признава извънредните президентски избори, които той спечели миналата година. Не ги признава и демократичният свят, позовавайки се на фалшификации и на това, че режимът затвори свои политически опоненти, а основни партии бойкотираха вота. \n\tМадуро определи случилото се като опит за преврат и заяви, че къса дипломатическите отношения със САЩ. В негова подкрепа се обявиха Русия, Беларус, Боливия, Иран, Китай, Куба, Никарагуа, Салвадор, Сирия и Турция.", "date": "2019.02.21", "title": "Мадуро нарежда на фирми да откриват сметки в Русия и Турция"}
{"url": "http://clubz.bg/79780-mihaela_fileva_li_e_novata_lyubov_na_grigor_dimitrov", "text": "Михаела Филева е новата любовна тръпка на Григор Димитров, твърди сайтът   Първата ни ракета не играе тенис след Откритото първенство на Австралия и пропусна два турнира заради контузия в рамото, но за сметка на това около личния му живот почти всеки ден излизат пикантни вести. Първо, според британски таблоиди Гришо и Никол Шерцингер са скъсали. В началото се твърдеше, че си   После Димитров бе свързан със стара своя тръпка - чаровната френска тенисистка  . Двамата публикуваха в социалните мрежи снимки от един и същи зимен курорт, което събуди подозрения. Най-добрият ни тенисист е имал отношения с Лим в миналото. Сега обаче излиза предположение за връзка с  . Към момента никой от замесените в тези спекулации не е коментирал официално.  Дългокраката певица и Гришо се срещат от около два месеца, а няколко подробности от снимките им в социалните мрежи ги издадоха, пише още Sportal. В интерес на истината обща снимка нямат още, нито пък някакви белези като отбелязвания и т.н. В края на миналата година бившият № 3 в света разпространи видео от тренировка във фитнес зала, от което пролича, че слуша песен на хубавицата - \"Цяла нощ\".   написа Гришо тогава. Твърди се, че двамата са се виждали наскоро на родна земя - тенисистът изкара повече от седмица тук - беше си в Хасково, на Рилския манастир и т.н. Преди да окупира сърцето на Димитров, Михаела изживя връзка с рап певеца Павел от дуета \"Павел & Венци Венц\". Двойката се разделя и събира на няколко пъти, но в крайна сметка не успя да съхрани връзката си. Гришо пък се радваше на любовта си с певицата Никол Шерцингер. Той изкара повече от три години с 40-годишната секси брюнетка след романса с Мария Шарапова.  Преди дни в интернет пространството се появиха клипчета от леглото на бившата вокалистка на   със старото й гадже - пилота от Формула 1 Люис Хамилтън. Според информации хакер се добрал до клипчето, след като \"пробил\" телефона на звездата.", "date": "2019.02.21", "title": "Михаела Филева ли е новата любов на Григор Димитров?"}
{"url": "http://clubz.bg/79774-oon_vdiga_vizovi_zabrani_ot_severnokorejci_v_cherniq_spisyk", "text": "Комисия на ООН разреши на високопоставени представители на Северна Корея да отидат във Виетнам, за да присъстват на срещата между американския президент Доналд Тръмп и севернокорейския лидер Ким Чен-ун, предаде Франс прес, цитирана от БТА. Виетнам поиска от комисията да се направи изключение за севернокорейските представители, включени в черния списък на ООН, за да им позволи да участват в срещата на върха, която ще се проведе на 27 и 28 февруари в Ханой. Тръмп и Ким се срещат в края на февруари По силата на санкциите, наложени от ООН на Северна Корея, на определена група граждани на страната е забранено да пътуват в чужбина и да им се издават визи. Дипломати от ООН посочиха, че Виетнам е поискал общо изключение за високопоставените севернокорейци и никой от 15-те членове на Съвета за сигурност не е възразил. На предстоящата среща двамата лидери ще обсъждат денуклеаризацията на Корейския полуостров. Американският президент каза вчера, че севернокорейският лидер ще трябва да направи \"значителен жест\", за да се надява на вдигане на санкциите, наложени върху страната му заради ядрената й програма. През 2017 г., по инициатива на САЩ, Съветът за сигурност на ООН прие с единодушие санкции, касаещи износа на желязо, въглища, текстил и морски продукти от Северна Корея. ", "date": "2019.02.21", "title": "ООН вдига визови забрани от севернокорейци в черния списък"}
{"url": "http://clubz.bg/79781-mito_ochite_vsenaroden_lyubimec_i_vinagi_predi_izbori_mu_zapochvat_delo", "text": "Апелативният специализиран съд остави окончателно в ареста Димитър Желязков - Митьо Очите, предаде „Фокус“. Магистратите повече от очаквано не уважиха исканията на защитата на несебърския бос, който ни бе върнат с екстрадиционна процедура от Турция - за домашен арест и изготвяне на съдебномедицинска експертиза за точното му здравословно състояние. Турция ни връща Митьо Очите в петък Пред съда самият Желязков поиска да бъде с мярка \"домашен арест\" или да бъде прегледан и заяви: Той допълни, че наистина има здравословни проблеми и че властите в Турция са се грижили по-добре за него, отколкото тук. Искането на адвоката му Илиян Василев бе мярката на Желязков да бъде заменена с по-лека - домашен арест, или ако най-тежката „задържане под стража“ бъде потвърдена, то тя да бъде изтърпявана в болницата към Централния софийски затвор или друго лечебно заведение. Според прокурора по делото Николай Христов наличните документи за здравословното състояние на Димитър Желязков сочат, че то е задоволително и не предполага спешно приемане или лечение в болница. По думите му никой не му е отнел правото да се изследва и експертиза може да бъде направена и когато започне съдебната фаза по делото. Съдът счете, че обвиненията към Желязков са за тежки престъпления и има опасност той да извърши други, ако бъде пуснат от ареста. Въззивният състав не се съгласи с възражението на защитата, че Димитър Желязков е обвинен  на базата на свидетелски показания, които се основават само на чутото от други лица. Румен Радев: Митьо Очите е невъзможен без чадър от властта  Според съда наистина не е налице опасност Желязков да се укрие, но има риск да извърши ново престъпление. Според магистратите няма пречка да му бъде оказвана медицинска помощ в условията на ареста. Именно затова Апелативният съд постанови, че не съзира основание за отмяна на мярката на Специализирания съд от 16 февруари 2019 г. Решението на съда е окончателно и не подлежи на обжалване. Румен Радев: Митьо Очите е невъзможен без чадър от властта ", "date": "2019.02.21", "title": "Митьо Очите - всенароден \"любимец\" и винаги преди избори му започват дело"}
{"url": "http://clubz.bg/79766-grupa_5_vryshta_mejdublokovite_prostranstva_na_sofiqnci", "text": "Връщане на междублоковите пространства на етажната собственост с цел спиране на застрояването на малкото останали зелени площи и по-доброто им стопанисване предлагат \"опозиционерите\" в Столичния общински съвет Симеон Славчев, Светослав Витков, Венцислав Мицов и Иван Велчев, по-известни като \"Политическа група 5\" (ПГ5). Предложението е част от приоритетите на групата за следващите пет месеца. Идеята е връщането на междублоковите пространства на етажната собственост да не е насила, а от това право да могат да се ползват само гражданите, които пожелаят. Реалният резултат се очаква след две до три години. Пак протест срещу небостъргач, \"натресен\" странно от съда в градинка \"Тук могат да се включат и екологични организации, детски градини и други, които биха искали да облагородят средата\", в която се намират, коментира Иван Велков. Той заяви, че на този етап програма \"Зелена София\" разполага с ограничен ресурс, с който ще могат да се облагодарят между 100 и 200 градинки и, разбира се, с доброволния труд на гражданите. Според Мицов вземането на решението пространствата да се върнат на етажната собственост ще може \"най-накрая да спре възможността да се строят нови блокове около старите кооперации\". Петьо Блъсков воюва за градинка със съкварталци По думите му опасенията на граждани, че влизането в сила на такива промени ще доведе до по-високи данъци, е неоправдано. Дори обратното - можело да се говори за облекчение на данъци. От ПГ5 ще настояват и за промени в Правилника за работа в Столичния общински съвет. Става дума за вземането на решения за управленията на средства в големи размери, които надвишават 1% от бюджета на София. Квалифицираното мнозинство представлява поне 46 общински съветници, а обикновеното е 31. Петьо Блъсков воюва за градинка със съкварталци", "date": "2019.02.21", "title": "\"Група 5\" връща междублоковите пространства на софиянци "}
{"url": "http://clubz.bg/79777-otlychvane_ot_cyrkvata_za_seksualno_posegatelstvo", "text": "Папа Франциск откри днес среща на върха във Ватикана, посветена на превенцията на сексуалните посегателства срещу малолетни, извършени от представители на Римокатолическата църква, предадоха световните агенции. Над 30 години след избухването на първия скандал за сексуални посегателства в църквата в Ирландия и в Австралия и 20 години след като скандалът засегна и САЩ, епископи и други висши католически представители в много страни от Европа, Латинска Америка, Африка и Азия или отричат съществуването на такива посегателства, или омаловажават проблема, отбелязва Асошиейтед прес прес.  Папата призова педофилите в Католическата църква да се предадат При откриването на четиридневния форум папата призова 190-те делегати да подготвят конкретни и ефикасни мерки за борба срещу сексуалните посегателства в църквата, предаде Франс прес. \"Злото\" на сексуалните посегателства над деца, извършени от свещеници, трябва да бъде трансформирано в разбиране и пречистване, каза папата, цитиран от Ройтерс. Папа Франциск организира срещата на върха, след като не отдаде полагаемото му се внимание на случай с премълчаване на посегателства от духовници в Чили. После си даде сметка за допуснатата грешка и обеща нов курс в тази насока, отбелязва АП. Преди срещата на върха във Ватикана пострадали от посегателства от страна на духовници казаха, че искат конкретни мерки, посочва АФП. Жертвите, обединени в инициативата \"Край на злоупотребите, извършени от духовни лица\" и \"Мрежа на оцелелите от посегателства на свещеници\", искат незабавно отлъчване от църквата на сексуалните посегатели и на онези, които ги защитават, и нулева толерантност във връзка със сексуалните посегателства. Те настояват това да бъде вписано в универсалния закон на църквата още преди края на срещата на върха. Това задължение трябва да се прилага на световно ниво. Жертвите искат и ясна дефиниция на понятието сексуална агресия над малолетен, което ще е от помощ на църковните лидери. Те настояват за публичен регистър на свещениците, които са признати за виновни в агресия над деца. Жертвите искат учредяването във Ватикана на независима комисия за установяване на истината, която да разсекрети църковни архиви, в това число и тези на Светия престол.", "date": "2019.02.21", "title": "Отлъчване от църквата за сексуално посегателство"}
{"url": "http://clubz.bg/79772-zaradi_bojkota_na_bsp_gerb_iska_otsystvashtite_deputati_s_0_lv_zaplata", "text": "Вторият ден на бойкота на БСП в парламента вдъхнови с идеи управляващото мнозинство. След като червените депутати не присъстват на заседания, те не получават пълната си заплата. Според Данаил Кирилов от ГЕРБ обаче санкциите трябва да са по-строги, за което той предлага промени в Правилника за организацията и дейността на Народното събрание. Защо БСП напусна парламента? Ето какъв е замисълът Кирилов добави, че очаква извинителни бележки от левицата. Такива в Народното събрание се получават редовно за депутата от ДПС Делян Пеевски, който не се е явявал на нито едно заседание след откриващото. Едно идване до парламента, което излезе 45 хил. лева на данъкоплатците Всъщност от левицата не са твърдели, че няма да получават нищо. Лидерката на БСП Корнелия Нинова само заяви, че депутатите ще си понесат всички санкции според правилника заради отсъствията и няма да ползват безплатния транспорт, който имат като народни представители. Финансовите правила на парламента не са променяни в последните години. По тази логика и през 2013 г., когато точно като БСП в момента и ГЕРБ, бидейки в опозиция, бойкотира Народното събрание, депутатите на партията би следвало да са получавали 1/3 от месечното си възнаграждение. Клуб Z потърси за коментар на думите на Кирилов, че не са получавали нищо, тогавашния председател на Народното събрание Михаил Миков. Той заяви:  Той припомни, че за упоменатия период на бойкот през 2013 г. бюджетът на Народното събрание е регистрирал икономии, но те са били заради удръжката на 2/3 от възнагражденията и удръжките на останалите плащания.  , тъй като наскоро колежката му от ГЕРБ Десислава Атанасова, в своя атака срещу Нинова, публикува фиша си за заплатата точно през юли 2014 г. От него се вижда, че депутатката е получавала 1/3 от заплатата си за месеца, в който тогавашните опозиционери също бойкотираха работата на Народното събрание. Лидерът на \"Атака\" Волен Сидеров също подкрепи идеята, споделена от ГЕРБ: И отбеляза, че от \"Атака\" още от 2013 г. предлагат същото - ако не ходят на работа без уважителна причина, депутатите не получават заплата. А депутатите получават и пари за представителни разходи, отбеляза той. От ДПС заявиха, че подкрепят санкциите да бъдат налагани на всички, които отсъстват неоправдано. А по предложението на управляващите заявиха, че трябва първо да се запознаят с него в детайли и да го обсъдят. В момента това е обяснено в приложението към Правилника на Народното събрание с финансовите правила на институцията: Базовата заплата на народния преддтавител се определя на база данните на НСИ за средномесечната заплата в обществения сектор, която се изчислява всяко тримесечие. В момента базовата заплата на депутата започва от 3540 лв., но тази цифра расте по ред критерии - членство и председателстване на комисии (от които при отсъствие обаче се удържат всички добавки), стаж, академични степени и пр. При отсъствие цял месец депутатът ще получава минимум \"едва\" . В добавка обаче народните представители имат право и на допълнителни разходи до 2/3 от заплатата си, или 2360 лв. - от тях обаче се режат 2/3 и остават , или в крайна сметка депутат, който не ходи на работа, би могъл да има на разположение около 2000 лева. Допълнителните пари най-често се събират в парламентарната група или депутатите ги използват за плащане на назначени от тях и към тях експерти, сътрудници и т.н. Депутатите, които отсъстват по уважителни причини, не подлежат на финансови санкции. Извиненията се предоставят до председателя на ПГ най-често, а ръководството на Народното събрание няма практика, а и разписани правила - тоест правомощия, по които би могло да ги оспори. Тъй като заради постоянното си отсъствие депутатът Делян Пеевски най-често се дава за пример (преди това за пример бе настоящият почетен председател на ДПС д-р Ахмед Доган - б.р.), трябва да се отбележи, че при него извинени са само отсъствията от пленарната зала, но не и тези от заседанията на комисиите, на които е член. Те са в регистъра с неизвинени отсъствия, заради които, както е видно, санкции има. Едно идване до парламента, което излезе 45 хил. лева на данъкоплатците", "date": "2019.02.21", "title": "Заради бойкота на БСП: ГЕРБ иска отсъстващите депутати с 0 лв. заплата"}
{"url": "http://clubz.bg/79783-megan_markyl_se_razhodi_za_500_hil_dolara_do_nyu_jork_za_bebeshkoto_si_parti_snimki", "text": "Амал Клуни, адвокатка и съпруга на Джордж Клуни, както и тенси звездата Серина Уилямс бяха домакини на бебшкото парти на Меган Маркъл в луксозен апартамент в хотел \"Марк\" в Манхатън. Сред поканените бяха тв водещата Гейл Кинг, актрисата от \"Костюмари\" Абигейл Спенсър, дизайнерките Джесика Мълрони и Миша Нону. Майката на Меган обаче не присъстваше. На партито липсваше и Кейт Мидълтън, съпругата на принц Уилям. По същото време семейството с трите си деца е било на ски ваканция.  Бебешките партита са американска традиция. Те не са характерни за британското кралско семейство. Обикновено се канят най-близките приятелки на бъдещата майка, които носят подаръци за бебето.  \n\t    Меган предпочете да пътува до Ню Йорк, за да се види с приятелки и да отпразнува \"по женски\" предстоящото раждане на детето си, съобщи в. \"Дейли мейл\". Бебешкото парти беше в сравнително тесен кръг - с 15 гости. Меган Маркъл отиде в Ню Йорк за първи път, след като се омъжи през май миналата година. Тя се срещаше с близки, обикаляше магазините. В края на седмицата Меган ще замине на официално посещение в Мароко с принц Хари, което вероятно ще е последното ѝ пътуване в чужбина до раждането на бебето.  Екстравагантният 5-дневен престой на Маркъл в Ню Йорк струва 500 000 щатски долара, отбеляза в. \"Дейли мейл\". Херцогинята на Съсекс вече се върна във Великобритания с частен самолет. Само транспортът струва 250 000 долара, а нощувката в скъпия хотелски апартамент - по 75 000 долара на ден. От двореца Кенсингтън уточниха още в понеделник, че пътуването се финансира частно.  Очаква се Меган Маркъл, която е на 37 години, да роди в края на април.", "date": "2019.02.21", "title": "Меган Маркъл се разходи за 500 хил. долара до Ню Йорк за бебешкото си парти (СНИМКИ)"}
{"url": "http://clubz.bg/79782-er_frans_spira_poleti_do_karakas", "text": "Френската авиокомпания Ер Франс (Air France) съобщи днес, че спира от съображения за сигурност полетите си до и от Каракас от събота до понеделник поради ситуацията във Венецуела, предаде Франс прес, цитирана от БТА. В сайта на Ер Франс са предложени прекачвания в Панама за 23, 24 и 25 февруари. Мадуро нарежда на фирми да откриват сметки в Русия и Турция По призив на Хуан Гуайдо, признат от петдесетина страни за временно изпълняващ длъжността президент, около 700 000 доброволци възнамеряват да отидат в събота до граничните пунктове, за да посрещнат доставките на хуманитарна помощ от Съединените щати и Бразилия. Тръмп към Мадуро: Иди си с добро (ВИДЕО) В същото време верни на президента Николас Мадуро военни изразяват твърда решимост да защитят  на страната. Ер Франс, която лети от Париж до Каракас и обратно пет дни в седмицата, отмени полети и през юли 2017 година, когато Мадуро организира избори за Велико национално събрание, което да замени контролирания от опозицията парламент. Тръмп към Мадуро: Иди си с добро (ВИДЕО)", "date": "2019.02.21", "title": "Ер Франс спира полети до Каракас"}
{"url": "http://clubz.bg/79758-na_vhoda_i_na_izhoda_kiril_domuschiev", "text": "Делят ни часове или най-много дни от финализиране на покупката на \"Нова Броудкастинг груп\" от страна на Кирил Домусчиев чрез фирмата му \"Адванс медия груп\". Хайде на бас, че при успешен край КЗК този път ще одобри сделката. Някой ще заложи ли насреща? Едва ли има такъв. Освен че придобива втората най-гледана телевизия и цяла медийна група с огромна интернет и рекламна платформа, бизнесменът затваря кръга на продукта \"български футбол\". Добър, лош - продукт е някакъв... Все още немалко хора се вълнуват за любимите си отбори. Че и си плащат за услугата да ги гледат по телевизията. MTG не коментира продала ли е Нова тв на Домусчиев. Засега В края на 2014 г. Кирил и Георги Домусчиеви придобиха цялата собственост на компанията  , която притежава правата за излъчване на мачовете от първенството на \"А\" група (сега вече Първа лига). Дотогава те са партньори с бившия благодетел на \"Левски\" Тодор Батков. А по-рано дял от 10 на сто имаха и някогашните босове на ЦСКА Димитър Борисов и Иво Иванов от \"Титан АС\". Те първи продадоха дела си покрай оттеглянето от ст. \"Българска армия\". В началото на 2015 г. Домусчиев обяви публично, че е платил 500 000 лева на Батков за неговите 50 процента - направил го е  . Това стана при обявяване на новия договор за тв предаване на мачовете. Собственикът на \"Лудогорец\" каза още, че между 2016 и 2020 г. ще предостави на клубовете  Домусчиев налива 30 милиона лева в първенството за 5 години През 2016-2017 г. клубовете разделиха 5,5 млн. За 2018-а те бяха 6 млн., а за последните две години от договора - 6,5 млн. Това дали ще го видите някъде другаде - Кирил Домусчиев, който притежава най-успешния български клуб през последните години, купува правата от притежателя БФС и сам вади парите за своите конкуренти. Нещо повече - Домусчиев е член на Изпълкома на БФС и един от най-влиятелните му членове, личен приятел на Борислав Михайлов. На последния конгрес на централата през 2018-а \"Лудогорец\" плътно застана зад Боби и това бе подчертано от трибуната. Четири години по-късно конфликтът на интереси достига още по-парадоксален връх - Кирил Домусчиев придобива телевизията, закупила правата от \"Футбол Про медиа\" на... Кирил Домусчиев. Както е известно, мачовете се предават по каналите от пакета \"Диема Екстра\", в който са \"Диема Спорт 1\" и \"Диема Спорт 2\", а също така развлекателната \"Трейс Спорт\". Това удоволствие е платено - всеки месец абонатите на кабелните оператори дават по 6,99 лв. Такава е цената от 1 август миналата година, дотогава беше 5,99 лв. Ето как \"Лудогорец\" вече наистина се превръща в национална кауза, както тези дни се шегуват анализатори, журналисти и просто запалянковци. Шега, шега, но ще излезе истина. Преди година при първите европейски успехи на \"футболния си проект\" в турнира Лига Европа Кирил Домусчиев произнесе думите \"национална кауза\" за \"Лудогорец\". Едни му се ядосаха, други присмяха. Оказа се пророк. Сега някои клубове ще се изкарат жертви, но те всъщност са съучастници в схемата. Във въпросния договор от началото на 2015 г. стоят подписите на всички тях.  Така както сме на футболна тема, в споменатия интернет пакет на медийната група около Нова телевизия е и един от най-големите спортни сайтове в България със стотици хиляди посещения всеки ден -  . Кирил Домусчиев е на път да стане работодател на журналистите от сайта, така както и на колегите им от Нова, които коментират мачове, правят анализи, интервюта, отразяват новини и т.н., и т.н. Този кръг да ви е познат от други обществени и бизнес сфери в държавата България? Ще завърша с изявление от вече прочутото интервю на Борислав Михайлов от онзи ден, дадено пред... YouTube канала на БФС: Домусчиев налива 30 милиона лева в първенството за 5 години", "date": "2019.02.21", "title": "На входа и на изхода - Кирил Домусчиев"}
{"url": "http://clubz.bg/79771-trudnoto_nachalo_na_var_sumatoha_razvalen_monitor_i_vzeto_reshenie_otvyn", "text": "Системата ВАР (\"Видеоасистент на рефера\") дебютира в Шампионската лига от началото на елиминациите тази година, ала това никак не минава \"по вода\". Досега гледахме на технологията като някаква екзотика, но от лятото тя ще е вече във всички евротурнири, във Висшата лига на Англия, на Европейското догодина, а в близко бъдеще и в България, както обеща Борислав Михайлов. Снощи в Гелзенкирхен на осминафинала между местния \"Шалке\" и \"Манчестър Сити\" (2:3) станахме свидетели на лошата страна на ВАР, мненията за която все още са на двата полюса. От Мадрид без любов - \"Атлетико\" взе аванс срещу \"Ювентус\" В 38-ата минута, след като реферът Карлос дел Серо Гранде веднъж вече прибегна до видеото, се стигна до ситуация, при която топката срещна ръката на защитника на \"гражданите\" Николас Отаменди. Това не се видя в реално време - всичко стана бързо, ударът бе много силен и отблизо. Футболистите на \"миньорите\" започнаха да протестират и Серо Гранде реши да уважи апелите им. Той спря играта и поиска да види монитора край терена. За да знаят и зрителите на стадиона какво става, това, което гледа съдията, се предоставя и на тях. Хубаво, но се оказа, че помощното средство не работи. Арбитърът нямаше какво да наблюдава, нито пък публиката. В това време на терена цареше суматоха - играчите и на двата отбора опитваха да влияят на решението. Така след известно забавяне съдията трябваше да се довери на асистентите си в стаичката. Те му казали, че топката се отклонява в ръката на бранителя - близо до рамото. Дузпа и гол, с който \"Шалке\" изравни, а в края на полувремето и поведе от нов 11-метров удар (отново присъден с ВАР), но тогава поне нямаше драма. А това \"известно забавяне\" заради проблема с техниката е точно четири минути и 26 секунди от спирането на играта до изпълнението, изчислява британският в. \"Дейли мейл\". Ще убие ли видеото футболната игра? Ето така за момента ВАР провокира спорове и полемика. Казват, че трябва време, за да се изчистят \"бъгове\", както и самата комуникация между реферите. Само не мислете, че видеото е панацея. Футболът е контактна игра, а правилата са писани така, че могат да бъдат тълкувани по различни начини. С ВАР или без ВАР разправии ще има винаги. Ще убие ли видеото футболната игра?", "date": "2019.02.21", "title": "Трудното начало на ВАР - суматоха, развален монитор и взето решение \"отвън\""}
{"url": "http://clubz.bg/79761-dnes_e_posledniqt_topyl_den_ot_sedmicata_grafiki", "text": "Четвъртък е последният топъл ден за тази седмица. Слънчево ще е почти над цялата страна. Облачността ще се увеличава в хода на деня над Източна България. Вятърът пък ще бъде по-осезаем в Северозападна България. Температурите ще варират в интервала между 9 и 14 градуса. В планините ще е слънчево и ветровито, със скорост на вятъра по откритите места до 40-50 км/ч. Пролет през февруари: идват няколко топли дни Драстично захлаждане очакваме в следващите дни. То настъпва с преминаването на атлантически циклон от север на юг. Ще паднат дневните температури. Вятърът ще се усили с пориви до 70-80 км/ч в Източна България. Валежите ще започнат в петък. Ще завали дъжд, който с падането на градусите ще преминава в сняг. През нощта срещу събота и до обяд в първия ден от уикенда ще вали сняг. Снежната покривка в равнинните райони ще е между 5 и 10 см, а в планините - до 15-20 см. Още в ранния следобед в събота обаче валежите ще спират. Дневните температури ще паднат до минус 2 градуса в събота, а в неделя сутринта в Западна България термометрите ще показват стойности до минус 10 – минус 12 градуса. 11 от станциите в страната отчитат замърсяване в ниските атмосферни слоеве в четвъртък сутрин. В Русе, Горна Оряховица и Пловдив стойностите са най-значителни, но само в Русе превишаването на допустимите нива е почти 3 пъти над нормите. Динамичното време в следващите дни ще изчисти атмосферата от замърсители.", "date": "2019.02.21", "title": "Днес е последният топъл ден от седмицата (ГРАФИКИ)"}
{"url": "http://clubz.bg/79764-desetki_zaginaha_v_ad_pod_nebeto_v_bangladesh", "text": "70 са вече жертвите на ужасяващ пожар, обзел Дака - столицата на Бангладеш, и вероятно броят им ще се увеличава. Това съобщава Ройтерс, като се позовава на местните власти. По-рано се съобщаваше за 56 загинали. Пожарът е избухнал в четириетажна жилищна сграда, в която имало складове с химически продукти, и бързо обхванал четири съседни сгради, в които също се съхранявали химикали. Причините за пожара се разследват, но според първоначални данни той е тръгнал от избухнала газова бутилка. В квартала в старата част на столицата, откъдето са тръгнали пламъците, улиците са много тесни, а сградите са долепени една до друга, отбелязва Франс прес. Очевидци разказали, че на улицата имало задръстване, когато огънят пламнал. Пожарът се разпространил толкова бързо, че хората не могли да се спасят. Сред жертвите имало минувачи, хора, които вечеряли в ресторанти и участници в годежно празненство, съобщил заместник-началникът на столичната полиция Ибрахим Хан. В гасенето на пожара, който избухнал в 22.40 ч. местно време (16.40 ч. по Гринуич) участвали над 200 огнеборци. Призори огънят вече бил под контрол, но не напълно угасен.", "date": "2019.02.21", "title": "Десетки загинаха в \"ад под небето\" в Бангладеш"}
{"url": "http://clubz.bg/79760-taka_se_lashka_bylgarinyt_mejdu_izmislenoto_geroichno_minalo_i_fiktivnoto_globalno_bydeshte", "text": "Българинът е странен човек. Ето само два примера: 1. Българинът чува, че в една детска градина в Швеция правят някакви експерименти, и веднага се втурва да си пази детето в градината до блока. Да не би експериментът рязко да прелети няколко хиляди километра и да цопне при нас. 2. Българинът чува, че във Франция някакъв депутат предлага някаква промяна на документи и рязко се възпалява. Започва да се обижда на майка. И на баща. И тръгва да прави протести. Сякаш с полиция ей сега са му забранили да се нарича както си иска. Това много силно напомня на стария виц: Тича човекът и си мисли: Добре де, защо тичам? Нито имам жена, нито се казвам Пешо...\" Напомня ми и на една полувицова случка: В едно село в Странджа чули по някакво радио, че ще махат паветата от центъра на София. И това толкова ги възмутило, че две денонощия правили протест и блокирали селото си. За да не допуснат да им сменят паветата на центъра. Поседели два дена, и тъй като никой даже не се сещал за тях, разотишли се по къщите... В същото време българинът търси опора и утеха в стари, често измислени традиции като топене в ледена вода, газене върху въглени, пиене на руйно вино и преповтаряне на уж достоверни исторически факти. Така се лашка българинът. Между измисленото героично минало и фиктивното глобално бъдеще. Между \"есе\" и \"цена?\". Ако макар и половината емоции и нерви се хвърлят по някои текущи казуси като: Може би животът на всички ни щеше да стане по-добър. Финален щрих. Българинът слага цветя на Паметника на Левски днес  , въпреки че знае, че вярната дата е вчера. Но не намира сили даже това да промени... Странни приоритети. Както казах, българинът е странен човек... Усмихнат ден! ", "date": "2019.02.21", "title": "Така се лашка българинът - между измисленото героично минало и фиктивното глобално бъдеще"}
{"url": "http://clubz.bg/79763-poslanicite_ot_es_podkrepili_francuzin_za_evropejski_glaven_prokuror", "text": "Посланиците на страните членки на ЕС са гласували тайно за техния фаворит за поста на първия в историята главен прокурор на Съюза. Изненадващо най-много гласове събрал   пише „Политико“, като цитира трима дипломати. При това след гласуването се наложило да бъде направена втора класация – толкова оспорван бил вотът. Така Бонер получил 50 точки, а бившата шефка на румънската антикорупционна служба Лаура Кьовеши (считана досега за абсолютен фаворит) и Ритер – по 29. Преди избора на европейски главен прокурор: основен фаворит е Кьовеши Бъдещият главен европейски прокурор ще може да обвинява хора за неправомерно използване на пари от еврофондове пред националните съдилища във всяка една от 22-те държави, участващи в проекта за засилено сътрудничество. Единствените от ЕС, които не участват, са Великобритания, Ирландия, Унгария, Полша, Швеция и Дания.  Финалният списък с трима кандидати от общо 20-ина бе изготвен от жури, оглавявано от висшата австрийска съдийка Улрике Хаберл-Шварц. Според „Политико“ фаворит на журито била Лаура Кодруца Кьовеши. Като мотив били изтъкнати постиженията й именно като началник на антикорупционната прокуратура (ДНА) в Румъния. Интересното е, че управниците на Румъния, която в момента е председател на ЕС, са против кандидатурата на Кьовеши. И дори правосъдният министър Тудорел Тоадер разпрати писмо до колегите си в другите страни членки, в които вини прокурорката в злоупотреба с власт. Европа недоволна от промените в румънската съдебна система Вчера обаче процедурата с гласуването на посланиците не била ръководена от румънския представител, твърди „Политико“. Той доброволно отстъпил това задължение на колегата си от Финландия, която ще председателства ЕС през втората половина на годината. Сега е ред на Европарламента да изслуша тримата кандидати идната седмица и да посочи своя фаворит. Окончателното решение ще бъде взето след споразумение между него и съдебното жури. Гласуването е проведено вчера - в деня, в който стана ясно, че Еврокомисията следи с тревога последните събития, свързани с върховенството на закона в Румъния, и ще поиска обяснение за настъпилите там промени. Причина са две изненадващи постановления на правителството в Букурещ, с които бяха внесени две изменения в съдебната система. Според наблюдателите така сериозно ще бъде засегната независимостта на самата система. Европа недоволна от промените в румънската съдебна система", "date": "2019.02.21", "title": "Посланиците от ЕС подкрепили французин за европейски главен прокурор?"}
{"url": "http://clubz.bg/79759-vsichki_ot_telk_bandata_navyn_nqma_dokazatelstva", "text": "Специализираният наказателен съд не уважи късно снощи искането на прокуратурата и не задържа под стража нито един от шестимата обвинени за участие в организирана престъпна група за издаване на фалшиви решения на ТЕЛК във Варна. Четирима от тях бяха освободени незабавно без никава мярка за неотклонение - дори най-леката \"подписка. Двама остават под домашен арест. Решението може да бъде обжалвано. Схемата \"ТЕЛК\": докторите са най-евтиното и корумпирано звено След два часа пледоарии на страните, съдът изложи доводите си в продължение на час и половина. Съставът анализира показанията на всички свидетели  за участие в организирана престъпна група (ОПГ), съобщава бТВ. Ако обвиняемите останат само двама, те пък не стигат за ОПГ - тя трябва да е минимум от трима. Съдът не откри доказателства, че който и да е свидетел е давал пари на двамата посредници в схемата –  и лекарите  „Обърнете внимание, от петима лекари само двама бяха членове на ТЕЛК, а другите двама не са, и моята подзащитна д-р Великова беше освободена без никаква мярка”, заяви Емил Георгиев, адвокат на обвиняемата Мима Великова. Обвинението ще обжалва. Според обвинението двамата сирийци са насочвали клиентите към определени лекари, за да им се издават фалшиви решения за инвалидни пенсии. В банкова каса на Уафик Шахут например са открити 1 милион и 600 хиляди лева, обясниха още от прокуратурата. Няма  Залавянето на \"организираната престъпна група\" бе анонсирано на петчленна пресконференция във вторник от зам.главния прокурор Иван Гешев, наблюдаващия прокурор, шефа на ГДБОП, главния секретар на МВР и директора на ГД \"Национална полиция\".", "date": "2019.02.21", "title": "Всички от \"ТЕЛК бандата\" - навън. Няма доказателства"}
{"url": "http://clubz.bg/79769-sprq_naj_golemiqt_zavod_na_nutela", "text": "Италианската компания \"Фереро\" (Ferrero) временно спира работата на най-големия си завод за производство на течния шоколад \"Нутела\" (Nutella) заради понижаване на качеството му. Това се посочва в съобщение на френския филиал на компанията, разпространено вчера и цитирано от ТАСС. Решението за временно спиране на завода във  , е взето като предпазна мярка, се отбелязва в съобщението.  В шоколада има 6 ядки по-малко! На крак, европейци презрени! Компанията уверява, че към момента ситуацията не е засегнала нито един вид от продуктите й в продажба, а в доставките за клиентите няма да има прекъсвания. Понижаването на качеството е било установено във вторник вечерта (19 февруари) при контрол на един от компонентите в състава на \"Нутела\" и десертчетата \" . Компанията провежда разследване, резултатите от което ще бъдат публикувани в края на текущата седмица. Заводът във Вилерс-Екал произвежда 600 000 кофички \"Нутела\" дневно, което е една четвърт от дневното производство на течния шоколад в целия свят. За последните 10 години \"Фереро\" е удвоила оборотния си капитал, който в момента е 10 млрд. евро. В 22-те предприятия на компанията в различни страни работят 30 000 души, пише БТА.", "date": "2019.02.21", "title": "Спря най-големият завод на \"Нутела\""}
{"url": "http://clubz.bg/79762-bsp_bojkotira_parlamenta_za_da_ne_podkrepi_severna_makedoniq_za_nato", "text": "БСП не е напуснала Народното събрание заради осакатяването на преференциалното гласуване и останалите спорни решения на властта по Изборния кодекс, а за да не подкрепи присъединяването на Северна Македония към НАТО.  Това откритие направи председателят на депутатите от ГЕРБ Цветан Цветанов пред бТВ тази сутрин. По информация на Волен Сидеров НАТО трябвало да бъде закрита Само преди ден - докато течаха дебатите по историческата ратификация, за чието приемане левицата наистина отсъстваше - заради обявения бойкот, докато управляващите не се съобразят с \"изборните\" им искания, Цветанов обяви от трибуната, че представители на БСП също имат принос и позицията им е проевропейска.   По думите му обаче за първи път Корнелия Нинова е успяла да вкара БСП в ситуация, в която системна партия от българския политически живот не участва в историческо гласуване, каквото е ратификацията на протокола за присъединяване на Северна Македония към Северноатлантическия алианс.  Цветанов за пореден път разказа как, според него и партията му,   в Изборния кодекс. И практическото обезсмисляне на преференциалното гласуване с невъзможен за постигане праг за пренареждане на листата. Разказът беше познатият: на 14 февруари не е имало кворум и осигуряването му е зависело от постигане на компромис и подкрепа на предложения на движението. За ГЕРБ било по-неприемливо да подкрепят разрешаването на агитация на майчин език или отпадане на уседналостта при европейски и местни избори - други \"редовни\" предложения на ДПС. Цветанов категорично отрече управляващите да са \"отнемали избирателни права\", обясни и как той лично винаги е бил \"за\" преференцията. Вторият човек в ГЕРБ нападна обаче конкретен депутат от БСП - Явор Божанков от Велико Търново. Зам.-председателят на ГЕРБ е избран от същия район. И от думите му се разбра, че сред граждани на Търново имало \"усещане\", че в листата на левицата на последния вот са се събирали преференции за назования депутат   От казаното остана впечатление, че Цветанов визира именно преференциално избрания Божанков, макар да обяви, че не бил казал такова нещо - заключението било на водещия... Нещо повече - Цветанов твърди, че преди да стане депутат от БСП, Божанков е бил представян за местен лидер във Великотърновско не от левицата, а от Радан Кънев  . Обрат: от ГЕРБ като \"единствени мажоритарници\" връщат преференциите Зам.-председателят на ГЕРБ закономерно отрече да има договорки между властта и ДПС, които официално са в опозиция.  Обрат: от ГЕРБ като \"единствени мажоритарници\" връщат преференциите", "date": "2019.02.21", "title": "\"БСП бойкотира парламента, за да не подкрепи Северна Македония за НАТО\""}
{"url": "http://clubz.bg/79765-dps_netolerantna_bylgariq_ne_se_e_razvila_za_30_godini", "text": "България проявява двойни стандарти по отношение на майчиния език на българите в чужбина и майчиния език на турците у нас. Това заяви в декларация от парламентарната трибуна   (ДПС) по повод днешния международен ден на майчиния език. Той припомни, че Бойко Борисов и Цветан Цветанов са обяснявали, че ГЕРБ не е в коалиция с ДПС именно с аргумента, че забраната за агитация на майчин език и уседналостта са останали. Той припомни, че наскоро Борисов се е радвал, че старото име на Димитровград в Западните покрайнини, а именно Цариброд, се връща и ще бъде написано на сградата на общината на български. Депутатът от ДПС допълни още, че всички държавни институции мълчат по този въпрос. Според него да пазиш родния си език е родолюбие. Мехмед припомни, че майчините езици все по-малко се изучават в българските училища. И обобщи, че \"нетолерантна България от 30 години не се е развила нито сантиметър\".", "date": "2019.02.21", "title": "ДПС: Нетолерантна България не се е развила за 30 години"}
{"url": "http://clubz.bg/79755-1975_i_didjej_haris_s_po_dve_nagradi_brit", "text": "Рок групата \"1975\" и диджей Харис са големите победители на британските музикални награди БРИТ, грабвайки по две отличия, съобщи Ройтерс. \n\t\"1975\" бяха победители в категорията  и спечели най-голямата награда на снощната церемония в Лондон -  , за \"A Brief Inquiry into Online Relationships\". \n\tШотландският диджей Харис триумфира за първи път на британските музикални награди, получавайки приза за продуцент и наградата за британски сингъл за съвместния му хит с Дуа Липа, \"One Kiss\". \n\tДжорджа Смит, която миналата година спечели наградата \"Изборът на критиците\", беше отличена като най-добра британска солова изпълнителка. Джордж Езра с летния си хит \"Shotgun\" получи приза за най-добър британски соло изпълнител.  \n\tВ международните категории Ариана Гранде грабна отличието за най-добра международна соло изпълнителка, а канадският рапър Дрейк получи наградата за най-добър международен соло изпълнител.  \n\tНаградата БРИТ за изключителен принос към музиката получи американската поп певица Пинк, която закри церемонията с няколко свои хита. Пинк е първата чуждестранна звезда с почетното отличие, чиито лауреати са Дейвид Боуи, Елтън Джон, \"Куин\", \"Спайс гърлс\". ", "date": "2019.02.21", "title": "\"1975\" и диджей Харис с по две награди БРИТ"}
{"url": "http://clubz.bg/79756-folksvagen_shte_stroi_fabrika_moje_i_v_bylgariq", "text": "\"Фолксваген\" залага на електромобилността. До края на тази година ще започне производството на \"Фолксваген I.D.\". Като косвен резултат концернът ще строи и нова фабрика в Източна Европа. Сред кандидатите е и България. Човек просто трябва да се ощипе, за да повярва, че мениджъри на \"Фолксваген\" са в състояние да изрекат изречения като следното: Точно това заяви Ралф Пфицнер, чиято сфера на отговорност са проблемите на устойчивото развитие. А Томас Улбрих, завеждащ-отдел „Електромобилност“, каза: Няма и четири години, откакто концернът \"Фолксваген\" изпадна в тежка криза заради т.нар. дизелгейт. Американски съдилища го осъдиха да плаща глоби в размер на милиарди. Големите процеси в Германия още предстоят. Новият шеф на концерна във Волфсбург Херберт Дис междувременно обяви сериозни промени - насочване на производството към екологичната мобилност. Списание \"Шпигел\" писа, че \"Фолксваген\" планира въвеждането на свой „вътрешен данък“ върху въглеродния двуокис, за да стимулира ограничаването на емисиите от въглероден двуокис. До 2050 години концернът \"Фолксваген\" иска да сведе емисиите на въглероден двуокис до нула, а автомобилите да се произвеждат по екологично съобразен начин. До 2023 година концернът ще вложи 11 милиарда евро в дигитализацията на автомобилите и заводите, както и в екологичното производство. Девет от тези 11 милиарда са предназначени за сектора на електромобилността. В момента се преоборудва и първият завод на \"Фолксваген\" в Цвикау. Досега там се произвеждаше \"Фолксваген Голф\". До края на годината трябва да започне производството на \"Фолксваген I.D.\". Този модел ще е основополагащ за цяла серия от бъдещи електромобили. Заводът в Цвикау ще играе основна роля, но скоро ще го последват и други - този в Емден, където се произвежда \"Фолксваген Пасат\", в Хановер, откъдето идват транспортерите, в Млада Болеслав, където се произвежда дъщерната марка \"Шкода\". Ще бъдат преоборудвани още два завода в Китай и американският завод в Чатануга, щата Тенеси. От концерна поясняват, че 37 процента от енергийното осигуряване на всички заводи на фирмата идват от възобновяеми източници. Всичко това обаче е само анонс. Защото производството на стоманата, която е необходима на автомобилопроизводителите, е много интензивен процес, свързан с отделянето на големи количества въглероден двуокис. А концернът \"Фолксваген\" сигурно няма да се откаже от своите доставчици на стомана. Същият проблем съществува и при производството на акумулаторните клетки. \"Фолксваген\" купува тези основни елементи за акумулаторите предимно от Полша, където електропроизводството е на базата на кафявите въглища. От \"Фолксваген\" твърдят, че полските доставчици ще осигуряват енергията за производството на клетките от екологични източници. \"Фолксваген\" смята да инвестира и в проекти за опазване на климата. Говорителят на Консултативния съвет за устойчивост към концерна Георг Кел заявява: \" \"", "date": "2019.02.21", "title": "\"Фолксваген\" ще строи фабрика - може и в България"}
{"url": "http://clubz.bg/79735-vqrva_li_vashington_che_turciq_shte_se_srajava_s_%E2%80%9Edaesh%E2%80%9C", "text": "Сред решението на президента Доналд Тръмп за изтегляне на американските сили от Сирия медиите в САЩ заговориха, че Белият дом възлага на Турция задачата за довършване войната срещу „Даеш“ и като цяло срещу тероризма в Сирия. Възниква въпросът: наистина ли Вашингтон вярва, че Анкара може и иска да се заеме с подобна задача? Не само западните дипломатически среди, но и световните медии са наясно, че турският президент Реджеб Тайип Ердоган изигра по отношение появата на групировката „Ислямска държава“ в Ирак и Сирия сходна роля с тази на бившия пакистански президент Первез Мушараф, който лансира движението на талибаните в Афганистан в средата на 90-те години. Нима наистина Тръмп е забравил думите на бившия вицепрезидент на САЩ Джо Байдън за ролята на Турция в подкрепата, финансирането и въоръжаването на „Даеш“ – обвинение, което навремето предизвика остра ответна реакция от Турция, довела до извинение от втория човек в администрацията на президента Барак Обама? Западните медии и техните разследващи журналисти установиха, че хора на турското разузнаване МИТ са посрещали на летището в Истанбул джихадистите, пристигащи от голям брой държави в света, които след това са продължавали пътя си към Сирия. Ясно е, че и в това отношение Турция е следвала пакистанския модел. Както се разбра, службите на тази държава са посрещали на летището в Исламабад синовете на първото поколение на муджахидините. Впрочем за всичко това споделят самите муджахидини... На същото гостоприемство, оказано на „Ал Кайда“ в Пешавар, се радваха джихадистите, впоследствие изпроводени до турските градове Газиантеп, Азаз, Антакия и др., за да попълнят редиците на „Даеш“ и „Нусра“.  Партньорството между САЩ и Турция в борбата срещу „Даеш“ е обречено преди всичко по идеологически причини. Тръмп възлага на „Мюсюлмански братя“ да се борят срещу „Даеш“ и „Нусра“, макар че всички знаят, че „Братята“ са първоизточникът на тези терористични организации. Пак те изиграха най-важна роля за радикализацията на част от мюсюлманските общности в Европа – както арабските, така и мюсюлманите от други народности, по посока отхвърляне интеграцията им в европейските държави и възприемане на салафитския джихадизъм, екстремизма и насилието. Да не говорим за деструктивната роля на „Мюсюлмански братя“ в редица арабски страни, и по-конкретно в Египет, Либия и ивицата Газа, където упражняват въоръжено насилие. От друга страна, трябва да се отчита решаващото значение на турския национализъм, който сега е държавна политика, според която опасността от кюрдите засенчва всички други рискове, свързани със Сирия. А това прави от „Даеш“ естествен съюзник на Анкара. От десетилетия насам Западът води погрешни политики в региона, отказвайки да се поучи от грешките си. Същото сега прави и Русия на Путин. Подобно на Запада и Европа и Москва запазва мълчание за същността на политическите режими в региона. Става дума за режими като тези в Анкара, Исламабад, Рияд и в други столици, . Както и за Иран, който подкрепя тероризма и гражданските войни в арабските страни с посредничеството на въоръжени милиции в страни като Ирак, Ливан, Сирия, Йемен и в ивицата Газа. Крайният продукт на подобни политики са „провалените държави“, вълните от бежанци и милионите икономически емигранти. Истината е, че каквито и мерки да предприеме Турция по отношение на „Даеш“, те няма да разколебаят дългосрочните връзки между Анкара и тази организация. По същия начин, когато пакистанската армия разруши Червената джамия в Исламабад и погреба намиращите се в нея, това не означава, че режимът е започнал война срещу тероризма. Десетки примери потвърждават обратното. Вашингтон и съюзниците му добре знаят това, което подхранва и скептичното им отношение към тези два режима. От друга страна, тезата, че с американското изтегляне от Сирия регионалните държави ще продължат „войната срещу тероризма“, е смехотворна. Подобен аргумент игнорира истината, че целият свят е в прицела на тероризма и че „Даеш“ е продукт на света, а не само еманация на политиките на Анкара, Техеран и Рияд. Така че прехвърлянето на задачата по ликвидирането на тероризма на регионалните режими би означавало стрелките на часовника да се върнат назад, а „Даеш“ да се върне в Париж, Лондон и Берлин и дори да прекоси Океана. Одобрението от страна на Турция на тази американска стъпка се съчетава с ускоряване приготовленията за война срещу кюрдите. Засега замисълът на Анкара за създаване на санитарен кордон и „зона за сигурност“ на сирийска територия изглежда нереалистичен поради позицията на Путин. Намеренията на Ердоган не кореспондират по никакъв начин с плана на  Вашингтон за регионализация на „войната срещу тероризма“. Останките от разбитата „Ислямска държава“ са извън очертанията на проектираната от Турция „зона за сигурност“, тъй като джихадистите бяха прогонени от въпросните земи.", "date": "2019.02.21", "title": "Вярва ли Вашингтон, че Турция ще се сражава с „Даеш“?"}
{"url": "http://clubz.bg/79754-ot_madrid_bez_lyubov_atletiko_vze_avans_sreshtu_yuventus", "text": "\"Ювентус\", един от големите фаворити за спечелване на Шампионската лига, е изправен до стената след загуба с 0:2 като гост на \"Атлетико\" (Мадрид) в първия осминафинал. Двубоят се игра на стадион \"Уанда Метрополитано\", който е домакин на финала на 1 юни, но тази вечер арената се оказа негостоприемна за Юве. И завръщането на нея изглежда трудна задача още от старта на елиминациите. Кристиано Роналдо си тръгна без усмивка от Мадрид, а \"Атлетико\", който в миналото беше една от любимите му жертви, този път го огорчи.  Все пак шансовете на \"Старата госпожа\" остават, но италианският хегемон ще трябва да доказва класата си срещу корав опонент. \"Атлетико\" и \"Ювентус\" се хвърлиха в битка от началото. В 27-ата минута се стигна до първата намеса на видеоасистента (ВАР). Първоначално съдията Феликс Цвайер отсъди дузпа за домакините за нарушение на Ди Шилио срещу Диаго Коста, но ревизира решението си - пряк свободен удар. Антоан Гризман затрудни вратаря Войчех Шчесни, но само толкова. Съперниците си деляха надмощие и не стигнаха до голове преди почивката. В 53-тата минута Гризман удари греда.  В 72-ата минута ВАР отново \"се произнесе\" в ущърб на \"Атлетико\", така феновете на отбора вероятно са си припомнили за мача с \"Реал\" от Примера наскоро на същия стадион. Влезлият като смяна на мястото на Коста таран Алваро Мората отбеляза, но попадението не бе зачетено заради нарушение в атака. \"Реал\" взе дербито на Мадрид Все пак \"дюшекчиите\" стигнаха до два гола в края, отбелязани от защитници при разбърквания в пеналта на гостите. В 78-ата Хименес вдигна на крака феновете на \"Метрополитано\". Пет минути по-късно Диего Годин даде още по-добър аванс на испанския тим. В края Юве пропусна да върне поне единия гол. Бернадески се размина с шанса при центриране на Роналдо, а след това и самият Кристиано не успя да се разпише. ВАР имаше важна роля и в другата среща тази вечер - между \"Шалке\" и \"Манчестър Сити\" (2:3). Английският първенец се вижда на четвъртфинал, освен ако не стане сензация на реванша. Но мина през перипетии. В Гелзенкирхен \"Сити\" остана с човек по-малко, а съперникът му получи две дузпи. Въпреки това \"гражданите\" първи се оказаха с явна помощ в 18-ата минута - при гола на Серхио Агуеро за 1:0. Секунди преди попадението, дошло от грешка в защитата, имаше нарушение в атака, но реферът не го отсъди. В 38-ата и 45-ата \"Шалке\" обърна след две дузпи, дадени след помощ от ВАР. И в двата случая Набил Бенталеб не трепна и даде аванс на своя тим на почивката. В 68-ата положението на гостите се усложни заради втори жълт и червен картон на защитника Николас Отаменди. Въпреки това \"Сити\" стигна на свой ред до обрат и показа, че ще е решен да води битка за трофея тази година. В 85-ата влезлият като смяна Лерой Сане огорчи бившия си отбор с майсторско изпълнение на пряк свободен удар. В 90-ата и Рахим Стърлинг окончателно смълча германците след нова грешка в отбрана за \"Шалке\". Баварско опълчение удържа равен на \"Анфийлд\" Така вълнуващо приключиха всички първи осминафинали. Ответните сблъсъци започват по-следващата седмица.   Баварско опълчение удържа равен на \"Анфийлд\"", "date": "2019.02.21", "title": "От Мадрид без любов - \"Атлетико\" взе аванс срещу \"Ювентус\""}
{"url": "http://clubz.bg/79757-shpigel_ruskite_hakeri_sa_naj_byrzi", "text": "Само 18 минути средно са нужни на най-опитните руски хакери, за да могат след първата вирусна атака да проникнат в дадена компютърна мрежа. Никой друг не е по-бърз. Така поне се твърди в доклада “Global Threat Report”, изготвен от фирмата за сигурност при високите технологии  CrowdStrike, публикуван този вторник. CrowdStrike успя да разкрие руската хакерска атака срещу шефа на предизборния щаб на Хилъри Клинтън, както и срещу ръководството на Демократическата партия. Фирмата има хиляди клиенти предимно в западния свят – от правителствени служби до банки. Смятана е за лидер при предоставянето на услуги при тежки случаи на застрашена сигурност. Решаващото при изготвянето на класацията е било това, което CrowdStrike нарича “breakout time” – времето от първия компютърен вирус до разпространяването му върху други компютри в същата мрежа. Че понастоящем руските хакери са най-способните, не учудва Алперович. Учудило го е обаче, че на второ място не е попаднал Китай, а Северна Корея. На севернокорейците са им били необходими два часа и 20 минути и така доста повече време в сравнение с анализираните от CrowdStrike руски хакерски групировки – средно 18 минути. От трето до пето място в класацията на CrowdStrike са Китай (“breakout time” 4 часа), Иран (5 часа и 9 минути) и всички криминални групировки, независимо от произхода им (9 часа и 42 минути). За да се подредят цифрите в класацията, е необходимо да се познават някои обстоятелства: CrowdStrike е американска фирма, която печели от възможно най-мрачното представяне на заплахите в IT-сектора. С близо 30 000 разследвани случая само през 2018 г. CrowdStrike може да онагледи значителна част от заплахите, но все пак само част. Пресметнатите “breakout times” са средни стойности. При случая с Русия те се отнасят до близо дузина хакерски групировки, в случая с Китай те са около 70, в Северна Корея четири или пет. На отделните актьори може да им е нужно по-малко или повече време от 18 минути или два часа. Не винаги целта на хакерите е възможно най-кратко “breakout time”, посочва в доклада си CrowdStrike. Какво можем да разчетем от изнесените данни? Алперович заявява: В сила било правилото 1-10-60. На най-добрите клиенти на CrowdStrike им е нужна средно по минута, за да засекат IT-заплаха. Необходими са им 10 минути, за да установят, дали става дума за истинска или фалшива тревога. В продължение на 60 минути задействат ответни мерки. Като член на ръководство на дадена фирма или ръководител на отдел по компютърна сигурност можеш само да се запиташ дали в случай на сериозна атака сам можеш да си толкова бърз или пък по-бавен, отколкото опитни хакери. По данни на Алперович CrowdStrike не е проучвала хакери от САЩ и Великобритания, тъй като никога такива не са били разкривани в системите на клиентите на фирмата. Но според него те са много по-бързи от известните руски актьори.  ", "date": "2019.02.21", "title": "\"Шпигел\": Руските хакери са най-бързи"}
{"url": "http://clubz.bg/79653-kakvo_trqbva_da_znaem_predi_vtorata_sreshta_mejdu_trymp_i_kim", "text": "Ким готов на среща с Тръмп, но може да потърси и \"нов път\" Ким: Ще потопим Япония, САЩ ще потънат в пепел и мрак Срещата Ким-Тръмп - на 12 юни в Сингапур Южнокорейски министър: В Северна Корея има между 20 и 60 ядрени бомби Най-голямото препятствие е наличието на ядрените и ракетните програми на Северна Корея. Какво точно можем да предложим на Северна Корея, което да е по-надеждно, по-мощно, по-дългосрочно от сигурността, която те са постигнали чрез развитието на тези програми? Северна Корея разработва ракетите си в цивилни обекти Познати сме по света с лекотата, с която си променяме мнението по международни споразумения - със смяната на администрацията. Без съмнение досегашните лидери на Северна Корея са били изключително вероломни, що се отнася до спазването на обещанията си. Ким учеше в швейцарско училище, когато Муамар Кадафи бе убит край пътна шахта. За какво ѝ е на Северна Корея да вярва на гаранциите ни за национална ѝ сигурност. Северна Корея строи нови ракети, смята американското разузнаване Ким: Ще потопим Япония, САЩ ще потънат в пепел и мрак Срещата Ким-Тръмп - на 12 юни в Сингапур Южнокорейски министър: В Северна Корея има между 20 и 60 ядрени бомби Северна Корея разработва ракетите си в цивилни обекти Северна Корея строи нови ракети, смята американското разузнаване", "date": "2019.02.21", "title": "Какво трябва да знаем преди втората среща между Тръмп и Ким?"}
