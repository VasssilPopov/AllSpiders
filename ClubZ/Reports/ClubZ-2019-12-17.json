{"url": "https://clubz.bg/91915-lekarskiqt_syyuz_s_ostra_reakciq_sled_sreshtata_na_borisov_s_medicinskite_sestri", "text": "Българският лекарски съюз излезе излезе с остра реакция след провелата се снощи среща между премиера Бойко Борисов с представители на протестиращите медицински сестри. На нея здравните специалисти, които от месеци протестират с искания за по-достойно заплащане и по-добри условия на труд, разказаха на Борисов и за различни по вид злоупотреби в лечебните заведения. А той даде заявка, че ще започнат масирани проверки. От БЛС завяват в становище, че е било насадено внушението, че лекарите са \"лоши хора с големи заплати\" и че \"парите за здраве отиват в джобовете на лекарите\". Посочват и, че така се внася \"допълнително напрежение в съсловието, задълбочаващо конфликта и противопоставянето между работещите в сектора\". Медсестри се оплакаха на Борисов, че в болниците много се краде Български лекарски съюз с безпокойство проследи вчерашната среща в Министерски съвет, последвалите публикации в медиите и тиражираните в публичното пространство внушения и твърдения. Безпокойство, породено от факта, че специалисти, с които ние работим ежедневно в екип, индиректно застанаха срещу нас - лекарите. По време на срещата, съзнателно или не, се насади внушението, че лекарите са \"лоши хора с големи заплати\". Внушение, внасящо допълнително напрежение в съсловието, задълбочаващо конфликта и противопоставянето между работещите в сектора. Създаде се ситуация, от която не печели никой, нито специалистите по здравни грижи, нито лекарите, най-малко пациентите. Ситуация, в която има само губещи. Остро възразяваме срещу направените внушения, че \"парите за здраве отиват в джобовете на лекарите\". Същите тези лекари, които застават с имената си и във всеки един момент могат да бъдат подведени под съдебна отговорност. Цитираните по време на разговорите лекарски заплати са единици, нещо повече – немалка част от специалистите по здравни грижи у нас получават по-високо възнаграждение от исканото от тях (две минимални работни заплати). Заплатите на лекарите и специалистите по здравни грижи у нас зависят от приходите на болницата от клинични пътеки, т.е. от лекуваните в даденото лечебно заведение пациенти. Медицински сестри пренощуваха пред кабинета, чакат среща с Борисов (СНИМКИ) БЛС не е спирал да се бори за достойното заплащане на своите колеги. Съсловната организация поиска и успя да извоюва в НРД 2020-2022 да има осезаемо повишение на цените на клиничните пътеки - единствен за момента законен начин за повишаване на приходите на лечебните заведения и респективно - приходите на работещите в тях. За първи път БЛС извоюва да се запише минимален процент от приходите на лечебното заведение, които да са гарантирани за заплати на лекарите и специалистите по здравни грижи. Нещо повече: Като страна в преговорите по Националният рамков договор Съсловната организация покани и за първи път ръководството на БАПЗГ присъства на преговорите. Нинова към сестрите: Влязохте с искане за реформа, излязохте с решение за проверки БЛС многократно е заявявал, че не подкрепя лошите практики и злоупотребите, многократно е настоявал - има ли виновни те да бъдат наказвани с цялата строгост на закона. Всеки опит за обобщение и внушаване на групова вина е неправилен и опасен. Пътят на решаването на проблемите в системата обаче не е чрез спекулации, ултиматуми и лов на вещици. Нито чрез обострянето на отношенията между специалистите, които работят всеки ден заедно, рамо до рамо, под огромно напрежение, борейки се за спасяването на човешки животи. Медицински сестри пренощуваха пред кабинета, чакат среща с Борисов (СНИМКИ) Нинова към сестрите: Влязохте с искане за реформа, излязохте с решение за проверки", "date": "2019.12.17", "title": "Лекарският съюз с остра реакция след срещата на Борисов с медицинските сестри"}
{"url": "https://clubz.bg/91919-boing_spira_da_proizvejda_737_max_prez_qnuari", "text": "\"Боинг\" обяви, че спира производството на най-успешния си модел самолети 737 MAX през януари, съобщи Ройтерс. Това се дължи на двете фатални катастрофи и проведеното разследване след тях, което доказа, че в летателните апарати има дефекти. \"Боинг\" ще признае пред Сената за грешки с модела 737 Max Компанията, която строи 737 на юг от Сиатъл, обяви, че няма да уволнява или временно освобождава 12-те хиляди служители по време на паузата, която може да има тежки последици за глобалната ѝ верига на доставки и икономиката на САЩ. Решението идва след като Федералната авиационна администрация (ФАА) отказа да позволи на самолетите да летят преди 2020 г. Моделите 737 MAX е заземен от март, след като две катастрофи в Индонезия и Етиопия в рамките на 5 месеца костваха живота на 346 души и 9 милиарда долара за самолетостроителя. След катастрофата в Етиопия - Китай забрани Боинг 737-8 MAX Спирането на производството демонстрира, че кризата за \"Боинг\" продължава да се задълбочава. Както отбеляза конгресменът Рик Ларсен, решението на компанията е  Досега \"Боинг\" продължаваше да произвежда по 42 самолета 737 MAX на месец, въпреки че доставките са замразени.  Самолетостроителят не разкри колко дълго може да продължи временното спиране, като подчерта, че това зависи от ФАА. Предишните опити да се прогнозира кога 737 MAX ще бъде пуснат в употреба предизвикаха остра реакция от регулатора. САЩ спират  полетите на  \"Боинг\" 737 Макс 8 и Макс 9 ФАА обяви, че няма да коментира това, което определи за бизнес решение на \"Боинг\", но допълни, че работи съвместно с глобални регулатори, за да прегледа предложените промени за модела 737 MAX. Според анализатори временно спиране е било неизбежно, след като \"Боинг\" бе принудена да се откаже от поставената си цел да се върне на пазара до края на годината. След катастрофата в Етиопия - Китай забрани Боинг 737-8 MAX САЩ спират  полетите на  \"Боинг\" 737 Макс 8 и Макс 9", "date": "2019.12.17", "title": "\"Боинг\" спира да произвежда 737 MAX през януари"}
{"url": "https://clubz.bg/91921-sistemata_var_v_bylgariq_naj_rano_prez_proletta_na_2021_g", "text": "Системата Видеоасистент на рефера (ВАР, VAR) ще влезе в българската елитна efbet Лига най-рано през пролетта на 2021 г. за втората фаза на първенството, заяви Петър Петров, шефът на комисията, натоварена от Изпълкома на БФС с процеса за въвеждане на ВАР. Петров е бивш шеф на съдийската комисия на футболната ни централа и човек, когото УЕФА ползва за обучението на млади съдии. Напоследък по темата се изговори много, покрай предложението на боса на \"Лудогорец\" Кирил Домусчиев. Съдийската комисия защити Кабаков от атаката на Домусчиев Направени са първите стъпки в дългия процес - изпратени са писма до ФИФА, УЕФА, както и до Международния борд за футболните правила (IFAB). Както и запитвания за оферти до фирмите, които осигуряват техническото оборудване. Цени се очакват в края на януари, когато ще бъде направена и инспекция от УЕФА на стадион \"Васил Левски\" за мача на националите срещу Унгария на 26 март. Тогава ВАР - осигурен от УЕФА, ще дебютира на арената в центъра на София. А дебютът на видеоасистента в България ще бъде на 20 февруари, когато \"Лудогорец\" приема \"Интер\" (Милано) в първи 1/16-финал на Лига Европа. Стадионът на \"орлите\" в Разград вече е инспектиран от делегата на мача \"Лудогорец\" - \"Ференцварош\", който е дал предписания какво е необходимо да се направи. Предстои оглед и на останалите ни стадиони.  Най-общо ВАР се дели на два типа. В единия случай, освен камерите по стадионите, информационното табло и т.н., видеостаята е базирана на едно място в студио и съдиите осъществяват радиовръзка с колегите си в нея. По думите на Петров, това е технологията, която се използва на големите първенства и от най-богатите лиги. Ще има ВАР на мача България - Унгария. От УЕФА Но тя най-вероятно ще се окаже твърде скъпа за България. По-възможна е предлаганата от германска фирма - микробуси, които обикалят стадионите и превозват част от техниката и техническите лица.  Стои въпросът и с обучението на българските съдии за ползване на ВАР, за разположение на камери... Не е ясно дали в България може да се използва мониторът, който самият главен съдия гледа край терена, защото и това е скъпо удоволствие. Радиовръзката трябва да бъде осигурена предварително. Шефът на съдийската комисия на БФС Костадин Стоичков вярва, че с въвеждането на ВАР в България напрежението върху реферите ще спадне значително и ще има справедливи решения, когато те са сгрешили. Ще има ВАР на мача България - Унгария. От УЕФА", "date": "2019.12.17", "title": "Системата ВАР в България - най-рано през пролетта на 2021 г."}
{"url": "https://clubz.bg/91914-germaniq_objalva_reshenie_koeto_ogranichava_gazprom_da_dostavq_do_mesten_gazoprovod", "text": "Германия обжалва решението на съд на ЕС, ограничаващо използването на газопровода \"ОПАЛ\" от руския енергиен гигант \"Газпром\" в отдавнашния спор с Полша за енергийните доставки. Това съобщи днес Европейският съд, предава БТА. \"ОПАЛ\" минава през Северна Германия, свързвайки \"Северен поток\" с Чехия. Полша е обезпокоена, че той ще отклони синьо гориво от другите два газопровода през Източна Европа и ще застраши сигурността на енергийните доставки. През септември Общият съд на ЕС подкрепи Полша, намалявайки на практика количеството газ, който Газпром може да доставя през \"ОПАЛ\", припомня агенцията. \"Газпром\" загуби 50% от капацитета на ключов германски газопровод Съдебното постановление отмени решение от 2016 година на Еврокомисията, което бе осигурило по-голям достъп на Газпром до \"ОПАЛ\", след искане на Германия. Тогава местната Федералната мрежова агенция се аргументира и факта, че \"Газпром\" разполага с достатъчно алтернативни маршрути и транспортни терминали за по-нататъшното изпълнение на задълженията си по доставката на газ за ЕС.  Ограниченията, наложени първоначално върху газопровода в подкрепа на конкуренцията, означаваха, че около половината от капацитета остава неизползван. Тогава Полша обжалва принципа на енергийната солидарност в ЕС, целящ да гарантира сигурността на енергийните доставки в страните членки. Няколко години Русия можеше да използва само 50 процента от мощностите на \"Опал\", както е заложено в Третия енергиен пакет на ЕС. \"Газпром\" поиска разрешение да използва целия капацитет, тъй като руският холдинг се явява единствен доставчик по \"Северен поток\", който пълни \"Опал\".  Полша спечели дело за ограничаване на руския достъп до германски газопровод През есента на 2016 година Еврокомисията разреши на \"Газпром\" да участва в търгове за още 40 процента от транзитните мощности на \"Опал\". В края на същата година обаче Полша обжалва това решение. През юли 2017 година Върховният поземлен съд на Дюселдорф анулира обезпечителните мерки за използването на \"Опал\" от Газпром, наложени по искане на полският енергиен концерн ПГНиГ (PGNiG) ПГНиГ. \"Газпром\" експорт тогава съобщи, че проучва юридическите и търговските последици от решението на Съда на ЕС, който анулира правото на компанията да използва 100 процента от мощностите на \"Опал\". Сега случаят се пренася в Европейския съд, най-висшата съдебна инстанция на ЕС. Полша спечели дело за ограничаване на руския достъп до германски газопровод", "date": "2019.12.17", "title": "Германия обжалва решение, което ограничава \"Газпром\" да доставя до местен газопровод"}
{"url": "https://clubz.bg/91775-oblachnite_resheniq_%E2%80%93_neshto_bez_koeto_syvremenniqt_biznes_ne_moje", "text": "За бизнес в \"облака\" се говори вече от десетилетие, но до преди няколко години обикновено ставаше дума за решения, които трябва да се нагаждат към нуждите на компаниите. Сега обаче, все повече се предлагат услуги, специално разработени за спецификите, които конкретната компания търси. Доскоро облачните решения бяха опция и основно за наистина големите компании - но спадът на цените и на хардуер, и на софтуер, и разширяването на пазара позволява вече и далеч по-малки фирми да се възползват от тях. Прекрасен пример са услугите за видеонаблюдение в офиса - ключова от гледна точка на сигурността и на контрола върху работата. Доскоро това беше скъпо удоволствие, при което компанията трябва да избира между или много евтини, или много скъпи камери, ограничени са възможностите за следене от разстояние, услугата често е нестабилна, записът закъснява или накъсва. А самите записи трябваше да се съхраняват на допълнителни сървъри, които пък имат нужда от допълнителна защита и нива на сигурност. Бизнесът се изнася в облака Съвременните облачни решения решават голяма част от тези проблеми, както е например случаят с услугата A1 Video Security. Човек може да избере по-бюджетни камери за определени точки на офиса, водоупорни за паркинга, такива с висока резолюция за специфични зони. Софтуер може да преценява кога да започне да записва - ако някой навлезе в дадена зона или пресече линия в полезрението на камерата. А самите записи се пазят на един или дори два облачни сървъра, чиято сигурност влиза в цялостната услуга. Както повечето продукти на А1, камерите са достъпни и на изплащане. Налични са и приложения за следенето им както на компютър, така и на смартфон. А големите компании, които искат да разположат цялостна система за видеонаблюдение, получават помощ в проектирането, инсталирането и пускането ѝ в експлоатация от същата компания и не се налага да работят с една фирма за хардуер, друга за софтуер, докато сами се мъчат как да планират нещо непознато за повечето бизнеси. Софтуерът вече е способен да разпознава лица, да брои хора, да разпознава регистрационни номера, или да показва концентрация на хора чрез сензори за топлоизлъчване. От една страна, това са идеални функции от гледна точка на сигурността и биха свършили прекрасна работа в огромна сграда, където е нужно да има мониторинг център с видеостена, системи за контрол на достъпа и пр. От друга, те могат да дадат уникална информация и от чисто бизнес гледна точка - колко души са в магазина в момента, в кои части има струпване на хора, т.е. по-голям интерес и човекопоток, и други.  И всичко може да се следи отново през най-важния компютър на съвременния човек - смартфона. Google с нови изисквания към приложенията в Android А1 предлагат и друга ключова услуга за бизнеса - A1 Smart App, приложение, разработено конкретно за вашата фирма и вашите нужди. Доскоро това означаваше 5-цифрена сума и дълги дискусии с ИТ-та. Когато обаче е налице опитът на подбрани хора, които познават най-ефективните и удобни интерфейси, създаването на персонално приложение на една компания е далеч по-лесно.  И макар все повече компании да си поръчват приложения, това засега все още е предимство на най-големите - което означава, че един малък или среден бизнес ще се отличава от конкурентите с подобна услуга. Изследванията сочат, че всяка компания има потенциал за 80% ръст при добра маркетингова стратегия, насочена към онлайн присъствие и комуникация с клиентите.  А ако локацията на вашия бизнес е ключова, от телекома предлагат и все още новата концепция за \"виртуална разходка\" - А1 SmartView. Това се постига с висококачествени 360-градусови камери, и позволява още правенето на панорамни снимки от въздуха, VR видео, слайдшоу видео и др., които ще позволят на хората да усетят атмосферата в обекта ви, още преди да са го посетили. \n\t  Google с нови изисквания към приложенията в Android", "date": "2019.12.17", "title": "Облачните решения – нещо, без което съвременният бизнес не може"}
{"url": "https://clubz.bg/91916-papata_izvadi_ot_sekretnost_delata_za_seksualna_zloupotreba_s_deca", "text": "Папа Франциск промени днес начина, по който католическата църква третира случаите на сексуална злоупотреба с деца, като отмени правилото за \"папската тайна\", което ги покрива, предаде Би Би Си. Нови папски документи отменят задължението за мълчание на тези, които докладват за злоупотреби или казват, че са били техни жертви. Църковни лидери призоваха за отмяна на правилото на среща на върха във Ватикана. Информацията в случаи за злоупотреби все още трябва да бъде третирана \"сигурно, почтено и конфиденциално\", каза папата. Той инструктира представителите на Ватикана да спазват гражданските закони и да сътрудничат на гражданските съдебни власти при разследването на такива случаи. Папата също промени определението на Ватикана за детска порнография, увеличавайки пределната възраст на нейните обекти от 14 на 18 години. Папската тайна е правило за конфиденциалност, коети защитава чувствителна информация, отнасяща се до управлението на църквата, подобно на статута \"класифицирана\" или \"поверителна\", използван от компании и правителства, предаде Католическата информационна агенция, цитирана от Би Би Си. В указанията си папа Франциск казва, че папската тайна за в бъдеще няма да бъда обвързваща за тези, които работят в службите на Ватикана, що се отнася до други закононарушения, свързани със злоупотреби с деца или с детска порнография. Свидетели, жертви и лицето, което подава сигнал, не са обвързани със задължението да мълчат, предаде агенцията.", "date": "2019.12.17", "title": "Папата извади от секретност делата за сексуална злоупотреба с деца"}
{"url": "https://clubz.bg/91918-sydyt_zadylji_prokuraturata_da_kaje_kakvo_raboti_geshev", "text": "Административният съд във Видин задължи прокуратурата да отговори на запитване по реда на Закона за достъп до обществена информация за това... какво работи Иван гешев. Гешев утре ще встъпи официално в длъжност главен прокурор със 7-годишен мандат. Това обяви гражданското сдружение БОЕЦ, подало искането по ЗДОИ, но получило мълчалив отказ от страна на държавното обвинение. На 13 август от БОЕЦ отправят питане до прокуратурата относно делата на Гешев заради твърдения, че е сключвал \"срамни\" и \"криминални\" по думите им сделки \"с лица и организирани престъпни групи за данъчни измами и източване на ДДС\". Радев подписа за Гешев и обяви дебат за мястото на прокуратурата По конкретно от сдружението искат да знаят: За #КОЙ Гешев е радост, а Цацаров - богатство Панов за избора на Гешев: Висока оценка за сценаристите, ниска - за изпълнителите На 27 август ВКП информира БОЕЦ, с писмо подписано от Ася Петрова, една от заместничките на Сотир Цацаров (бъдещ председател на КПКОНПИ, б.р.), че препраща заявлението ни на Емилия Рисунова – градски прокурор на София и административен ръководител на СГП. И следва мълчание.  Мълчалиявият отказ стига до административния съд, който сега, с н , задължава прокуратурата да отговори на питанията на БОЕЦ. За #КОЙ Гешев е радост, а Цацаров - богатство Панов за избора на Гешев: Висока оценка за сценаристите, ниска - за изпълнителите", "date": "2019.12.17", "title": "Съдът задължи прокуратурата да каже какво работи Гешев"}
{"url": "https://clubz.bg/91894-vss_si_dade_vakanciq_ot_35_dni", "text": "След днешното си заседание членовете на Съдийската колегия на ВСС си дадоха солидна почивка до 21 януари, или точно 35 дни. Подобна е ситуацията в Прокурорската колегия - само че прокурорите ще се съберат един път извънредно днес - да възстановят Сотир Цацаров като магистрат и още веднъж - утре, вероятно за да бъде водено първо заседание от Иван Гешев. Заседание на ВСС: Магдалинчев подава на Кирилов... Той отсъства Днес дори на членове на съвета им направи впечатление, че за януари отсега няма нито едно записано заседание. На забележката на Боян Магдалинчев, че \"така не може\", се намеси Лозан Панов, колкото да каже, че липсата на вписвания не е реална - колегията ще се събере на 21 януари (евентуално) и на 28-и със сигурност. Прокурорите ще почиват, грубо казано, един ден по-малко. За утре имат заседание от 19 точки, подписани (вчера) от Сотир Цацаров, но то ще бъде водено вероятно от Иван Гешев след встъпването му утре сутрин. Във ВСС се разбраха - май ще има до 6 заплати бонус за Спецсъдилищата Сборният формат - Пленумът за последно заседава миналата седмица на 12-и и повече няма да се събира. Там пък ваканцията вероятно ще е направо до 23 януари - първия четвъртък, след като съдиите и прокурорите вече са се събрали. Πpeз лятoтo, ĸoгaтo тeчeшe и пpoцeдypaтa зa избop нa нoв глaвeн пpoĸypop, ĸaдpoвицитe cъщo oтдъxнaxa зa oĸoлo двa мeceцa. Baĸaнции зa BCC в cъдeбния зaĸoн нe ca пpeдвидeни, припхомня \"Де факто\". С дpyгo peшeниe oт днec   в ĸpaя нa гoдинaтa ca ocтaнaли 26 784 лeвa. Πpoĸypopcĸaтa ĸoлeгия cъщo имaшe тaĸъв ocтaтъĸ, Cъдийcĸaтa ĸoлeгия пpeдпpиe дpyгo днес на финала на годината - остави въпpocнитe 26 784 лeвa ĸaтo пpexoдeн ocтaтъĸ зa дoгoдинa. A пpeз 2020 г. щe бъдe cъздaдeн  Във ВСС се разбраха - май ще има до 6 заплати бонус за Спецсъдилищата", "date": "2019.12.17", "title": "ВСС си даде ваканция от 35 дни"}
{"url": "https://clubz.bg/91867-pikaeshtoto_momchence_navyrshti_400_godini", "text": "Брюксел отбеляза в понеделник сутринта 400-годишнината на известната статуя на Пикаещото момченце (Manneken-Pis), предаде агенция Белга, цитирана от всекидневника \"Либр Белжик\".  Между 50 и 100 души, включително туристи, споделиха този празничен момент. Градските власти поднесоха на момченцето торта със свещ, която то изгаси с неспирната си струя. За случая го бяха облекли в смокинг. По различни празнични поводи то досега е сменило над 1000 костюма.  За юбилея беше пусната ограничена серия монети от 2,5 евро с печат „400 години Manneken Pis“. ", "date": "2019.12.17", "title": "Пикаещото момченце навърщи 400 години"}
{"url": "https://clubz.bg/91904-kitaj_veche_ima_vtori_samoletonosach", "text": "Китай пусна днес на вода втория си самолетоносач, съобщи държавната телевизия, цитирана от Франс прес. Официалното въвеждане на плавателния съд с име \"Шандун\" в състава на китайските въоръжени сили стана на церемония във военноморската база на южния остров Хайнан. В нея участва президентът Си Цзинпин. На церемонията присъстваха и около 5000 работници и представители на военноморските сили, които изпяха китайския химн при вдигането на националното знаме. След това Си Цзинпин си направи групова снимка с военните и цивилните, присъствали на церемонията в пристанището на град Саня, и ги призова да \"допринасят още повече за комунистическата партия и за китайския народ\". Китай имаше досега само един действащ самолетоносач, \"Ляонин\", построен в бившия СССР и купен от Украйна. Той бе приет на въоръжение през 2012 г. Изпитанията на втория китайски самолетоносач започнаха през 2017 г. Той е с конвенционални (а не с ядрени) двигатели и на него може да бъдат натоварени около 40 самолета, според експерти. Въвеждането на въоръжение на втория китайски самолетоносач, който е и първият изцяло китайска разработка, става в контекста на съперничество със САЩ в Азиатско-Тихоокеанския регион, отбелязва Франс прес. Китайската армия продължава да увеличава мощта си и вече е смятана за втората военна сила след американската. САЩ обаче разполагат с бюджет за отбрана, който е три пъти по-голям от този на Китай. С два самолетоносача Китай остава далеч от Съединените щати, които имат 11, но изпреварва страни като Русия, Франция, Великобритания и Индия, които имат по един. Въвеждането на въоръжение на втория китайски самолетоносач освен това идва в момент, когато Пекин с все по-твърд тон заявява териториалните си претенции в Южнокитайско море. Там Китай си оспорва острови с Виетнам, Филипините, Малайзия и Бруней. Всяка една от тези страни контролира няколко от тези острови.", "date": "2019.12.17", "title": "Китай вече има втори самолетоносач"}
{"url": "https://clubz.bg/91903-evrodeputat_djambazki_obidi_kolegi_zaradi_proizhoda_im", "text": "Българският евродепутат Ангел Джамбазки е обидил двама свои колеги заради произхода им. Това обяви днес в Европарламента в Страсбург Филип Ламбер – председател на групата на „Зелените“/Европейски свободен алианс (ЕСА). Джамбазки: Зелени и социалисти  нямат против милиони тонове въглероден диоксид Джамбазки обърнал специално внимание на това, че председателят на комисия по транспорт Карима Дели (втори мандат) е “французойката от алжирски произход“, която е била подпомагана от “германеца от турски произход Исмаил Ертуг“. Коментарите са направени пред българското издание на  . Евродепутатът Ангел Джамбазки е шофирал с алкохол в кръвта Няма пряка реч. Текстът гласи следното: Джамбазки е сред най-заклетите противници на пакета „Мобилност 1“, който смята за неизгоден за България. Исмаил Ертуг е автор на най-неизгодните за страната ни поправки. Дели пък е председател на комисията. Остро се изказа и Ираче Гарсия – председател на Прогресивния алианс на социалистите и демократите (СиД). Давид-Мария Сасоли обеща да вземе предвид случая.  Клуб Z се опита да потърси коментар от Джамбазки, но той отказа да говори по темата. Евродепутатът Ангел Джамбазки е шофирал с алкохол в кръвта", "date": "2019.12.17", "title": "Евродепутат: Джамбазки обиди колеги заради произхода им"}
{"url": "https://clubz.bg/91902-islqmofobski_zakon_za_grajdanstvo_razpali_religiozni_protesti_v_indiq_video", "text": "Хиляди демонстранти влязоха в сблъсъци с полицията на Ню Делхи заради приемането на ислямофобска поправка на закон за получаването на гражданство от Пакистан, Бангладеш и Афганистан. Акътът бе прокаран през парламента на 4 декември 2019 г. Законът улеснява придобиването на индийско гражданство на жители от трите страни, но при условие че не са мюсюлмани. Поименно са изброени религиозните групи, които са привилегировани -  Кандидатите трябва да са пристигнали в Индия преди 31 декември 2014 г. и да са били жертва на  в родината си. Около 2 милиона души от североизточния щат Асам са изключени от този списък, половината хиндусти, другата мюсюлмани. Те трябва да докажат гражданството си или ще бъдат възприемани като чужденци, уточнява Ройтерс. Индия подготвя центрове за задържане, в които се очаква да бъдат настанени десетки хиляди души, които ще чакат съдилища да отсъдят дали са дошли в страната нелегално. Голяма част от протестиращите са студенти от столични университети като \"Джамия Милия\". По време на марш демонстранти запалиха три автобуса. Полицията отвърна с гумени куршуми и сълзотворен газ. В публичното пространство бяха публикувани видеа как полицейски служители бият протестиращи с дървени пръчки и стрелят във въздуха с истински оръжия.   Протести имаше и в някои източни щати като Асам, Трипура и Западен Бенгал, където от десетилетия се е нагнетила омраза към имигрантите от Бангладеш. Ханджала Моджиби, който учи английска филология в училище, в което преобладават мюсюлманите, разказа как той и 14 други души са били пребити, въпреки че са вдигнали ръцете си. В същото време полицията щурмува мюсюлманския университет \"Алигарх\" в северния щат Утар Прадеш в неделя и рани петима студенти, които взеха участие в демонстрации на кампуса. Двайсет и пет годишният студент по история Шахид Хюсеин сподели, че полицаи са разбили прозорците на общежитието му и са хвърлили кутия със сълзотворен газ вътре. След като се опитал да избяга от дима, е бил пребит с пръчки.  Солидарност със студентите на Индия изразиха техни колеги от \"Оксфорд\". Говорител на полицията определи обвиненията за \"лъжи\". По данни на Ройтерс по време на протестите през последната седмица са били ранени поне 100 души. Премиерът Нарендра Моди настоява, че новият закон ще предпази религиозни малцинства като хиндуисти и християни от преследване в съседните Бангладеш, Пакистан и Афганистан, като им предлагат бърз път към гражданство. Министър-председателят обяви по време на митинг, че политическите му противници се опитват да подведат студентите, за да предизвикат протести. Опозицията пък го обвинява във фашизъм. Заради нестихващите протести достъпът до интернет бе спрян в някои от засегнатите райони. Напрежението между управляващата хинду-националистическата партия и 14-те процента мюсюлмани в страната нараства през последните месеци. През лятото на 2019 г. бе отменен специалният статут на доминирания от мюсюлмани Кашмир, а съд позволи построяването на хиндуистки храм край руините на джамия, разрушена от хиндуисти.", "date": "2019.12.17", "title": "Ислямофобски закон за гражданство разпали религиозни протести в Индия (ВИДЕО)"}
{"url": "https://clubz.bg/91917-ek_shte_proverqva_bylgarskata_ikonomika%C2%A0", "text": "Европейската комисия съобщи, че ще извърши задълбочена проверка за макроикономически дисбаланси в 13 държави от ЕС догодина. Проверките ще обхванат България, Германия, Гърция, Ирландия, Испания, Италия, Кипър, Холандия, Португалия, Румъния, Франция, Хърватия и Швеция, предава БТА. Следва да се осигури справедливост с прилагането на социални политики за условията на труд и да се даде възможност на хората да се приспособят към промените. Макроикономическата стабилност следва да се запази, като се спазват фискалните правила и същевременно се използва напълно заложената в тях гъвкавост, преодоляват се дисбалансите и се завърши изграждането на европейския икономически и паричен съюз, добавя комисията. ЕК готова да задейства временни мерки срещу Полша Препоръката за икономическата политика на еврозоната призовава държавите с обща валута да предприемат мерки за постигане на общ и устойчив растеж, както и да дадат тласък на конкурентоспособността. Призовава се за разнообразни фискални политики, както и за по-нататъшното им съгласуване при влошаващи се перспективи. В препоръката се приканва за завършване на банковия съюз и съюза на капиталовите пазари, за да бъде подсилена международната роля на еврото. ЕК оценява заетостта и социалното положение в Европа и отбелязва областите, в които е постигнат напредък и местата, където е необходимо да се направи повече. Общо 241,5 милиона души имат работа в ЕС, безработицата е рекордно ниска (6,3 на сто), а условията на пазара на труда се подобряват. Въпреки това неравенството между половете остава сериозно предизвикателство, както и неравенството в заплащането. Определени групи, особено децата и хората с увреждания, все още са изложени заплашени от бедност или социално изключване. Младежката безработица буди сериозно безпокойство в някои държави от ЕС, пише в съобщението. ЕК иска да върнем 11 млн. лв. за неизпълнени задължения по програма \"Транспорт\" При стоковия пазар се наблюдава висока степен на свързаност, докато пазарът на услугите има изключително големи възможности за по-нататъшно сближаване. Постигнат е също значителен напредък при свързването на пазарите на енергия, но трансграничната търговия с енергия и конкуренцията на тези пазари трябва да бъдат повишени, отчита ЕК. Осигуряването на защита на околната среда и безопасност на стоките е основна част от работата на единния пазар. Разгръщането на пълните възможности на единния пазар зависи от извършването на национално равнище на структурни реформи, които могат да помогнат за създаването на ефективна конкуренция и за подобряването на стопанската среда, допълва комисията. ЕК иска да върнем 11 млн. лв. за неизпълнени задължения по програма \"Транспорт\"", "date": "2019.12.17", "title": "ЕК ще проверява българската икономика "}
{"url": "https://clubz.bg/91905-djambazki_zeleni_i_socialisti_nqmat_protiv_milioni_tonove_vygleroden_dioksid", "text": "Като \"задкулисен фарс\" определи евродепутатът ни Ангел Джамбазки преговорите по пакета \"Мобилност\" в транспортната комисия на ЕП днес в профила си във Фейсбук. Според него преговарящите от Западна Европа имали \"ехидни усмивки\" и считали решението за \"работещ компромис\", но за държавите от Централна и Източна Европа това било \"поредното недоразумение\" в дългата сага с новите правила за транспортния сектор. Пакет \"Мобилност\": Камионите ще се връщат на 8 седмици, спане в кабината - най-много 45 часа Било постигнато съгласие по три от 20-те въпроса, а след това била обявена почивка - в 1,45 през нощта, разказва Джамбазки. ЕК в лицето на новата комисарка по транспорт Адина Валеан осъдила и подхода на преговарящите, и съдържанието на компромиси. Тук следват думите, заради които френски евродепутат обвини Джамбазки в обида към негови колеги: Евродепутат: Джамбазки обиди колеги заради произхода им   Джамбазки подчертава, че документът предстои да бъде гласуван от ЕП и Съвета и \"все още има шанс да се преборим и защитим нашите интереси\".       Евродепутат: Джамбазки обиди колеги заради произхода им", "date": "2019.12.17", "title": "Джамбазки: Зелени и социалисти  нямат против милиони тонове въглероден диоксид"}
{"url": "https://clubz.bg/91898-bryuksel_e_gotov_za_procedura_po_chlen_7_sreshtu_malta", "text": "Еврокомисията е готова да започне процедура по член 7 срещу Малта за нарушение заради неспазване на върховенството на закона. Това стана ясно днес от изявление на еврокомисаря по правосъдието Дидие Рейндерс на пленарна сесия на Европарламента в Страсбург. Той участва в дебат, посветен на върховенството на закона в Малта след последните разкрития около убийството на журналистката Дафне Каруана Галиция през 2017 г. Разследването извади на бял свят връзка с най-висшите етажи на властта в малката острова държава и накара премиера Джоузеф Мускат да обяви, че ще подаде оставка след Нова година. От думите на Рейндерс се разбра също, че причина за действията срещу Ла Валета ще бъдат не само убийството, но и схимата със „златните паспорти“ и недостатъчните мерки срещу прането на пари. Малта: Следствието за убийството на журналистка стигна върха на властта И допълни, че трябва да има и правилно прилагане на реформите в правосъдната система. ЕК разполага със съответните инструменти и е готова да ги използва. Дидие Рейндерс припомни, че Комисията е започнала процедура за нарушение срещу Малта за това, че не е транспонирана Директивата за борба с прането на пари. Комисарят разкритикува Малта и заради схемата с т.нар. златни паспорти, даваща гражданство срещу инвестиции. Така много съмнителни олигарси успели да легализират парите си, които са с неясен произход. Властите в ла Валета трябва да направят необходимите промени в законодателството и това повече да не се случва. България иска имунитета на Елена Йончева от Европарламента Не само в Малта, но и в цяла Европа са заплашвани много журналисти, заяви българската депутатка Елена Йончева от БСП и Прогресивния алианс на социалистите и демократите (СиД). Тя изтъкна, че е бивш разследващ журналист, подобно на убитата малтийка. И по тази причина дискусията я вълнува. За медиите в България тя изтъкна: И допълни, че според нея е крайно време да се сложи край на политическите игри. Евродепутатите не трябва да се правят, че случилото се в Малта е изолирано. Повечето от изказалите се евродепутати призоваха Джоузеф Мускат да подаде оставка още сега, а не да чака обещаната от него дата 12 януари. А представители на тези от Европейската народна партия (ЕНП) обвиниха социалистите в Парламента, че мълчат и едва ли не закрилят Мускат само защото е от тяхната партия. Словашкият либерал Михал Шимечка сподели, че делегаця на ЕП, в окято е бил и той, е посетила наскоро Малта във връзка с разследването и е установила кобко е трудно човек да се бори с корупцията там. Трябва да се вземат мерки и срещу „златните паспорти“. Но затова Съветът трябва да бъде смел поне колкото разследващите жгурналисти в Европа, смята френската „зелена“ евродепутатка Гуендолин Делбос-Корфийлд. Сънародникът й Жером Ривиер от крайно дясната група „Идентичност и демокрация“ (ИД) е на мнение, че евентуалното задействане на член 7 срещу Малта няма да доведе до решение. Това ще направят хората от улицата на острова, които протестират срещу правителството в Ла Валета. ЕК готова да задейства временни мерки срещу Полша Испанският социалист Хуан Фернандо Лопес Агилар се опита да смекчи атаките срещу неговата партия. И зияви, че важното е да има цялостен механизъм за върховенството на закона, който да бъде прилаган за всички страни членки, а не за отделни такива На което Лопес Агилар отговори, че отговорността за убийството на Дафне Каруана Галиция е поета на най-високо ниво: Румънката Рамона Стругариу от либералната група „Обнови Европа“ (ОЕ) настоя европейските министри да не подават ръка на колегите си отМалта на срещите на заседанията на Съвета на ЕС. Консерваторката Даце Мелбарде от Латвия пък поиска съдебна подкрепа за журналистите, защото често техните разследвания водят до нападения и тормоз. И Малта не е единствена в това отношение. Съпартиецът й Петер Лундгрен от Швеция обяви ЕС за книжен тигър. Но допълни, че все пак евродепутатите могат да поискаме справедлив процес. Полякът Анджей Халицки (ЕНП) оприличи ситуацията с преследваните журналисти с тази в неговата страна в началрото на 80-те г. на ХХ век. Тогава са били убивани не само журналисти, но и правозащитници и свещеници. Но виновните така и не били открити. Особен интерес предизвикаха изказванията на двама евродепутати от Малта. Те бяха коренно различни. Единият изрази гордост, че е малтиец, а другият – срам от своето правителство. Все пак той призна, че „никоя система, никоя страна не е идеална“. И се показа изненадан, че от ЕНП включват толкова енергия в този дебат. ТЕ не били толкова енергични, коганто депутатите говорили за върховенството на закона в Унгария. България иска имунитета на Елена Йончева от Европарламента ЕК готова да задейства временни мерки срещу Полша", "date": "2019.12.17", "title": "Брюксел е готов за процедура по член 7 срещу Малта"}
{"url": "https://clubz.bg/91907-rusiq_obira_porychkite_za_vyzstanovqvane_na_siriq", "text": "Русия обмисля серия от големи икономически и инфраструктурни проекти в Сирия, съобщи днес високопоставен руски представител, цитиран от руски информационни агенции и Асошиейтед прес. Вицепремиерът Юрий Борисов каза след среща със сирийския президент Башар Асад днес в Дамаск, че Москва ще вложи 500 млн. долара за модернизиране на сирийското търговско пристанище в Тартус. Според Борисов 4-годишната модернизационна програма включва реконструкция на старото пристанище в Тартус и изграждането на ново. Има и план за изграждане на железопътна линия през Сирия и Иран, която да свърже средиземноморския бряг на Сирия с Персийския залив. Русия още от съветско време има военноморска база в Тартус - единствената нейна такава база в чужбина. През 2017 г. Москва подписа договор с правителството на Асад, с което наемът на базата бе продължен с 49 г. Договорът позволява на Русия да държи там до 11 военни съда, включително и кораби с ядрени енергийни установки на борда, припомня БТА. По време на срещата си с Асад Борисов отбеляза, че Москва е помогнала за възстановяването на завода за торове в Хомс и планира да вложи 200 млн. долара за увеличаване на капацитета му. Той каза също, че Русия ще изпрати 100 000 тона зърно като хуманитарна помощ за Сирия. Доставките ще започнат още този месец. Сирийският парламент одобри договорите за добив на петрол с две руски компании в усилията си да увеличи производството, страдащо от осемгодишната война и западните санкции, предаде Ройтерс, цитирана от БТА. Държавната информационна агенция САНА съобщи, че споразуменията включват проучване и добив в три блока, включително и петролно поле в Североизточна Сирия и газово находище, намиращо се северно от столицата Дамаск. Сана уточни, че договорите, одобрени на парламентарна сесия вчера, са били подписани по-рано тази година с руските фирми Меркурий Ел Ел Си (Mercury LLC) и Велада Ел Ел Си (Velada LLC). Министърът на петрола Али Ганем заяви, че предоставянето на договорите на тези компании отговаря на правителствената стратегия спрямо \"приятелски държави, подкрепящи Сирия начело с Русия и Иран\". Сирия произвеждаше близо 380 000 барела петрол дневно преди войната, но добивът й се срина, след като боевете достигнаха богата на петрол източна част на страната.", "date": "2019.12.17", "title": "Русия обира поръчките за възстановяване на Сирия"}
{"url": "https://clubz.bg/91906-postypilite_v_armiqta_sa_poveche_ot_napusnalite_za_vtora_poredna_godina", "text": "Кампанията \"Бъди войник\" продължава, тя даде резултатите си, защото тази година ще е втората, в която се приключва с положителен баланс - постъпилите в армията ще са повече от тези, които са я напуснали. Това каза министърът на отбраната Красимир Каракачанов, съобщи БТА. Каракачанов заедно със заместник-началника на отбраната генерал-лейтенант Димитър Илиев, награди на церемония в Централния военен клуб днес структурите, участвали в информационната кампания на МО \"Бъди войник\", която популяризира военната професия, и приключи за тази година. Отбелязването на първата годишнина от кампанията \"Бъди войник\" не е краят, това беше само началото, каза Каракачанов, който благодари на всички структури от МО, които се включиха в нея. Каракачанов посочи, че идеята на кампанията е да покаже на обществото, че след \"поне две десетилетия опити армията да бъде вкарана в забвение\", нещата се променят. Амбицията ни беше да покажем на обществото хората, благодарение на които българският гражданин може да живее спокойно, каза министърът на отбраната, като добави, че е било повишено самочувствието и на военнослужещите. Каракачанов отбеляза, че само с тази кампания няма да бъде преодолян натрупаният през годините проблем с липсващите кадри във въоръжените сили, и изтъкна и други мерки като увеличаването в три поредни години на доходите на военнослужещите, модернизационните проекти, средствата за ремонти и поддръжка на техниката, за подобряване на материалната база. Кампанията е успешна, най-вече в това, че показахме на българското общество желанието ни да бъдем с него и да служим в негов интерес, каза заместник-началникът на отбраната генерал-лейтенант Димитър Илиев. Пред журналисти Каракачанов и Илиев посочиха, че най-голям интерес има към някои от позициите във Военновъздушните сили и в Сухопътните войски. Във ВВС дори са успели да наберат кандидати за всички обявени места. Добре се движели нещата и в СВ. За медии пари не са давани, каза Каракачанов. За стойността на другите разходи, които са бюджетни, ще се прави разчет. Най-големият разход е за участието на Националната гвардейска част във всяко от отделните събития - около 107 000 лева за цялата година. Кампанията \"Бъди войник\" беше обявена през октомври 2018 г. в София с киноспектакъл в НДК. Тази година проявите започнаха през февруари и завършиха през ноември във Велико Търново. В 31 града на страната бяха организирани информационни борси за запознаване с условията на военната служба. Кампанията вероятно ще продължи по по-различен начин, в началото на идната година концепцията за нея ще бъде обсъдена и приета.", "date": "2019.12.17", "title": "Постъпилите в армията са повече от напусналите. За втора поредна година"}
{"url": "https://clubz.bg/91900-direktoryt_na_narodniq_za_horoto_pred_teatyra_prechi_na_rabotata_ni", "text": "Трябва да се намери друго място за хората пред Народния театър, пречат на работата ни, заяви Мариус Донкин, директор на трупата, пред „Площад Славейков“. Танците на площада се организират от групата във фейсбук „Хора за хората“ и след запитване на журналистката   в Столична община стана ясно, че при тях не е постъпвало заявление за разрешаването на танците. Но те вече шеста година продължават необезпокоявано да се провеждат – с обяснението, че са спонтанни, но пък регулярни. При това озвучаването вече се е превърнало в музикален фон за спектаклите, както и цялостно за работния процес в театъра. Директорът на Народния обясни, че имат много оплаквания от посетители, че музиката се чува по време на представления. На въпрос опитвали ли са да водят диалог с организаторите на танците, Донкин отговори: По думите му, този порив  . Донкин не е убеден, че танците пред Народния имат много общо с българския фолклор, дори видът на ентусиастите нямал общо с това. Попитан дали Общината трябва да се намеси, за да освободи площада, директорът на Народния отговори: Според него не е нужна специална жалба срещу танците на площада от тях като институция – публикациите в медиите са достатъчно основание, за да се самосезира Столична община. Чрез „Площад Славейков“ Мариус Донкин се обърна към хората, които танцуват пред театъра, с настояване за повече толерантност към работата на артистите:", "date": "2019.12.17", "title": "Директорът на Народния за хорото пред театъра: Пречи на работата ни"}
{"url": "https://clubz.bg/91901-bryuksel_shte_regulira_koi_investicii_mogat_da_se_narichat_zeleni", "text": "Работни комисия на Европарламента и на Съвета на Европейския съюз постигнаха споразумение относно новите критерии за определяне дали една икономическа дейност е устойчива за околната среда. Срещата беше изцяло под фокуса на категоричното желание на ЕС да се превърне в \"зелен лидер\" на планетата и да постигне нулев въглероден отпечатък до края на 2050 година.  Брюксел нарича новите правила \"регулация на таксономията\", която предвижда да се вземат предвид няколко екологични цели, когато се оценява колко устойчива е икономическата деност. Конкретно тези цели са ясни от известно време - смекчаване на климатичните промени и адаптиране към новите условия, устойчиво използване и опазване на водните и морските ресурси, преход към кръгова икономика, включително чрез намаляване на неизползваните отново отпадъци и увеличаване на поемането на вторични суровини, предотвратяване и контрол на замърсяването, както и защита и възстановяване на биоразнообразието и екосистемите.  Според докладчикът на Комитета по икономическите въпроси - Бас Екхаут, който логично е от Зелените, всички финансови продукти, които твърдят, че са устойчиви, трябва да го докажат - следвайки строги и амбициозни критерии, заложени от ЕС. Зеленият курс на ЕС не отхвърля ядрената енергия България помогна да падне проект на европравила за \"зелените инвестиции\" Как обаче ще работи новата сделка? Според текста на споразумението икономическите дейност трябва да допринесат за постигането на една или повече от горните цели, но никога и в никакъв случай да не вредят. Освен това - тази т.нар. \"екологична устойчивост\" трябва да се измерва с помощта на унифицирана система за класификация, тъй като националните наредби, основани на различни критерии, щели да затруднят инвеститорите.  И още нещо: текстът не изключва и създаването на черен списък с конкретни технологии и сектори от екологичните дейности. Извън него обаче ще останат твърдите изкопаеми горива като въглищата. Производството на газ и ядрена енергия обаче не е изрично изключено от регламента. Според споразумението - тези дейности мога да бъдат класифицирани като \"преходна дейност\", докато спазват принципа да не нанасят вреда.  И докато говорим за преходна дейност - критериите твърдят, че всички такива инвестиции трябва да поддържат нива на емисии на паркинови газове, съответстващи на \"най-добрите в сектора или индустрията\".  За да бъде окончателно приет новият текст той трябва обаче да премине и през пленарно заседание в парламента.  България помогна да падне проект на европравила за \"зелените инвестиции\"", "date": "2019.12.17", "title": "Брюксел ще регулира кои инвестиции могат да се наричат \"зелени\""}
{"url": "https://clubz.bg/91912-kak_fakulteta_se_toploficira", "text": "Докато столичани се събуждат всяка сутрин с данните от измервателните уреди за чистотата на въздуга в София, а общината слага филтри по комини и подменя печки, от Destructive Creation намериха бърз, ефтин и ефикасен начин да... топлофицират ромския квартал \"Факултета\". От групата, добила широка популярност с боядисването на паметника на съветската армия \"в крак с времето\", са кръстили новата си акция \"Топли хора\". Destructive Creation със специален „поздрав“ за протестиращите полицаи (ВИДЕО) , пишат от Destructive. И разказват как са се справили с \"немислимата\" задача: \"А още по-ценното е приятелствата, които направихме и диалога, който създадохме с жителите на квартала. Трябва много обясняване, за да спрат да горят пластмаса, боклуци, гуми и кабели, но преди всяко излитане стюардесите обясняват как се поставя колана, така че обясняването не трябва да ни притеснява. Предлагаме ви да си говорим за християнски ценности не само покрай гей парадите\", заявяват в заключение от арт групата. ", "date": "2019.12.17", "title": "Как \"Факултета\" се топлофицира"}
{"url": "https://clubz.bg/91910-sydijskata_komisiq_zashtiti_kabakov_ot_atakata_na_domuschiev", "text": "Съдията Георги Кабаков не е бил наказван или \"пазен\" за нов наряд заради словесната атака на Кирил Домусчиев във фейсбук след мача \"Лудогорец\" - \"Черно море\" (1:1) от efbet Лига.  Това заяви шефът на Съдийската комисия на БФС Костадин Стоичков на пресконференция. Кабаков не беше назначен в последния есенен кръг на efbet Лига, поради което се породиха съмнения, че е получил санкция или просто е бил \"забравен\" заради критиката на Домусчиев. Стана ясно, че оценката на пловдивския рефер не е под 7,5, което автоматически би означавало санкция. \"Лудогорец\" не е подавал жалба срещу Кабаков за въпросния мач и самата процедурата с жалбите от клубове е порочна, по думите на Стоичков. В УЕФА и ФИФА се чудели на тази практика в българския футбол, добавиха съдийските шефове. Според Петър Петров, бивш шеф на Съдийската комисия, Кабаков е в сметките на УЕФА за Световното в Катар през 2022 г. При последното си посещение в УЕФА той не е чувал, че Кабаков има шанс за реферира на Евро 2020. Стоичков обясни, че се отнася с разбиране за критиките към арбитри, когато има основание за това. Но не и в обратните случаи. Той добави - по повод реакцията на Домусчиев, че е \"недопустимо\" хора, ангажирани с футбола, да отправят критики към реферите. Костадин Стоичков заяви, че откакто е в съдийската комисия на БФС - повече от пет години, не е имало натиск към съдии и към техните шефове.", "date": "2019.12.17", "title": "Съдийската комисия защити Кабаков от атаката на Домусчиев"}
{"url": "https://clubz.bg/91913-djonsyn_prodyljava_pregovornata_taktika_na_natisk_sprqmo_es", "text": "Британското правителство ще добави нова клауза към законопроекта за Брекзит, за да изключи всяко удължаване на преходния период след края на следващата година, съобщи министър-пресадетелят Борис Джонсън, цитиран от Би Би Си. Преходният период след Брекзит, който трябва да приключи през декември 2020 г., понастоящем може да бъде удължен по взаимно съгласие между Обединеного кралство и ЕС  до две години. През него страните ще договарят бъдещите отношения, докато кралството спазва европейското законодателство. Борис Джонсън ще се стреми към Брекзит по график Но изменен законопроект за Брекзит, коейо ще бъде гласуван тази седмица, би изключва Лондон да иска каквото и да е удължаване на преходния период. Според критиците това повишава риска Обединеното кралство да напусне ЕС без търговска сделка. Но министърът от кабинета Майкъл Гоув настоя, че Великобритания и ЕС \"са се ангажирали да гарантират, че ще имаме споразумение\" до края на 2020 г. Той също така обеща, че Парламентът ще може да разгледа подробно законопроекта за споразумение за оттегляне. Според АФП Джонсън продължава тактиката на натиск спрямо ЕС, която му позволи да предоговори сделката за Брекзит в частта ѝ за Ирландия в края на миналата година. Вещае ли победата на Джонсън край на Обединеното кралство? Със заплахата да изведе страната си без сделка от ЕС, от което биха пострадали и двете страни, той успя да договори взаимно приемлив компромис. Евентуалната липса на търговска сделка до края на следващата година отваря възможност за Джонсън да превърне страната си в \"Сингапур на Темза\", т.е. в данъчен и инвестиционен рай, нелоялно конкуриращ европейските икономики по отношение на чуждестранните инвеститори. ЕС обаче има достатъчно инструменти за търговска защита, а и такава стратегия би влошило значително шансовете Лондон за търговско споразумение за в бъдеще. Повечето експерти днес са скептични, че в месеците след 31 януари догодина (датата на Брекзит) ще стигнат ЕС и Обединеното кралство да подпишат споразумение за свободна търговия и то да мине през необходимите ратификации. ЕС и Канада договаряха своето споразумение за свободна търговия седем години. Планът на Джонсън съживява опасността връзките на страната с Европейския съюз да бъдат прекъснати разрушително, каза днес главната европейска функционерка по търговската политика, цитирана от агенция Блумбърг. Сабине Вейан, генерален директор по търговията в Европейската комисия, предупреди, че намерението на Джонсън да предотврати всяко удължаване на преходния период за Брекзит след 2020 г. ще изисква съответно планиране от страна на ЕС. Вещае ли победата на Джонсън край на Обединеното кралство?", "date": "2019.12.17", "title": "Джонсън продължава преговорната тактика на натиск спрямо ЕС"}
{"url": "https://clubz.bg/91911-cacarov_razporedi_na_nacionalnoto_sledstvie_da_proveri_avariqta_v_kozloduj", "text": "В последния си ден като главен прокурор  ) Сотир Цацаров възложи действията по разследването на причините за аварията в АЕЦ „Козлодуй“ да се извършват от следователи от Националната следствена служба. Двама загинали и ранени при инцидент близо до АЕЦ \"Козлодуй\" Както Клуб Z писа, двама загинаха, а двама бяха ранени вчера на площадка в единствената ни атомна централа.", "date": "2019.12.17", "title": "Цацаров разпореди на националното следствие да провери аварията в Козлодуй"}
{"url": "https://clubz.bg/91908-radev_zapochna_debat_za_prokuraturata_i_za_efektivnostta_na_vss", "text": "Президентът Румен радев започна днес анонсирания с подписването на указа за назначаване на Иван Гешев за главен прокурор дебат за мястото на държавното обвинение. Поиска обаче и тълкуване на предложените от Министерския съвет текстове за изменения в Наказателно-процесуалния кодекс (НПК) за т.нар. независим прокурор, който да разследва главния прокурор. Както и разговор за \"ефективността на Висшия съдебен съвет\" (ВСС). Наред с това държавният глава даде заявка, че ще настоява за разговор и за гражданските права - и в частност възможността всеки гражданин да сезира Конституционния съд при нарушени основни права от страна на публичната власт. Радев подписа за Гешев и обяви дебат за мястото на прокуратурата Днес Радев разговаря с правния си съвет при закрити врата, а за утре е насрочена среща с представители на неправителствения сектор. Все още няма информация за хода на разговора с членовете на съвета. От прессекретариата на президентството разпространиха само встъпителната реч на държавния глава, в която той обръща внимание и на индивидуалната конституционна жалба - каквато възможност отсъства сега в основния закон. Министър Кирилов: Няма да се обяснявам пред вашите читатели Както Клуб Z писа, от правосъдното министерство, изготвило измененията в НПК се позовават на текст от становището на Венецианската комисия, според който \"Конституцията трябва да се тълкува в светлината на общоприети принципи, един от тях е nemo judex in causa sua, никой не може да бъде съдия по неговия собствен случай\". От Комисията посочват, че е възможно и въпросът да бъде уреден без промяна в Конституцията, но след питане до Конституционния съд. От словото на Радев ставя ясно и че е настоял за \"разширявне на дебата в по-широк обхват\" - в посока ВСС и самият модел на съдебната власт: Съветът на Европа: Ако трябва, променете Конституцията Както е известно, сега 11 души от състава на ВСС се избират от парламента, като от 2015-а насам тече дебат и за съдийските и прокурорските квоти в Съвета. Следва още една тема, за която Радев вече публично говори - за пръв път при обръжението си към Народното събрание със старта на новия политически сезон - индивидуалната конституционна жалба. Татяна Дончева: Независим прокурор? Апотеоз на панирания мозък На финала Радев посочва, че \"върху българската Конституция не може да се посяга и не бива да се посяга произволно\", но предвид факта, че именно с нея у нас са въведени демократичните принципи, е настъпило време да направим равносметка: Министър Кирилов: Няма да се обяснявам пред вашите читатели Съветът на Европа: Ако трябва, променете Конституцията Татяна Дончева: Независим прокурор? Апотеоз на панирания мозък", "date": "2019.12.17", "title": "Радев започна дебат за прокуратурата. И за \"ефективността на ВСС\""}
{"url": "https://clubz.bg/91899-metroto_pak_trygva_tozi_pyt_prez_april", "text": "Първият участък от третата линия на метрото ще тръгне през април, а не през февруари, както за последно бе обявено. Това стана ясно от думите на изпълнителния директор на столичното дружество \"Метрополитен\" инж. Стоян Братоев.  Братоев обясни пред Клуб Z, че срокът може и да се скъси - до март - всичко зависело от тестовете на трасето, които провежда \"Сименс\". На въпрос защо се налага поредното отлагане, Братоев отрече да има такова.  Фирмата производител на мотрисите извършва изпитания на автоматичните системи за управление, като по договор, подписан през август срокът за приключване е 9-месечен. Т.е. изтича през април, посочи шефът на \"Метрополитен\". Третият лъч на метрото ще закъснее с 5 месеца По думите му компанията се старае максимално да съкрати тези срокове до 7 и половина или 8 месеца. Тестовете на трасето на първата отсечка - от пазара при \"Красно село\" до кръстовището на бул. \"Патриарх Евтимий\" и ул. \"Граф Игнатиев\" ще даде времева представа и за останалите отсечки, допълни Братоев. През април, след като първоначално бе обявено, че стартът на третата метролиния, която трябва да свърже кварталите \"Овча купел\" и \"Васил Левски\", ще е през септември-октомври, Братоев обяви това се отлага за февруари. Като обяснението тогава пак бе в изпитанията на системите за управление. Строителните работи по другия участък - от \"Попа\" до метростанция \"Ген. Владимир Вазов\", завършват сега, през декември, обяви той пред транспортната комисия на общината вчера, цитиран от \" \". Влаковете ще могат да тръгнат по него най-рано следващата есен, защото и там предстоят изпитания. Следващият етап на третия метродиаметър – от \"Красно село\" през \"Овча купел\" до гара на жп линията София - Перник, е готов около 70%. По думите на Братоев трябва да е готов през 2021 г..", "date": "2019.12.17", "title": "Метрото пак тръгва. Този път през април"}
{"url": "https://clubz.bg/91896-na_pochti_proshtavane_v_sega_stava_sedmichnik", "text": "В редакционен коментар на ембематичната си страница \"После\", известна със своите сатирични рубрики, не на шега в. \"Сега\" съобщи официално, че от началото на 2020 г. става седмичник. Изданието, което близо 22 години излизаше всеки ден, вече ще има само един брой в седмицата - в петък, и ще развива все повече своя сайт. Освен актуална информация, анализи и коментари, медията ще предлага на своите читатели и видео, и аудиосъдържание.  Това е поредното хартиено издание, което се променя под натиска на пазара. От 1 януари спира да излиза и вестник \"К\", който се издаваше от екипа на Копринка Червенкова след раздялата им с друго емблематична медия - \"Култура\".   Вестник \"К.\" спира да излиза на 1 януари Съдебен изпълнител продава марката \"Стандарт\"  Ето какво се казва в редакционния коментар на \"Сега\", публикуван със заглавие: \"На почти прощаване\":   Съдебен изпълнител продава марката \"Стандарт\" ", "date": "2019.12.17", "title": "\"На почти прощаване\" в. Сега става седмичник"}
{"url": "https://clubz.bg/91897-pod_igoto_i_kato_komiks", "text": "\"Под игото\" възбуди една от най-бурните фейсбук дискусии на отминаващата година, след като негова осъвременена версия беше пусната на пазара. Оказва се, че романът на Иван Вазов се появява и като комикс. При това този прочит се е случил още през 60-те години на миналия век. Рисунките в него са работа на френския творец Жак Наре и са публикувани в 135 броя на френския вестник \"Юманите\" (тогава орган на Френската комунистическа партия, там се публикува и прочутата поредица за Пиф и Еркюл.). Сега този комикс \"Под игото\" - необичайно издание с твърди корици и в лимитиран тираж от 100 екземпляра - излиза на български. За да стигнат до съвременното издание, са сканирани и преработени. Съставител и издател на комикса е арх. Орлин Неделчев. Актуализираха 6000 архаични думи в \"Под игото\" Идеята му била подхвърлена от негов съратник – любител на комиските, от Русе.  За да се подготви за рисунките за романа, французинът Наре дошъл със съпругата си в България - двамата разглеждали архитектурата, носиите, дори антропологичния типаж на героите, които Вазов описва в своя роман. И така по-късно измежду страниците на френския вестник – до илюстрациите за кучето Пиф и мистериите на Лондон, се появяват и сцени от Вазовата творба. Неделчев разказа, че начинанието му е срещнало много препятствия. Въпреки това успява да се добере до тях и днес всички рисунки на „Под игото” от септември 1969 г. до март 1970 г. са събрани на едно място.", "date": "2019.12.17", "title": "\"Под игото\" и като комикс"}
{"url": "https://clubz.bg/91895-mvr_otlichi_policaj_na_godinata_i_dr", "text": "След 7-годишния (без няколко седмици) мандат на Сотир Цацаров той си тръгна с награда - почетен знак от МВР. Днес вътрешното ведомство - под ръководството на министър Младен Маринов, главния секретар Ивайло Иванов, директора на националната полиция Христо Терзийски, зам.-министри, шефове на дирекции и мн. др. раздаде традиционните награди \"Полицай на годината\". На тържеството присъстваха още и депутати, председателят на ДАНС Димитър Георгиев, бивши министри на вътрешните работи и главни секретари на МВР, полицейски аташета. Това е впечатляващото 26-о издание на призовете, а съорганизатор е фондация \"Доверие и закрила\". Награда връчиха също така Цацаров и приемникът му Иван Гешев, който утре ще встъпи като нов главен прокурор.  стана младши инспектор Бисер Чаушев - водач на служебно куче в Мобилна гранична полицейска група от ГПУ - Момчилград. Призът е за  ...След което някои се порадваха на кучето.   Призовете на снимките по-горе: колекивната награда \"Полицай на годината\" отива при сектор \"Измами\" на ГДНП. Първо място при колективите е за \"контратерористите\" към ГДБОП, а второ при индивидуалните награди - за инсп. Галина Великова. След Гешев: ДНСК провери 103 имота на \"ало-измамници\", ще бута 37 Общо бяха раздадени четири индивидуални и четири колективни награди, както и две поощрителни и две - за граждански принос. Част от отличените получиха и награди от прокуратурата.     Награди за граждански принос взеха Дамян Колев (на снимката горе) и Петър Бонев. Първият е охранител на общежитие в Димитровград, който реагира адекватно и професионално, като спомага за евакуирането на 22 живущи в зданието, обхванато от пламъци. Петър Бонев от Стара Загора пък на 24 ноември рискува живота си и спаси момиче във влака от Пловдив за Варна. ", "date": "2019.12.17", "title": "МВР отличи \"Полицай на годината\" и др."}
{"url": "https://clubz.bg/91891-dyrjavata_v_cugcvang_ili_zashto_nqma_da_se_vryshtat_pari_ot_kyshti_za_tyshti", "text": "Скандалът с къщите за гости буквално взриви общественото пространство и властта бе принудена да свърши нещо, за да удовлетвори обществените очаквания. Сред получилите пари със сигурност има такива, които не развиват селски туризъм с тях, има и такива, които реално правят бизнес. Но не съществува правен способ двете групи да бъдат идентифицирани и едната да бъде наказана. По-просто казано - пари няма да се връщат. И причината е една – няма правно основание за това. Когато една тема придобие такова огромно обществено внимание, тя винаги трябва да бъде разглеждана на две плоскости – политическа и експертна.  От политическо гледище нещата са ясни – широката общественост иска най-малко да бъдат връщани пари за къщите за гости, а ако може собствениците им да лежат поне по 20-30 години в затвора – още по-добре. Не по-лоша се струва и идеята на широката публика \"къщите за тъщи\" заедно със собствениците им вътре да бъдат погълнати от пожар. При тези нива на обществено недоволство властта се чудеше и маеше каква простотия да сътвори, за да отговори на широката публика с равна по сила на очакванията реакция. И сътвори огромна простотия. Защо няма да се връщат пари? Защото няма правно основание за това. Нека разгърнем казуса от самото начало от всички му страни:  Когато даден кандидат заявява желание да получи финансиране за конкретен обект (къща), то той изготвя своите документи съобразно наредба на Държавен фонд \"Земеделие\", която определя условията и реда за получаване на безвъзмездна финансова помощ. Част от всички тези документи е така нареченият бизнес план, на базата на който се получава финансирането. Важно е да подчертаем, че той е за период от 10 години и е прогнозен. Измежду огромния набор от документи никъде не съществува ред/клауза или др., които да определят реда за връщане на европари, при условие че бизнес планът не се спазва. Във всички договори за финансиране на къщи за гости не съществува клауза, която да урежда реда за връщане на пари, при условие че не изпълняваш прогнозния 10-годишен бизнес план. Управляващите знаят прекрасно всичко описано по-горе. Знаят, че Държавен фонд \"Земеделие\" е изготвил наредба, по силата на която няма правно основание да се връщат пари. Знаят, че в сключените договори за получаване на безвъзмездна помощ няма правно основание да се връщат пари. Но трябваше да сторят нещо. Това \"нещо\" бяха изменения в Закона за подпомагане на земеделските производители, които предвиждат санкции за получателите на европари за къщи за гости. Да, такива санкции трябва да има, защото безнаказаността е това, което разяжда обществото ни. Но къде са гигантските гафове? Очевидно е, че са приети норми с обратно действие. Т.е. въвежда се санкция, която не е била известна към датата на кандидатстването на бенефициентите, подписването на договора за безвъзмездна помощ и фактическото изпълнение на договора. Т.е. новите изменения в закона, които целят да се удовлетвори общественото очакване за справедливост, предвиждат бенефициентите да бъдат наказани за нещо, за което те не са знаели, че ще търпят санкция. Това чудо на чудесата, което са сътворили нормотворците ни, може да бъде приравнено към юридическа неграмотност и непознаване на общите правила на правото, а именно:  Като елемент от предвидимостта на правния ред и гаранция за правна сигурност общо правило е, че правните норми действат занапред. Адресатите на новоприетите норми следва да преразгледат поведението си на база моделите на поведение, които правните норми установяват. В условията на въвеждане на норми със санкционен характер с обратна сила то това е невъзможно.  Нещо повече – приетите изменения противоречат на чл. 14, ал. 3 от Закона за нормативните актове, който еднозначно и недвусмислено обективира гореизложеното: \"Не може да се дава обратна сила на разпоредби, които предвиждат санкции, освен ако те са по-леки от отменените.\" Законодателни промени с обратно действие във вреда на дееца спрямо приключили юридически факти е атентат срещу здравия разум. Те уронват правната сигурност в държавата. Нещата са прости. Получателите на европари е трябвало да знаят какви санкции ги грозят още на етап кандидатстване или най-късно при подписване на договора. Всички други изисквания към кандидатите, въведени днес за изпълнение преди 5 години, са отвъд житейските реалности и възможности.  Защото широката публика иска наказание \"тук и сега\", властта е решила да санкционира получателите на европари за тригодишно неизпълнение на прогнозния десетгодишен бизнес план.  Т.е. бенефициентите, чрез своя бизнес план са казали на Държавен фонд \"Земеделие\" какви очаквания за приходи имат за период от 10 години. На третата година, в условие на неизпълнение на прогнозен бизнес план, властта решава да наложи финансови корекции до сто процента. А ако бенефициентите в хода на времето успеят да изпълнят бизнес плановете си? Ако за период от десет години успеят да надскочат очакваните приходи? А ако днес тези, които изпълняват за три години бизнес плана си, не успеят да го изпълнят за десет? Кой е по-крив и прав? Няма отговор от управляващите. Няма, защото най-дълбоко в нормативната база за получаване на тези пари е закодирано средства да не се връщат дори и при неизпълнение на бизнес плана.  За да \"удовлетвори\" общественото недоволство, освен че законодателят прие промените, описани в гаф 1 и гаф 2, той реши и да пристъпи към издаване на актове за установяване на публично държавно вземане по реда на Данъчно-осигурителния процесуален кодекс. Това се случва, като се открие производство за издаване на актове за установяване на публично държавно вземане. Преди издаването на самите актове (процедурата дава тази възможност) бенефициентите наведоха редица аргументи, част от които изложени в настоящата статия, за да охранят тесния си интерес. След огромния брой отговори на бенефициентите, които основно стъпват на факта, че е незаконосъобразно обратното действие на правни норми със санкционен характер, Държавен фонд \"Земеделие\" е в цугцванг. Ако издаде актовете, то твърде вероятно ще изгуби делата в съда. Ако не издаде актовете, ще трябва да обяснява на хората, че няма как да бъдат санкционирани хората с \"къщи за тъщи\", тъй като държавата не си е свършила работата преди 5 години.  Видимо от изнесените публични данни, голяма част от получилите финансиране са се обогатили без намерение да развиват селски туризъм. Със сигурност има и друга група бенефициенти, които развиват къщите си за гости в духа на хотелиерството. Но реалността днес е, че се намираме в условие на невъзможност да разграничим едните от другите. Като изключим ангажирането на наказателна отговорност за оказване на натиск от близки до властта хора за одобрение на конкретни проекти, която настоящата статия не разглежда, практически не се вижда възможност да бъдат връщани пари от собствениците на „къщи за тъщи“. Поради една проста причина – няма правно основание за това, но това управляващите са знаели от самото начало. ---", "date": "2019.12.17", "title": "Държавата в цугцванг - или защо няма да се връщат пари от \"къщи за тъщи\""}
{"url": "https://clubz.bg/91876-how_dare_you_afrika", "text": "Както се очакваше, срещата на ООН за климата в Мадрид завърши без абсолютно никакъв напредък. Това не попречи на ЕС еднолично да поеме по Зелен нов курс, който да изведе Стария континент до климатична неутралност към 2050 г., което практически означава отказ от въглищата след 2030 г. Посланията от върха на ЕС създават впечатление, че това е просто въпрос на желание (и малко пари) и едва ли не от утре целият останал свят също може спокойно да се откаже от въглищата, стига да има „политическа воля за промяна“. Да, ама не! Всъщност огромна част от света все още живее в средата на своята класическа, захранвана от въглища, Индустриална революция – в Китай вече й се вижда краят, но в Индия и Югоизточна Азия потреблението на енергия тепърва ще расте с много бързи темпове. Следващият голям скок в индустриализацията обаче ще се случи в Африка, а малко хора си дават сметка за мащаба му!  Потреблението и достъпът до изобилна, надеждна и евтина енергия са в основата на икономическата мощ и високия стандарт на живот в най-развитите страни в света. Корелацията е доста добра. Няма как да не забележим положението на Африка на горната графика – почти всички страни на континента са разположени в долния ляв ъгъл. Половината от всички 1.2 милиарда души без електричество в света живеят в Африка. Съвсем логично Африка желае и ще расте и по двата показателя. Това ще има огромно въздействие както върху световното потребление на енергия, така и върху въглеродните емисии. Африка е огромна. Поради проекциите на географските карти, които увеличават размерите с отдалечаването от екватора и Гринуичкия меридиан, малко хора си дават сметка за размерите й. , ако ги наложим на нейната територия. Африка има 1.25 милиарда души население и е единственият континент, където все още има бърз ръст –  . Едновременно с това средното потребление на първична енергия в Африка* е само 15 GJ/човек, като се наблюдават гигантски различия – на почти целия континент потреблението е около 5-6 GJ/човек, но в отделни страни като Алжир и Мароко е доста по-високо, а в Южна Африка достига 90 GJ/човек. Само за сравнение: 5 GJ/човек е около средното за света отпреди Индустриалната революция в края на XVIII век. Африка се стреми към бързо достигане на висок стандарт на живот – електричество за всеки, хладилници, климатици, автомобили, пътувания и т.н., който е възможен само ако потребява много повече енергия. Колко повече ли? Ако си представим, че Африка желае през 2050 г. да достигне стандарта на живот на Развития свят от днес (при размер = 4 х Австралия; почти целогодишна нужда от охлаждане и ресурсно базирана, енергийно интензивна икономика), то можем основателно да предположим, че ще трябва да догони средното потребление на първична енергия на най-подобната във всички отношения Австралия, тоест 245 GJ/човек. Това е увеличение от 16 пъти в сравнение със средното за континента, и 40-50 пъти за над 90% от страните и населението там! Историята не е виждала толкова мащабен скок на потреблението, но все пак има някои сравними примери – Англия през XIX век, САЩ – в края на XIX и началото на XX век, после Германия, СССР, Япония, а най-скорошните са Китай и Индия. Между 2000 и 2018 г. Китай регистрира скок на потреблението на първична енергия от 30 до 90 GJ/човек, Индия – от 12.5 до 25 GJ/човек, като и в двете страни ръстът продължава и няма скоро да спре. . Това е исторически факт, а не мнение. Африка вече тръгва по този утъпкан път.  , най-голямата икономика на континента, отдавна се захранва основно от въглища – неслучайно тя е на нивото на Китай като средно енергийно потребление.  , най-бързо растящата икономика, започва вече активно да добива,   разчита на въглищата даже и за износ, съвсем наскоро   започна добив от най-голямото все още недокоснато находище в света със запаси от 200 милиарда тона. Това са само няколко примера – кой знае колко много още има. Всичко това се случва въпреки отказа на pазвития свят да финансира такива проекти – МВФ, Световната банка, ЕИБ и най-големите страни донори упорито промотират ВЕИ. Една индустриална революция обаче се нуждае от ужасно много надеждна и евтина енергия, която само въглищата са в състояние да осигурят. Другите енергоизточници и особено ВЕИ също имат своя дял, но той бледнее на фона на евтиното електричество от въглища. Освен това малкото страни със значим добив на нефт и газ на континента преди всичко биха ги изнасяли, за да пълнят плитките си бюджети.  , и в по-малка степен арабските страни, Япония и Бразилия запълват вакуума – буквално превземат и изкупуват Африка без абсолютно никакви задръжки. Климатичната фиксация на Западния свят оставя цял континент в ръцете на режими и компании, които няма да мислят много за права и свободи. А децата на Африка просто искат да живеят точно толкова добре, колкото Грета. Тяхната вина е, че мечтаят за светлина, телевизор, компютър, хладилник, пътувания, а не да ровят с голи ръце в адските условия на кобалтовите мини… *Всички цитирани данни за потребление на първична енергия са от  . Текстът е от  . Клуб Z го препубликува с разрешение на редакционния им екип.", "date": "2019.12.17", "title": "How dare you, Африка!?"}
{"url": "https://clubz.bg/91881-populqrnostta_na_trymp_dostigna_rekordno_ravnishte", "text": "Популярността на президента на САЩ достигна рекордни равнище дни преди почти сигурното му изправяне пред процедура по импийчмънт, показва допитване на университета Куинипиак, цитирано от Франс прес. Какво предстои по процедурата за импийчмънт на Тръмп? Въпреки този нов персонален рекорд се очаква след дни Камарата на представителите да гласува за импийчмънт, за трети път в историята на САЩ. Освен това популярността на сегашния президент е по-ниска от тази на повечето му предшественици по същото време в техните мандати. На 23 октомври, преди началото на публичните изслушвания за импийчмънт популярността на Тръмп беше едва 38 на сто, припомня университетът. На 10 декември той се ползваше с подкрепата на 41 на сто от американците. Доналд Тръмп: Импийчмънтът повиши моя рейтинг 92 на сто от поддръжниците на Републиканската партия одобряват действията на президента. Само 4 на сто от демократите се придържат към аналогично мнение. Доналд Тръмп: Импийчмънтът повиши моя рейтинг", "date": "2019.12.17", "title": "Популярността на Тръмп достигна рекордно равнище"}
{"url": "https://clubz.bg/91866-sasht_arena_na_bitkata_za_faktite", "text": "Има ли една републиканска и една демократическа истина? Във Вашингтон политическите различия отиват далеч отвъд мненията и има полемики дори за самото представяне на фактите. Понякога заради най-основните факти. Тръмп \"убива\" наред медии и опоненти от \"Църквата на фалшивите новини\" в \"забавен\" клип Насред страстите, породени от процедурата за импийчмънт срещу президента Доналд Тръмп, се появяват отново понятия като и . Понякога е трудно да се разбере къде е истината. Днес обаче , които са доказани, като реалността на климатичните промени или документираната намеса на Русия в президентските избори, спечелени от Тръмп през 2016 г., казва той. Президентът републиканец, който критикува редовно \"дезинформацията\" на големите медии, беше един от първите разпространители на една конспиративна теория, твърдяща, че Барак Обама е роден в Кения и че следователно избирането му за президент е било незаконно. \"Гардиън\": Тръмп и Обама си разменят удари предизборно Келиан Конуей, близка съветничка на президента, въведе понятието  след полемиката за броя на зрителите на церемонията по встъпването в длъжност на 45-ия американски президент през 2017 г. От идването си на власт Тръмп е направил 13 435  , според статистика на  на в. \"Вашингтон пост\". По украинската афера Тръмп настоява, че телефонният разговор, който е провел с украинския си колега Володимир Зеленски, е бил \"отличен\". Американецът просто поискал от украинеца да му направи \"услугата\" да разследва корупцията в Украйна. Според демократите се е случило точно обратното. Президентът е извършил злоупотреба с власт, която заслужава обвинение в Конгреса, като е поискал от Киев да разследва Джо Байдън - своя потенциален противник на президентските избори през 2020 г. Тръмп, Байдън-син и Украйна Белият дом публикува стенограмата от телефонния разговор, но   заяви Дейвид Баркър, преподавател по държавни дела в Американския университет във Вашингтон. За конгресмена републиканец Дъг Колинс процедурата за отстраняване на президента се свежда до поредица  Дейвид Баркър подчертава  които разделят днес републиканците и демократите. Подобно на политиката, медиите навигират в една все по-поляризирана среда - от много консервативната Фокс нюз до настроената твърдо против Тръмп Си Ен Ен. Според изследване на изследователския център \"Пю\" републиканците се съмняват много повече в искреността на медиите, отколкото демократите. Републиканци провалят изслушване срещу Тръмп в стил “Волен Сидеров” Сред републиканските привърженици на Доналд Тръмп 40 процента имат лошо мнение за журналистите, а при демократите този дял е само 5 процента. Традиционните медии, които изпълняват ролята на  , вече са заплашени от социалните мрежи, според Ричард Хейсън от Калифорнийския университет \"Ървайн\". Хейсън се опасява, че нарастващата пропаст между тези   ще доведе до неспособност да се приемат и най-простите факти. Като, например, резултатите от изборите през ноември 2020 г. в случай на поражение на Доналд Тръмп. АФП/БТА \"Гардиън\": Тръмп и Обама си разменят удари предизборно Тръмп, Байдън-син и Украйна Републиканци провалят изслушване срещу Тръмп в стил “Волен Сидеров”", "date": "2019.12.17", "title": "САЩ - арена на битката за \"фактите\""}
{"url": "https://clubz.bg/91885-pomnite_li_78_godishnata_baba_v_banda_za_narkotici_e_osydiha_q", "text": "Най-възрастната обвиняема за член на организирана престъпна група за наркоразпространение у нас получи присъда. 78-годишната жена от \"Люлин\" и внукът й са признати за виновни на първа инстанция, а друга двама от бандата се споразумяха с прокуратурата. Това става ясно от съобщение на държавното обвинение. Обвиниха  баба и дядо - слушали твърде силно \"Айрън Мейдън\" Участниците бяха задържани на 1 ноември 2018 г. при операция на ГДБОП и Специализираната прокуратура. У всеки от тях бяха намерени и иззети различни количества наркотици. Малко преди разследващите да влязат в жилището на възрастната жена,  Специализираният наказателен съд налага условна присъда от 1 година лишаване от свобода с тригодишен изпитателен срок на 78-годишната жена, допълват от спецпрокуратурата днес. Четири години лишаване от свобода постанови съдът пък за внука й Мартин, който бе обвинен като ръководител на групата. Той вече е приведен в Софийския затвор, след като съдът не измени мярката му за неотклонение „задържане под стража“. Ако присъдата му бъде потвърдена от горните съдебни инстанции, той ще трябва да остане зад решетките общо 6 години, защото има и 2-годишна предходна условна присъда за разпространение на наркотици. Според обвинението на прокуратурата, когато внукът отсъствал, баба Цветанка Чавкарска разпределяла на дози кокаин и марихуана в дома им, приемала и клиенти. Синът й обаче твърдеше пред Нова тв, че , имайки предвид ганджата. Ето и още от съобщението на прокуратурата:", "date": "2019.12.17", "title": "Помните ли 78-годишната баба в банда за наркотици? Е, осъдиха я"}
{"url": "https://clubz.bg/91893-pakistan_osydi_zadochno_na_smyrt_svoj_bivsh_prezident", "text": "Бившият президент на Пакистан генерал Первез Мушараф, който живее в изгнание в Дубай, беше осъден на смърт задочно днес по обвинение в \"държавна измяна\", съобщи общественото радио, цитирано от Франс прес. Това е прецедент за държава, където службата в армията беше щит срещу наказателно преследване. Присъдата срещу тази централна фигура в новата история на Пакистан се отнася до \"решението, което той взе на 3 ноември 2007 г.\" за налагане на извънредно положение , е казал пред АФП адвокатът на Мушараф Ахтар Шах. Бившият президент \"не е направил нищо лошо\", е казал Шах. Висш пакистански магистрат е потвърдил присъдата и обвинението пред АФП. За да въведе военния режим, Мушараф се позова на защитата на националното единство срещу ислямисткия тероризъм . Той беше в схватка и с Върховния съд, който трябваше да се произнесе по законността на неговото преизбиране месец по-рано, за да суспендира конституцията. \"Тероризмът и екстремизмът са в своя апогей\", се аргументира тогава генералът, който също на времето атакува \"съдебната войнственост\". Тази много непопулярна мярка, отменена през декември 2007 г., в крайна сметка доведе до падането му от власт по-малко от година по-късно. През 2008 година той подаде оставка, за да избегне импийчмънт. Талат Масуд, пенсиониран генерал и анализатор по сигурността, нарече \"извънреден\" факта, че правосъдието осъди бивш държавен глава и военачалник постове, които се смятат за всемогъщи в Пакистан, управляван от армията почти половината от 72-годишното си съществуване. Сега на 76 г., Мушараф дойде на власт при безкръвен преврат през октомври 1999 г., след което се обяви за президент през юни 2001 г., преди да спечели спорен референдум през април 2002 г. Той остава начело на Пакистан до 2008 г. При управлението на Мушараф, известен със своята откровеност, почитател на Наполеон Бонапарт и любител на пурите, Пакистан преживя ускорен икономически растеж, развитие на средната класа, либерализация на медиите, армията играеше ролята на сдържаща сила спрямо регионалния съперник Индия. Противниците му обаче критикуват \"диктаторското\" му управление, \"незаконното\" уволнение на съдиите от Върховния съд, които му се противопоставиха, налагането на извънредното положение и кървавата разправа с тежко въоръжени ислямисти, барикадирали се в Червената джамия в Исламабад през лятото на 2007 г. През август 2008 г., в залеза на своята популярност и на фона на нарастващ натиск от опозицията и правосъдната система, националистът Мушараф подаде оставка, за да се оттегли в луксозно доброволно изгнание между Лондон и Дубай. Връщайки се в Пакистан през март 2013 г. за участие в изборите, политическите му амбиции бяха разбити от множество съдебни производства. Той напусна страната пак през март 2016 г. за лечение в Дубай, като обеща да се върне след това и да се изправи пред своите съдии. Не изпълни това обещание. През август 2017 г. пакистанското правосъдие го обяви за \"беглец\" в процеса за убийството на Беназир Бхуто, която тогава беше негова политическа съперница. Той също така разпореди конфискацията на имуществото на бившия военен водач, който бе обвинен през 2013 г. по това дело и сега е единственият заподозрян. Бхуто, два пъти избрана за министър-председателка на Пакистан и първата съвременна жена, управлявала мюсюлманска страна, загина при самоубийствен атентат в Равалпинди на 27 декември 2007 г. \n\t ", "date": "2019.12.17", "title": "Пакистан осъди задочно на смърт свой бивш президент"}
{"url": "https://clubz.bg/91892-na_stadion_yunak_pak_otvori_ledena_pyrzalka_snimki", "text": "На стадион \"Юнак\", който много столичани помнят от детството си като едно от най-добрите зимни спортни съоръжения в столицата, бе открита ледена пързалка. Тя е наследник на легендарната пързалка \"Дружба\", която не беше отваряла врати от близо 30 години.  Интересът към кънките на открито е значително по-голям в сравнение с миналата година по същото време, отчитат домакините на пързалката. През настоящия сезон площта на пързалката в центъра на София е увеличена двойно до внушителните 1200 кв. м, което създава много по-голям комфорт за спортуващите.  За предстоящите празници пързалката ще работи без почивен ден със специално коледно настроение и дневни DJ партита.  Ледената пързалка работи всеки ден от 10:00 до 21:30 часа и ще бъде отворена до края на зимния сезон. Тя е безплатна за деца до 3 години. Входът е свободен и за деца до 13-годишна възраст от понеделник до петък в часовете от 10:00 до 11:30 и от 16:00 до 17:30. Така ще бъде и по време на зимната ваканция. Закупени са 300 броя нови кънки, а за начинаещите са осигурени инструктори и помощни пособия.  Ледената пързалка \"Юнак\" се намира до метростанция \"Стадион \"Васил Левски\".", "date": "2019.12.17", "title": "На стадион \"Юнак\" пак отвори ледена пързалка (СНИМКИ)"}
{"url": "https://clubz.bg/91883-fifa_sydi_blater_i_platini_za_2_miliona_franka", "text": "ФИФА заведе съдебни искове в Швейцария в опит да възстанови прословутите 2 милиона франка, платени през 2011 г. от бившия президент на централата Сеп Блатер на бившия президент на УЕФА Мишел Платини като хонорар. Французинът беше осъден за тези пари и принуден да напусне поста си в Европейската футболна централа. Наказанието му да е без право да заема висши позиции във футбола изтече наскоро. Платини беше и вицепрезидент на ФИФА. Според централата хонорарът е определен като „незаконно плащане“, цитирайки решението на Швейцарския върховен съд. Сеп Блатер отива на Световното. Поканен е от Путин ФИФА обеща, че ако парите бъдат възстановени, въпросните средства и лихвите, начислени през последните осем години, ще бъдат изцяло разпределени за развитието на футбола, където \"първоначално е трябвало да бъдат инвестирани\". Блатер беше президент на ФИФА между 1998-2015 г. Той и в момента той изтърпява наказание извън спорта до 2022 г.  До момента Сеп Блатер и Мишел Платини не са коментирали решението на ФИФА да ги съди.", "date": "2019.12.17", "title": "ФИФА съди Блатер и Платини за 2 милиона франка"}
{"url": "https://clubz.bg/91886-moje_li_shotlandiq_da_stane_sledvashtata_katalunq", "text": "Броени дни след британските парламентарни избори, на които Консервативната партия на премиера Борис Джонсън спечели абсолютно мнозинство в парламента, на север назрява проблем. В Шотландия изборите бяха спечелени от Шотландската национална партия, левоцентристка политическа сила, която не иска да има нищо общо с повечето политики на консерваторите и най-малко с \"Брекзит\", пише журналистът Ишан Тарур за в. \"Вашингтон пост\". \"Шотландия не бива да бъде връзвана с Борис Джонсън\" Въпреки призивите на Джонсън за единство в Обединеното кралство лидерката на шотландските националисти Никола Стърджън заяви още веднъж, че партията й иска нов референдум за независимостта на Шотландия. Позицията на Джонсън е, че няма да допусне подобен референдум. Налице са всички предпоставки за конституционно противопоставяне. Правят се паралели между Шотландия и испанската автономна област Каталуня, чиито регионални власти през 2017 г. организираха референдум за независимост, обявен от Мадрид за незаконен, изтъква Тарур. Каталунските сепаратисти в продължение на години твърдят, че искат от Мадрид това, което Шотландия получи от Уестминстър през 2014 г.: правото да произведат законен референдум. Никола Стърджън не желае да предприема действия, които могат да доведат до сцени, подобни на хаоса в Каталуня от 2017 г., но е убедена, че Шотландия има право на нов референдум, обобщава Ишан Тарур. Ключово в искането за нов референдум е фактът, че множество шотландци тогава гласуваха за оставане в Обединеното кралство, защото иначе излизаха и от ЕС.", "date": "2019.12.17", "title": "Може ли Шотландия да стане следващата Каталуня"}
{"url": "https://clubz.bg/91887-ninova_kym_sestrite_vlqzohte_s_iskane_za_reforma_izlqzohte_s_reshenie_za_proverki", "text": "С тези думи лидерът на БСП Корнелия Нинова се обръща към медицинските сестри, които вчера се срещнаха с премиера Бойко Борисов и ресорните министри. Това се случи ден, след като обявиха пореден протест - този път с палатков лагер пред сградата на Министерския съвет. Исканията им са същите - достойно заплащане, каквото отдавна им се обещава и по-добри условия на труд. След срещата с премиера стана ясно, че в болниците започват проверки за злоупотреби с публични средства. Конкретика по въпроса с възнагражденията обаче не се чу. Медсестри се оплакаха на Борисов, че в болниците много се краде Според Нинова обаче на сестрите е било обещано \"още от същото\".  Медицински сестри пренощуваха пред кабинета, чакат среща с Борисов (СНИМКИ) Междувременно една от лидерките на протеста Мая Илиева коментира днес пред агенция \"Фокус\", че ако срещата с Борисов се окаже \"другарска вечеринка, протестите на медицинските сестри ще продължат\".   Медицински сестри пренощуваха пред кабинета, чакат среща с Борисов (СНИМКИ)", "date": "2019.12.17", "title": "Нинова към сестрите: Влязохте с искане за реформа, излязохте с решение за проверки"}
{"url": "https://clubz.bg/91882-zlaten_lyv_2019_statuetkata_vze_muzikalnata_kniga_nepoznatoto_dete", "text": "Издателският проект   на издателство \"Ентусиаст\" и Фондация \"Културни перспективи\" е носителят на голямата награда \"Златен лъв\" за 2019 г. Статуетката бе присъдена от експертното жури на организираните от Асоциация \"Българска книга\" литературни награди. То е в състав проф. Кирил Гогов, проф. Андреана Ефтимова, проф. Милена Кирова, Федя Филкова и Веселина Райжекова. Отличието се присъжда за книга или поредица от книги с оригинален замисъл или с приносен характер за българската култура, които се отличават с висока стойност на текста като съдържание и стил, принос към образованието и науката, добър превод, оригинален дизайн, илюстрации и добро полиграфическо изпълнение, съобщиха от АКБ.  \"Непознатото дете\" е музикална илюстрована книга, част от поредица \"Музика в книга\", а произведението на Е.Т. А. Хофман излиза за първи път на български език. Изданието, получило тазгодишната статуетка \"Златен лъв\",  синтезира няколко вида изкуство – литература, художествен превод, музика, изобразително изкуство, актьорско майсторство, с много добро полиграфическо изпълнение. В началото на декември бе и премиерата на едноименния спектакъл за деца на режисьора Диана Добрева в Столичния куклен театър.  Експертното жури на АКБ връчи грамоти на изданията  на издателство „Библиотека България“ - за оригинален дизайнерски проект и въвеждане в съвременна употреба на непубликуван в цялост архивен материал;   от Пиер дьо Ронсар на издателство „Колибри” за комбинацията от превод, дизайн, типография и полиграфическо изпълнение;   от Иван Илчев на издателство „Колибри” за оригинален авторски принос към популярното представяне на българската история;   (джобното тефтерче) на Васил Левски“ на издателство „Изток-Запад”, съобщиха още от Асоциацията. Журналистическото жури на АКБ за тази година връчи плакета „Златен лъв” за издателски проект с обществена значимост и с широк медиен интерес на издателство „Егмонт” за юбилейните издания на   с художник Любен Зидаров - за майсторския и нетривиален подход към оформлението. В същата категория с грамоти бяха удостоени издателство „Книгомания” за поредицата  и книгата „Идеи без граници, 30 интервюта със световни артисти” от Даниел Ненчев; издателство „ICU”за сборника   за пресъздаване на атмосферата на 90-те години на миналия век чрез истории на съвременници; издателство „Изток-Запад” за представянето на съвременния български литературовед проф. Никола Георгиев с тритомника, завършен с   през тази година. Журналистическото жури този път имаше и Антинаграда - \"удостоено\" с нея е издателство „Византия” за „Под игото на съвременен български език” - за профанирането на българската литературна класика, съобщиха още от АКБ.", "date": "2019.12.17", "title": "\"Златен лъв\" 2019 - статуетката взе музикалната книга \"Непознатото дете\""}
{"url": "https://clubz.bg/91884-rejimyt_v_pernik_samo_8_chasa_voda_v_denonoshtieto", "text": "Режимът в Перник се затяга за пореден път - сега местното ВиК иска само 8 часа вода в денонощието, предаде Нова ТВ. Първоначално имаше планове дори само за 6 часа режим. Още по-строг режим в Перник - по 6 часа вода веднъж на денонощие Досега последната версия на режима, започнал миналия месец, беше 2 пъти по 5 часа. Вместо това от днес хората ще имат вода само от 14 до 22 ч. Така се избягвали и аварии, защото водата се пуска само веднъж. Очаква се режимът да продължи до април. Той бе обявен още от миналия месец за цялата Пернишка област и засяга над 300 хил. души. Обяснението на кмета е некомпетентно управление на ВиК-Перник. МОСВ: При режим е била отклонявана вода от яз. Студена за Радомир Реално местният язовир \"Студена\" не може да издържи нуждите на хората в района. Спецпрокуратурата започна проверка за причините. МОСВ: При режим е била отклонявана вода от яз. Студена за Радомир", "date": "2019.12.17", "title": "Режимът в Перник - само 8 часа вода в денонощието"}
{"url": "https://clubz.bg/91888-fizika_na_tygata_v_kratkiq_spisyk_za_oskar", "text": "„Физика на тъгата“, новият филм на Теодор Ушев по едноименния роман на Георги Господинов, е в краткия списък за 92-рите награди „Оскар“. Американската филмова академия обяви кратките списъци в някои от категориите – документален филм, късометражен документален филм, чуждестранен филм, грим, саундтрак, оригинална песен, късометражен анимационен филм, игрален късометражен филм и визуални ефекти. Тео Ушев: Политическият спектакъл е на плейбек. Тези на сцената само си отварят устата От 92 предложения в предварителната селекция за „късометражна анимация“ „Физика на тъгата“ бе избран от журито сред десетте филма, които продължават напред към битката за номинациите. Ето всички филми, които ще спорят за номинация заедно с творбата на Теодор Ушев: Българското предложение за „Оскар“ в категорията „чуждестраен филм“ – „Ага“ на Милко Лазаров – не попада в краткия списък. Но там влиза заглавие от Северна Македония – документалният   на режисьорите Taмара Котевска и Любомир Стефанов. Филмът за последната жена пчеларка в Европа е в краткия списък и за документален филм. Теодор Ушев с възможност отново да се бори за \"Оскар\" Номинациите за „Оскар“ ще бъдат обявени на 13 януари, а наградите – на 9 февруари 2020 г. Теодор Ушев с възможност отново да се бори за \"Оскар\"", "date": "2019.12.17", "title": "\"Физика на тъгата\" в краткия списък за \"Оскар\""}
{"url": "https://clubz.bg/91890-jenite_shte_stanat_ravni_na_myjete_sled_99_godini", "text": "Неравноправието между половете, измерено по показателите влияние, здравеопазване и образование, е намаляло през настоящата година – но за да отпадне напълно, ще бъде нужен още един век, сочи изследване на нестопанската организация „Световен икономически форум“. Базираната в Швейцария организация всяка година измерва как светът се бори с неравноправието между половете. И според прочуването им за 2019 г. все повече жени застават начело на държави по света, но същевременно разделението се е увеличило по показателя заплащане. 99,5 години ще отнемат на света, за да се изравнят жените с мъжете, въпреки че все повече дами заемат важни постове – например в Европейската централна банка, Световната банка, а три от държавите основни играчи на геополитическата карта са управлявани от жени – Финландия се ръководи от новоизбраната Санна Марин (34), 39-годишната Джасинда Ардърд е премиер на Нова Зеландия, а Ангела Меркел е първата жена канцлер на Германия, пост, който заема от 2005 г. Творба на жена за първи път във Виенската опера, жени и в ключовите роли  Промяната е най-бавна в политиката – едва 21% от министерските постове в света са поверени на жени. Надеждите са, че трите жени министър-председатели, дадени за пример, ще послужат като пример за останалите държави по света. Разликата в заплащането продължава да се увеличава, което се дължи отчасти на това, че жените са слабо представени в най-развиващите се сектори – програмиране и изкуствен интелект. Със сегашните темпове пропастта между половете там ще се стопи след 257 години. Заради евентуална бременност в бъдеще, работодателите биха заменили първо жените си служителки, ако се появи машина, която умее да върши тяхната работа. И все пак тенденцията е положителна – през 2018-а проучването сочи, че 108 години ще бъдат нужни за достигане на равноправие. В класацията от 2019 г. начело е Исландия, а в дъното се нареждат Пакистан, Ирак и Йемен. Най-младата министър-председателка в света е израснала в еднополов брак Най-младата министър-председателка в света е израснала в еднополов брак", "date": "2019.12.17", "title": "Жените ще станат равни на мъжете след... 99 години"}
{"url": "https://clubz.bg/91880-ek_gotova_da_zadejstva_vremenni_merki_sreshtu_polsha", "text": "Ситуацията с върховенството на закона в Полша и Унгария се влошава. Съветът на ЕС трябва да бъде по-твърд към Будапеща. А Еврокомисията може би е добре да предприеме някои временни мерки срещу Варшава. Тези мнения се чуха снощи в Европарламента в Страсбург, на заседание на Комисията по граждански права, свободи и вътрешни работи. А еврокомисарят по пръвосъдието Дидие Рейндерс заяви, че Комисията е готова да задейства исканите мерки. Полски депутати говориха като защитници и на двете страни. И дори се възмутиха, че член 7 се прилага към тях, а не към Малта, където се убиват журналисти, нито към Франция, където се отрича правото на хората да протестират. Парламентарната комисия проведе дебат за случващото се в Полша и Унгария със Съвета на ЕС в лицето на финландското председателство и Еврокомисията, представлявана от комисаря по правосъдието Дидие Рейндерс. Повечето от изказалите се евродепутати се обединиха около идеята за механизъм, който да контролира върховенството на закона във всички страни членки на ЕС, а не поотделно. Този контрол ще бъде обективен и ще отпаднат обвиненията в субективност чрез разделяне на държавите, заяви малтийската представителка Роберта Мецола от Европейската народна партия (ЕНП). Унгария разгневи Съвета на ЕС с туит за Сорос Правителството в Будапеща вече започна да атакува и културното измерене, алармира френската „зелена“ депутатка Гуендолин Делбос-Корфийлд. Тя е и докладчикът за Унгария в новия Европарламент. Делбос-Корфийлд имаше предвид решението властите да подчинят и театнрите. Това според нея е прекрачването на една притеснителна граница. Трябва да има ясен механизъм и той не е в съществуващото сега правило за единодушно гласуване, смята румънката Рамона Стругариу от либералната група „Обнови Европа“ (ОЕ). Докато е така,у процедурата едва ли някога ще засегне унгарския премиер Виктор Орбан. Тя описа и какво лично е наблюдавала в унгарските медии: Германският й съпартиец Сергей Лагодински пък изтъкна, че самото понятие „върховенство на закона“ в момента е твърде мъгливо и съществува само на книга. Само една унгарска депутатка се изказа срещу премиера на страната си. Това е родената в България социалистка Клара Добрев, която в момента е зам.-председател на ЕП. Тя похвали консервативните христиандемократически партии в Европа, че не се отъждествяват с политиката на ФИДЕС на Орбан. А това значи, че ще има последици за тези, които нарушават демокрацията. Процедурата срещу Унгария е лов на вещици, а истинският проблем е убийството на журналист в Малта, който социалистите искат да го няма. Такова мнение изказа унгарският евродепутат от ЕНП Балаж Хидвеги. Малта: Следствието за убийството на журналистка стигна върха на властта От началото на месеца към Партията на европейските социалисти (ПЕС) биват отправяни обвинения, че не предприема действия срещу малтийския премиер Джоузеф Мускат. Той обеща да подаде оставка след Нова година, след както излезе наяве, че висши чиновници са замесени в убийството на журналистката Дафне Каруана Галиция. Полски депутати се включиха в защитата на Унгария и Орбан. Орбан се опитва да сложи ръка и на културата Според Вишневска не друг, а евродепутатите разпространяват фалшиви новини и карат управници като Орбан да нарушават върховенството на закона: Съветът на ЕС също има вина за ставащото, защото не предприема нищо срещу Полша и Унгария, където има авторитарни режими, посочи холандката София ин ‘т Велд от ОЕ. Съветът останал глух и за молбите да бъде обсъдена ситуацията в Малта. Изказано бе и мнението, че спазването на върховенството на закона трябва да бъде обвързано и с Многогодишната финансова рамка (МФР) на Съюза за периода 2021-2027 г. Парите на ЕС не трябва да бъдат използвани за създаване и подкрепа на авторитарни режими. Това може да бъде една от „пистите“, по които ще работи Съветът, един инструмент от превантивно естество, каза финландската министърка по европейските въпроси Тюти Тупурайнен. Член 7 ще бъде един от инструментите, които при необходимост ще бъдат използвани срещу Унгария, увери еврокомисарят по правосъдието Дидие Рейндерс. Зелена светлина за активирането му даде Европарламентът през септември 2018 г. Окончателното решение обаче трябва да бъде взето от Съвета на ЕС, и то с пълно единодушие. Което поне засега е невъзможно. Ето как протестират в Полша в защита на върховенството на закона След Унгария евродепутатите преминаха към Полша. Тук обаче случаят с член 7 е по-различен. Процедурата по него е задействана по инициатива на Еврокомисията. И докато Унгария е наушител по 12 пункта, Полша е само по един – спорната реформа на съдебната система. През последния месец ситуацията в страната се е влошила, каза еврокомисарят Рейндерс. Варшавна продължава да тревожи с дисциплинарните производства срещу съдии. Той припомни последнитя решение на Съда на ЕС по повод реформата и изтъкна, че националното законодателство не може да бъде с предимство пред европейското. Германската социалдемократка Биргит Зипел предложи в процедурата по член 7 срещу Полша да бъде записано и това, че някои общини там са се обявили за зони, свободни от ЛГБТИ. – така, както някога в други държави е имало зони само за бели или без евреи. София ин‘т Велд обвини полските управници, че злоупотребяват с европейски средства, за да си купуват политическа подкрепа. И призова трудните решения да бъдат вземани от евродепутатите и Съвета на ЕС, а не от Съда в Люксмбург. Противници на процедурите по член 7 отново намесиха Малта. Консерваторката Беата Кемпа попита какво ще направят ЕК и Съветът, когато видят, че има съдии, демонстриращи заедно с опозицията, която не е успяла да спечели изборите в Полша. Според Патрик Яки в Полша днес има 750 съдии, номинирани още от тоталитарния режим. Интересното е, че не се намериха унгарски евродепутати, които да върнат жеста на поляците и да защитят властите във Варшава. За сметка на това двама полски представители от ЕНП заеха ясна позиция срещу правителството в родната си страна. Според Анджей Халицки медиите в Полша водят кампания на омраза срещу неудобните съдии. Той е убеден, че има възможност за дисциплинарни мерки срещу Варшава. Най-отчаяно бе изявлението на Магдалена Адамович. Еврокомисията е готова и отворена за задействане на временни мерки срещу Полша, ако е необходимо, каза Дидие Рейндерс. Той припомни, че Брюксел ги е предложил преди време. Те обаче не са били приети. В момента срещу Плша има 7 производства за нарушение, започнати от ЕК. Днес на пленарната си сесия Европарламентът ще дебатира върховенството на закона в Малта в светлината на последните разкрития около убийството на Дафне Каруана Галиция.  Малта: Следствието за убийството на журналистка стигна върха на властта Орбан се опитва да сложи ръка и на културата Ето как протестират в Полша в защита на върховенството на закона", "date": "2019.12.17", "title": "ЕК готова да задейства временни мерки срещу Полша"}
{"url": "https://clubz.bg/91889-kartografirame_seizmichniq_risk_do_2025_g", "text": "Агенцията по геодезия, картография и кадастър (АГКК) е сред най-важните институции в Процеса по картографиране на сеизмичния риск. Оценката и анализът на този риск са сред приоритетите на регионалното министерство до 2025 г., а АГКК  ще е сред водещите за процеса институции. Методика за анализ, оценка и картографиране на сеизмичния риск бе одобрена миналата година от ресорното министерство, проектът бе разработен от Националния институт по геофизика, геодезия и картография при БАН, а дейностите предстоят. Оценката на сеизмичния риск е процес за определяне на характера и степента на риска като се анализират: потенциалната сеизмична опасност, съществуващите условия на уязвимост (вероятност за проява), които биха могли да представляват заплаха или да причинят увреждане на хора, имущество, дейности и околната среда, както и преобладаващият и алтернативният капацитет  за справяне по отношение вероятните сценарии на риска. Чрез картографирането на сеизмичния риск територията на страната се зонира като се определят районите с различни степени на риск въз основа на пространствени аспекти и анализа и оценката на риска. АГКК според последните нововъведения в устройствения й правилник има отговорност в подпомагане на дейността на министъра по картографиране на сеизмичния риск и участва в приемането на материалите и данните, получени в хората на работата. Агенцията по геодезия и кадастър черпи опит от най-добрите в Европа Очаква се проектът да струва около 10 млн. лв. и парите да бъдат осигурени от държавния бюджет. 2025 г. е крайният срок за завършването му. Предвижда се изграждането на динамична, постоянно обновяваща се система със специализирана геопространствена информация.  Целите са заключенията от анализа и картографирането на сеизмичния риск да бъдат включени нормативни актове и документи, издавани от регионалното министерство и това на вътрешните работи. Получените норми ще могат да се ползват от всички участници в инвестиционния процес. Това е важно например за начина на строителство в различните области на страната, като то е съобразено с рискове при земетресение, важно е и за планирането на инвестиции и експлоатацията след това, при изграждането и поддържането на пътна мрежа и други големи инфраструктурни проекти. Инж. Виолета Коритарова: Всяка справка и услуга в кадастъра вече е достъпна електронно Методиката предвижда изготвяне на карти на аномалните полета с подходяща стъпка, мащаб и разделителна способност. За изходни данни ще се използва “Гравиметрична карта на България в М 1:100 000\". Ще се използват и топографските данни и карти на АГКК. Ще бъде изработен и анализ на сеизмичната уязвимост на сградния фонд, като след източниците на информация за този анализ ще е кадастърът, поддържан от ресорната агенция. Инж. Виолета Коритарова: Всяка справка и услуга в кадастъра вече е достъпна електронно", "date": "2019.12.17", "title": "Картографираме сеизмичния риск до 2025 г."}
