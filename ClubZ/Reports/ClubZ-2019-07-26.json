{"url": "https://clubz.bg/85958-es_tyrsi_obsht_kandidat_za_shef_na_mvf_kristalina_georgieva_e_v_spisyka", "text": "Правителствата в Европейския съюз работят да подберат един европейски кандидат от списък с пет имена да поеме поста на Кристин Лагард като изпълнителен директор на Международния валутен фонд, каза днес френски представител, цитиран от Ройтерс. Франция предлага промяна на правилата на МВФ заради Кристалина Георгиева Той каза, че кандидатите са холандецът Йерун Дейселблум, бивш финансов министър и председател на Еврогрупата; испанката Надя Калвиньо, министър на икономиката, настоящият председател на финансовите министри на еврозоната (т.нар. Еврогрупа) Марио Сентену от Португалия, председателят на централната банка на Финландия Оли Рен и българката Кристалина Георгиева, главен изпълнителен директор на Световната банка. Кристалина Георгиева - сред фаворитите за шеф на МВФ Франция води процеса на селекция, се казва в съобщението.  МВФ обяви днес, че започва процедурата за приемник на Кристин Лагард на поста управляващ директор, предаде БТА. Тя подаде оставка, след като бе номинирана за президент на Европейската централна банка.  \n\tСъветът възнамерява да завърши процедурата до 4 октомври 2019 година, допълва МВФ.  \n\tКандидатите трябва да обявят кандидатурите си между 29 юли и 6 септември.  \n\tОт създаването си през 1944 г. МВФ винаги е бил ръководен от европеец, докато ръководството на Световната банка се поема от американец.  \n\tАко в списъка с кандидати се окажат повече от три имена, то съветът на МВФ за седмица ще избере трима финалисти. Това ще стане след допитване до членовете на съвета като се отчете влиянието на гласовете на страните, които те представляват, но \"без географски предпочитания\".  \n\tТази формулировка е много важна предвид действащото досега \"джентълменско споразумение\", отбелязва ТАСС, цитирана от българската агенция.  \n\tВ последния етап се предвижда изпълнителният съвет на МВФ да проведе с финалистите индивидуални интервюта, след което ще бъде направен окончателният избор. В идеалният случай той може да бъде приет с единодушие, но при необходимост не се изключва и гласуване. Кристалина Георгиева - сред фаворитите за шеф на МВФ", "date": "2019.07.26", "title": "ЕС търси общ кандидат за шеф на МВФ. Кристалина Георгиева е в списъка"}
{"url": "https://clubz.bg/85947-sds_protestira_sreshtu_amerikanskata_fondaciq_geti", "text": "СДС изразява огорчението си от решението на американската фондацията \"Гети\" да предостави 185 000 долара за проучвания, технически обследвания и лабораторни анализи за състоянието на монумента на Бузлуджа. Това се казва в позиция на партията. От СДС посочват, че този връх е светиня, тъй като там е загинал Хаджи Димитър. Но днес там се издига паметник, \"който е антипод на всичко, за което се бориха нашите национални герои\". Според СДС ако този паметник бъде реставриран, той ще бъде използван за реабилитация на мракобесния комунистически режим. Институтът по Консервация Гети (GCI) в Лос Анджелис, Калифорния, е програма на тръста „Дж. Пол Гети”. Основаният през 1985-а GCI със седалище в Лос Анджелис представлява частна международна научноизследователска институция, посветена на напредъка в консервационните практики чрез създаването и предоставяне на технологични знания. Той „служи на консервационната общност чрез научни изследвания, образование и обучение, модели на полеви проекти и разпространение на резултатите както от собствената дейност, така и от работата на други в областта“, пише в сайта на организацията. В работата си „спазва принципите, които ръководят дейността на тръста: обществена полза, филантропия, обучения и достъпност”. Институтът работи както за опазването на произведения на изкуството, така и за съхраняване на архитектурно наследство.", "date": "2019.07.26", "title": "СДС протестира срещу американската фондация \"Гети\""}
{"url": "https://clubz.bg/85942-trimesechnata_pechalba_na_google_se_pribliji_do_godishniq_bvp_na_bylgariq", "text": "Печалбата на американската корпорация Алфабет (Alphabet), която притежава Гугъл (Google), е била 38,9 милиарда долара през второто тримесечие на 2019 година спрямо 32,6 милиарда долара през предходната година, което е увеличение с 19 процента. Това се посочва в корпоративния отчет на компанията, цитиран от БТА. За сравнение, годишният брутен вътрешен продукт на България за цялата 2018 година е бил 55,2 милиарда евро или 61,45 милиарда щатски долара, т.е. малко под продажбите на другия американски дигитален гигант Амазон (Amazon) за второто тримесечие на тази година. Според данни на Ройтерс резултатите са надминали очакванията на анализаторите, които прогнозираха печалба от 38,1 милиарда долара за второто тримесечие.  В отчета се посочва, че чистата печалба на Алфабет за второто тримесечие е достигнала 9,9 милиарда долара или 14,2 долара на акция. През същия период на миналата година тя е била 3,2 милиарда долара или по 4,5 долара на акция. Стойността на акциите на Алфабет нарасна на американската фондова борса Насдак с 8 процента до 1225 долара за акция след публикуването на резултатите. Гугъл е американска публична корпорация, която инвестира в интернет търсене и рекламни технологии. Тя се занимава и с разработка на онлайн услуги и високотехнологични продукти. Компанията, основана от Лари Пейдж и Сергей Брин, е била регистрирана като частна фирма през септември 1998 година, а сега е част от холдинга Алфабет, чиято централа е в Маунтин Вю, щата Калифорния. Американският гигант в онлайн търговията Амазон (Amazon) обяви увеличение на печалбата си през второто тримесечие, но тя е под пазарните очаквания, предаде ДПА, цитирана от БТА. Чистата печалба на Амазон за тримесечието, което приключи на 30 юни, е била 2,6 милиарда долара или увеличение с 4 процента спрямо същия период на предходната година. Очакванията обаче бяха високи след поредица от тримесечия с рекордни постъпления. Печалбата на компанията изглежда не е успяла до постигне желаното равнище и акциите се понижиха значително след затварянето на пазара. Продажбите на Амазон са нараснали с 20 процента до 63,4 милиарда долара. Бизнесът с уеб услуги на компанията, който предоставя изчисления и съхранение на данни за корпорациите, продължава да е доходоносен , въпреки че не нараства толкова бързо, колкото преди, допълни ДПА. Платформата за уеб услуги на Амазон продава облачни услуги на компаниите и е увеличила нетната си печалба до 8,4 милиарда долара", "date": "2019.07.26", "title": "Тримесечната печалба на Google се приближи до годишния БВП на България"}
{"url": "https://clubz.bg/85944-novo_ot_nap_ne_smenqjte_lichni_karti_a_paroli_za_vseki_sluchaj", "text": "НАП излезе и днес с препоръки - покрай теча на данните на 4 млн. граждани и пуснатото преди ден приложение, чрез кото всеки може да провери попаднал ли е в разпространените лични данни след безпрецедентната за България хакерска атака. Приложението на НАП, както става ясно още вчера, показва дали има ваши данни - публично достояние, но не и какви са те.  Изтекли ли са данните ви? Проверете в системата на НАП От приходната агенция (отново) имат обяснение за това, въпреки че от атаката до днес вече мина доста време. И то е:  Срокове кога въпросните съпоставки и проверки ще приключат - и този път няма.  НАП съветва гражданите: Бъдете внимателни, сменете паролите си Това заявяват от НАП и припомнят една от по-старите си препоръки - а именно - \"бъдете предпазливи, когато някой контактува с Вас по телефон или имейл и да не давате на никого финансова информация\". Според приходната агенция едва 189 граждани са станали жертва на наистина пълен теч на данни и те ще трябва да подменят личните си документи. Въпросните хора се уведомяват персонално за ситуацията. За останалите, чиито данни са станали публични - важат общите препоръки. БСП иска държавата да плати за нови документи на гражданите   НАП съветва гражданите: Бъдете внимателни, сменете паролите си БСП иска държавата да плати за нови документи на гражданите", "date": "2019.07.26", "title": "Ново от НАП: Не сменяйте лични карти, а пароли - за всеки случай"}
{"url": "https://clubz.bg/85951-germaniq_otbelqza_naj_visokata_temperatura_za_vsichki_vremena", "text": "В Германия е регистрирана най-високата температура за всички времена. Това предава TACC, цитирана от Фокус, като се позовава на съобщение в социалната мрежа „Туитър“ на Германската метеорологична служба. Париж, Германия, Белгия и Холандия  отчетоха температурни рекорди Температурата в района на германския град Линген (федерална провинция Долна Саксония) в четвъртък е достигнала 42,6 градуса. Това е рекорд за Германия през цялата история на наблюденията, съобщи метеорологичната служба в социалната мрежа. Предишният връх от 40.5 градуса бе регистриран в сряда в град Гайленкирхен. Дотогава най-горещият ден в Германия беше 5 юли 2015 г., когато бяха измерени 40,3 градуса в баварския град Китцинген. През последните дни горещото време се е установило почти в цялата страна. Дори на брега на Балтийско море температурите достигат около 30 градуса. Държавата реши да изключи от мрежата атомната електроцентрала Гронде, разположена недалеч от Хановер. Това се дължи на високата температура на водата в река Везер.", "date": "2019.07.26", "title": "Германия отбеляза най-високата температура за всички времена"}
{"url": "https://clubz.bg/85954-stanimir_stoilov_kandidat_za_ruski_grand", "text": "Станимир Стоилов е сред вариантите за нов треньор на руския \"Динамо\" (Москва), твърди KazFootball.kz, цитиран от Gong.bg. Мъри за последно бе начело на националния отбор на Казахстан - до началото на годината, а в момента е без работа. През лятото \"Динамо\" направи солидна селекция, като целта пред отбора е класиране за евротурнирите. Столичният клуб спечели точка в първите си два мача от новия сезон.  Поради тази причина настоящият треньор Дмитрий Хохлов е заплашен от уволнение. Наскоро Станимир Стоилов беше пред подпис с китайски клуб, но сделката пропадна.", "date": "2019.07.26", "title": "Станимир Стоилов - кандидат за руски гранд"}
{"url": "https://clubz.bg/85953-rumyniq_tvyrdi_che_sprqla_ruski_oryjiq_za_syrbiq_moskva_otricha", "text": "Румъния отказа да издаде разрешително за транзит по река Дунав на руски оръжия за Сърбия поради санкциите, наложени от Европейския съюз във връзка със ситуацията в Украйна, предаде ТАСС, цитирана от \"Фокус\". Русия отрече това да се е случвало. Вучич: Сърбия никога няма да бъде против Русия Сърбия взема още $500 милиона от Русия за железниците си Според местния телевизионен канал Digi 24 става въпрос за 30 танка и 30 бронетранспортьора, изпратени въз основа на договор между Белград и Москва. По-късно днес обаче руското министерство на отбраната отрече тези твърдения. В официално комюнике министерството посочи, че договорените между Русия и Сърбия доставки вече са направени в съответствие с международното право. Сърбия взема още $500 милиона от Русия за железниците си", "date": "2019.07.26", "title": "Румъния твърди, че спряла руски оръжия за Сърбия. Москва отрича"}
{"url": "https://clubz.bg/85952-britanski_regulator_globi_ruska_televiziq", "text": "Британският медиен регулатор Офком съобщи, че глобява руската телевизия Ар Ти с 200 000 паунда, предаде Ройтерс. Причината за глобата е, че според Офком Ар Ти е нарушила правилата за безпристрастност при отразяването на случая с отравянето на бившия руски шпионин Сергей Скрипал, конфликта в Украйна и конфликта в Сирия. От Ар Ти заявиха днес, че са \"възмутени\" от решението на Офком, предаде ДПА. Ар Ти е \"субективно обвинена в недостатъчна безпристрастност\", казаха от телевизията, като предположиха, че британското правителство се опитва да окаже натиск върху редакционната политика на медията.", "date": "2019.07.26", "title": "Британски регулатор глоби руска телевизия"}
{"url": "https://clubz.bg/85946-ivan_geshev_dve_izrecheniq_i_tri_problematichni_vyzgleda", "text": "Когато на 14 юни 2013 година Народното събрание избра Делян Пеевски за шеф на ДАНС, протестите (започнали още преди това) чувствително набъбнаха: само в София на улицата излязоха 10 000 души. Протестиращите, които в крайна сметка осуетиха назначението, бяха убедени, че г-н Пеевски е неподходящ за тази длъжност. В момента хора - вярно, много по-малко от тогава - протестират срещу издигането на Иван Гешев за главен прокурор, защото са убедени, че той е неподходящ за тази длъжност. Макар и по-малобройни, днешните протестиращи - парадокс! - имат далеч по-сериозно основание за своята убеденост от протестиращите през 2013. Защото ето какво каза кандидатът за главен прокурор по БНТ: Тези две изречения съдържат три възгледа, които, според мен, дисквалифицират г-н Гешев като кандидат за такава отговорна длъжност. Най-безобиден от тях е възгледът, че монетата има две части. Лично аз не бих поверил почти неограничената власт, с която разполага главният прокурор в България, на човек с толкова немарливо отношение към езика. И дори няма нужда да гледаме американски филми, за да сме наясно, че главният обвинител на една държава работи не само с факти и закони, но и със силата на словото  Както стана дума обаче, това е най-безобидният момент в двете изречения на г-н Гешев. Далеч по-критично става, когато се запитаме кои \"десни екстремисти\" има предвид той. С термина \"десни екстремисти\" обикновено се обозначават фашистки, неонацистки или ултра националистически групировки, които в повечето случаи изповядват чисто расистки възгледи, стремят се към разрушаването на конституционния ред и изграждането на авторитарен режим на управление. Ако заместник-главният прокурор Иван Гешев действително има информация, че в България действат такива групировки, той би трябвало да се самосезира и веднага да започне наказателно преследване срещу тях. Но ако използва термина \"десни екстремисти\" само като метафора, за да представи в неблагоприятна светлина свои политически противници (според мен, тъкмо такъв е случаят), то г-н Гешев има сериозен проблем с професионализма си като прокурор. Така стигаме до неговото нежелание да сподели виждането на въпросните \"десни екстремисти\" за разделението на властите. (Лично аз никога не съм чувал за десни екстремисти, които ратуват за разделението на властта, но това пак е друга тема.) Фактът, че един кандидат за главен прокурор омаловажава този основен конституционен принцип не само предизвиква възмущение - той изцяло разклаща доверието към такъв кандидат. Доверието не само на юристите, но и на всеки грамотен гражданин, който добре разбира, че ако няма разделение на властите, възниква диктатура и авторитаризъм. През 2013 година Народното събрание само 5 дни по-късно отмени решението си Делян Пеевски да стане шеф на ДАНС. Това беше конфузия за парламента. В момента Иван Гешев още не е назначен за шеф на прокуратурата. Тоест, ВСС и президентът на България все още имат време да помислят над тази спорна кандидатура. За да не изпаднат и те в конфузно положение.", "date": "2019.07.26", "title": "Иван Гешев: две изречения и три проблематични възгледа"}
{"url": "https://clubz.bg/85955-chumata_po_svinete_stava_novata_golqma_kriza", "text": "Епидемията от африканска чума по свинете започва да се превръща в новата голяма българска криза, която застрашава цял подотрасъл на земеделието и потребителите, казаха днес властите, неправителственият сектор и наблюдатели. Цената на килограм свинско месо може да скочи с 50% до 14 лева според Асоциацията за защита на потребителите, цитирана днес от Би Ти Ви. Тя се е унеличила с 15 стотинки от началото на кризата до днес. Българинът яде средно по 35 килограма свинско годишно. Половината от потреблението на това месо се осигурява от местното производство, което се опира на отглеждането на 1,5 милиона прасета. Към основанията за поскъпването Цветан Илиев от браншовата организация изтъкна пред телевизията и световна тенденция за поскъпване на свинското. Вчера еврокомисарят по безопасността на храните Витянис Андриукайтис предпреди, че свиневъдството в България е заплашено от пълно унищожение. Тя каза, че този тип зараза досега се е справила само Чехия, но там са били засегнати само дивите свине. Танева добави, че е готова винаги да подаде оставка и че тона би било за нея облекчение предвид обстоятелствана в сектора й. По думите на социолога Димитър Ганев пред БНТ днес кризата в свиневъдстовото Според него възстановяването от този удар може да отнеме пет-шест години. Гърция е засилила контрола по границата си с България заради чумата по свинете у нас, съобщи БНТ. Днес областната администрация удължи до 21 август извънредното положение в силно засегнатата от заразата Русенска област. Само в нея предстои умъртвяването и заравянето на близо 90 000 свине. Агенцията по безопасност на храните констатира трето огнище на африканска чума в свинеферма с 30 000 прасета в село Голямо Враново, Русенска област. Това е третият случай на потвърдено огнище със заболяването африканска чума по свинете в индустриална ферма в областта, припомни Нова телевизия. От днес започна и евтаназирането на 40 000 прасета от свинекомплекса в село Бръшлен в същата област. Първата ферма в нея, където беше открита заразата беше в село Николово, където се отглеждаха 17 000 живоотни. Междувременно, Би Ти Ви съобщи, че в бургаското село Зидарово заразени и умрели животни не са заровени според изискванията, а само са зарити леко с пръст. Населението в местата, където се заравят умъртвените животни, като например русенското село Ряхово, се страхуват от заразяване на подпочвените води. \"България е заплашена да загуби цялото си свиневъдство\"", "date": "2019.07.26", "title": "Чумата по свинете става новата голяма криза"}
{"url": "https://clubz.bg/85927-kolegi_i_priqteli_preobrazqvat_efira_v_chest_na_bugi_barabata", "text": "Това се казва в съобщение на колегите на починалия блусар и радиоводещ от  . Последно сбогом с Буги... Като на концерт, само че по-тъпо (ВИДЕО) \"И осъзнахме – това е! Ето така трябва и ще го запомним. Така е останал в сърцата на всички, така трябва и да отпразнуваме живота, творчеството и личността му – с приятели, които го обичат. С музика. И с неговите включвания, пълни с разсмиващи с глас шеги, каламбури и бъзици, превърнати вече в жива градска класика от слушателите и феновете му, допълват оттам. Към Краси Москов ще се присъединят Елена Розберг и Гурко и заедно ще посрещнат множеството гости през деня. Докато слушаме музиката на Буги – негова и такава, каквато той обичаше най-много, ще дойдат група \"Тангра\", които спeциално ще изпълнят “Равносметка”; Васко Кръпката, Александър Панайотов – познат на феновете като Сашо Пожара от Барабите, момчетата от Odd Crew… Сбогуваме се с Буги Барабата в четвъртък, 11 ч на Бакърена фабрика Рок кралицата Милена не е в София в момента, но категорично заяви, че няма да пропусне честването на Буги в ефира, така че ще я чуем по телефона директно от морето, където е на почивка. Сбогуваме се с Буги Барабата в четвъртък, 11 ч на Бакърена фабрика", "date": "2019.07.26", "title": "Колеги и приятели преобразяват ефира в чест на Буги Барабата"}
{"url": "https://clubz.bg/85928-erdogan_ne_zaslujava_tozi_golqm_podaryk", "text": "Германският автомобилопроизводител \"Фолксваген\" е решил да построи новия си завод в турския град Маниса край Измир, обяви тази седмица германската обществено-правна телевизия АРД, позовавайки се на берлински източник. \"Турският президент Ердоган изобщо не заслужава този голям подарък\", пише  . В гневния си коментар тя посочва, че в региона ще потекат много пари, а това ще бъде сигнал и за други големи инвеститори. Но този проект предизвиква разочарование и по други причини. В новия си завод пред портите на ЕС \"Фолксваген\" ще произвежда автомобили с дизелови и бензинови двигатели. Те ще бъдат изнасяни за държави, където няма толкова стриктни изисквания за опазване на околната среда. С други думи: убийството на климата продължава да бъде добър гешефт. В същото време у дома \"Фолксваген\" се прави на голям защитник на околната среда. Мениджърите и мениджърките, всичките пиари старателно предават историята как \"Фолксваген\" бил на път да стане образец за екологичен автоконцерн. Ако обичат, нека ни спестят тази измамна реклама, след като в същото време изграждат нови мощности за убийство на климата. Защото едно нещо няма как да стане: тук да се къпеш в слънчевата светлина на екологическия престиж, а там да печелиш пари с истински бомби от въглероден двуокис.\" Германският концерн все още не е потвърдил новината за новия завод в Маниса. Турските медии обаче твърдят, че решението на \"Фолксваген\" е окончателно. А ролята на Ердоган за това решение явно не е за подценяване. Англоезичният турски вестник \"Дейли Сабах\" пише по същата тема следното: Още преди около седмица специализираното германско списание \"Аутомобилвохе\" съобщи, че надзорният съвет на автомобилния концерн е решил новата фабриката да бъде изградена в Турция, а не в България или в Саудитска Арабия. Тогава от \"Фолксваген\" посочиха, че решението все още не е взето окончателно.", "date": "2019.07.26", "title": "\"Ердоган не заслужава този голям подарък\""}
{"url": "https://clubz.bg/85929-sys_128_glasa_narodnoto_sybranie_okonchatelno_odobri_sdelkata_za_f_16", "text": "Със 128 гласа - при почти пълна мобилизация на ГЕРБ, ДПС и ВМРО и двама независими, Народното събрание отхвърли ветото на президента Румен Радев и ратифицира окончателно договорите със САЩ за закупуване на 8 изтребителя F-16 за Българската армия. 73 депутати от БСП, \"Воля\" и \"Обединени патриоти\" бяха против повторната ратификация, а трима \"патриоти\" се въздържаха.  В резултат - препотвърденият закон за одобрение на 4-те договора за нови изтребители, въоръжение, обучение и услуги ще бъде изпратен на президента за обнародването му в \"Държавен вестник\". С това договорите ще влязат в сила, ще бъде спазен и срокът, който позволява България да се вмести в изискванията за краен срок на плащането на 2,2 млрд. лв. по сделката. Румен Радев с 6 въпроса за F-16, иска нов дебат в парламента Пред финализирането на сделката може да има само още една пречка - евентуално вето на Румен Радев над законопроекта за актуализация на бюджета за 2019 г., с която се обезпечават парите за самолети. До момента приетият миналия петък законопроект не е обнародван. От изявленията на държавния глава не стана ясно дали ще пристъпи към второ вето по темата с изтребителите. Не е обнародван и ратифицираният договор със САЩ за икономическо сътрудническо с производителя на F-16 Block 70 \"Локхийд Мартин\", който също е част от пакета по проекта за модернизация на Военновъздушните сили.  И парите за F-16 са осигурени - 2,2 млрд- лева при курс 1,75 на долара Дебатите продължиха повече от 2 часа и половина, а в мотивите и на управляващите от ГЕРБ и ВМРО, и на опозицията от БСП, и на подкрепящите сделката от ДПС, и на отхвърлящите и нея, и ветото - депутатите от НФСБ, нямаше нищо ново.  Социалистите обясниха, че не са против сътрудничество със САЩ и партньорите ни в НАТО, нито са \"против\" самолетите F-16, но разкритикуваха правителството за начина, по който е проведена процедурата по избор на изтребители и постигнатите клаузи по договорите - като се започне от цената и се стигне до заложени опции евентуални спорове по сделката да се решават по силата на американското законодателство.  От ДПС защитиха следката като стратегическа и геополитическа и като пробив след 30-годишен застой в модернизацията на армията по натовски стандарт.  Румен Гечев от БСП цитира заключения от работния екип на ВВС по офертите по време на дебатите. По думите му проблем е констатиран в това, че възможните правни спорове между купувача и продавача се решават само по правото на САЩ, а не по международното право. Второ, гаранционните условия, условията по рекламация са формулирани преимуществено за американската страна. Трето - стандартните условия по договорите са определени едностранно и не подлежат на промяна по искане на българската страна, а американската страна можела едностранно да променя условията по договора. Социалистът направи сметки от трибуната как за България самолетите излизали много по-скъпи, отколкото за Словения и Бахрейн, които също са в процес на купуване на F-16 Block 70. Христо Гаджев от ГЕРБ обвини Гечев и социалистите в манипулации и гарантира, че нито българската сделка е по-скъпа, нито има разбирни клаузи по сключените договори в сравнение с други държави, защото правилата били общи и публични. Според него и ГЕРБ в мотивите има само политически констатации, но не и реални аргументи за вето, а в течение на дебатите се появи и намек, че целта е да се стигне до провал на договорките със САЩ и пристъпване към нови преговори с други производители на изтребители.  Лидерът на НФСБ Валери Симеонов определи ветото като  . По думите му мотивите са чисто политически, лишени от същество, популистки. Според него в крайна сметка целта на ветото е печелене на политически дивиденти. Въпреки това НФСБ отново не подкрепи ратификацията на сделката със САЩ заради начина, по който правителството проведе процедурата по избор на изпълнител, а не заради самия избор, както обясни самият Симеонов. И парите за F-16 са осигурени - 2,2 млрд- лева при курс 1,75 на долара", "date": "2019.07.26", "title": "Със 128 гласа Народното събрание окончателно одобри сделката за F-16"}
{"url": "https://clubz.bg/85926-es_othvyrlq_plana_na_djonsyn_za_brekzit", "text": "ЕС отхвърля плана на новоизбрания британски премер Борис Джонсън за предоговаряне на Брекзит. Джонсън поиска вчера Съюзът да преосмисли позицията си за споразумението, както и от документа  Първи реагра председателят на Еврокомисията Жан-Клод Юнкер, предаде АФП. В първия си телефонен разговор с Джонсън след избирането му Юнкер каза, че страните членки на ЕС няма да се поддадат на неговото искане. Той за пореден път каза, че предложението към Великобритания е „възможно най-доброто“. Борис Джонсън се скара на ЕС и обеща да направи Британия велика Думите на Джонсън разгневиха и главния преговарящ за Брекит от страна на ЕС Мишел Барние. В резултат той написа „окръжно“, което разпрати по електронната поща до лидерите на всички 27 страни членки от Съюза. Той призовава европейските лидери да запазят спокойствие, пише изданието, което се е сдобило с копие от посланието му. Барние настоява ръководителите да се ридържат към своите принципи и да демонстрират солидарност и единство на фона на   според неговото определение първа реч на Джонсън пред депутатите в Лондон. В писмото си преговарящият предупреждава, че ЕС трябва да се подготви за възможността за Брекзит без споразумение. Според много експерти това ще нанесе сериозни щети върху икономиката на Острова. Иска да бъде Тръмп, но ще стане Ципрас Французинът завършва писмото си с пожелание до всички европейски лидери за приятна ваканция. И се надява  Френският президент Еманюел Макрон ще обсъди Брекзит с Борис Джонсън в близките седмици, предаде Ройтерс. Макрон поканил новия британски премиер да посети страната му. От Елисейския дворец уточниха, че разговорте между двамата ще бъдат в съответствие с исканията на ЕС по отношение на Брекзит. Тя обаче също предупреди, че Париж и другите европейски столици няма да предоговарят условията на оспорваното споразумение. Според Дьо Моншален фокусът сега трябва да е върху дефинирането на бъдещите отношения с Лондон. Иска да бъде Тръмп, но ще стане Ципрас", "date": "2019.07.26", "title": "ЕС отхвърля плана на Джонсън за Брекзит"}
{"url": "https://clubz.bg/85931-kitajche_otkri_11_dinozavyrski_qjca", "text": "Палеонтолози оповестиха, че 9-годишно момче е открило 11 фосилизирани динозавърски яйца на 66 милиона години в дере край град Хъюан в провинция Гуандун в южната част на Китай, предаде ТАСС. \n\tМомчето пояснило, че е намерило яйцата след наводнение, което размило почвата в района.  \n\tВсяко яйце е с диаметър 9 сантиметра.  \n\tПървоначално детето се натъкнало на едно от тях, а след това с помощта на сътрудници на местния музей били извършени изкопни работи. В резултат от земята били извадени още 10 динозавърски яйца. Той отбеляза, че е голяма вероятността специалисти да попаднат на други ценни находки в района. Затова палеонтолози скоро ще извършат допълнителни разкопки и внимателно ще изследват мястото, където са открити 11-те динозавърски яйца, пише БТА.", "date": "2019.07.26", "title": "Китайче откри 11 динозавърски яйца"}
{"url": "https://clubz.bg/85930-bsp_iska_dyrjavata_da_plati_za_novi_dokumenti_na_grajdanite", "text": "БСП настоява държавата да поеме разходите за смяна на личните документи, на гражданите, чиито данни изтекоха при хакерската атака срещу НАП. Това каза лидерът на партията Корнелия Нинова. Според нея всичко това трябва да се случи в рамките на три месеца. Според Красимир Ципов (ГЕРБ) изказването на Нинова е политическо хакерство с единствената цел да се всява паника и напрежение сред гражданите. Той увери, че с изтеклите данни от сървърите на НАП няма как да се извършат имотни сделки, сделки за прехвърляне на моторни превозни средства.", "date": "2019.07.26", "title": "БСП иска държавата да плати за нови документи на гражданите"}
{"url": "https://clubz.bg/85933-nov_marsh_za_pravosydie_v_ponedelnik", "text": "\"Време е да станем гневни! Прокурорската колегия във ВСС отказа да оттегли единствената си номинация за нов главен прокурор, така Иван Гешев остава безалтернативен кандидат. Подготвят ни тоталитарна прокуратура в олигархична държава!\" Това пишат от инициатива \"Правосъдие за всеки\" в призив за поредния Марш за правосъдие, който организират. Протест пред ВСС: Гешефтатура. Всеки е виновен! (ВИДЕО) След протеста в четвъртък в 9:00 ч. пред сградата на ВСС, този път датата е  Насловът е:", "date": "2019.07.26", "title": "Нов Марш за правосъдие в понеделник"}
{"url": "https://clubz.bg/85932-dogan_i_kovachki_si_delqt_nad_50_mln_lv_za_studen_rezerv", "text": "Централите на Ахмед Доган и Христо Ковачки и тази зима ще получават пари от държавата, без да работят, съобщава  ТЕЦ-Варна, ТЕЦ-Бобов дол, ТЕЦ \"Марица 3\" и \"Топлофикация-Русе\" са класирани на челните места във всички търгове на Електроенергийния системен оператор (ЕСО) за предоставянето на т.нар. студен резерв - мощности, които не работят, но получават пари, за да стоят в готовност и при необходимост да бъдат активирани. От публикуваните резултати става ясно, че централата на Доган - ТЕЦ-Варна, ще получи 26.5 млн. лв., а останалите три - общо 25.4 млн. лв., за да гарантират електроенергийната сигурност на страната до средата на 2020 г. Този път, макар и символично, в схемата се включва и държавната ТЕЦ \"Марица изток 2\", която през 2018-а остана извън раздаването на милионите. Минимално участие има и \"Биовет\" на братята Домусчиеви. От ЕСО казаха, че договорите за предоставяне на студен резерв ще бъдат сключени през следващата седмица, като е възможно да има размествания спрямо сега публикуваните резултати в зависимост от това дали всички участници представят навреме необходимите документи. Изненади обаче едва ли ще има. Очакванията, че след като активира и трите блока на ТЕЦ-Варна, почетният председател на ДПС ще вземе почти целия студен резерв, не се оправдават. На практика централата на Доган получава дори по-малко спрямо 2018-а, когато взе 27.4 млн. лева. В същото време дружествата на Христо Ковачки - ТЕЦ-Бобов дол, ТЕЦ \"Марица 3\" и \"Топлофикация-Русе\", ще увеличат приходите си от предоставянето с близо един милион лева.", "date": "2019.07.26", "title": "Доган и Ковачки си делят над 50 млн. лв. за студен резерв"}
{"url": "https://clubz.bg/85935-ivo_hristov_iska_70_mln_evro_ot_es_sreshtu_chumata_po_svinete", "text": "Българският евродепутат Иво Христов предложи в бюджета на ЕС за 2020 г. да бъдат предвидени допълнителни 70 милиона евро за борба с африканската чума по свинете (АЧС). В профила си във фейсбук Христов (БСП, Прогресивен алианс на соцалистите и демократите) съобщава, че е направил предложението заедно с колежката си Кармен Аврам от Румъния. Двамата са действали в качеството си на членове на Комисията по земеделие и развитие на селските райони. \"България е заплашена да загуби цялото си свиневъдство\" Африканска чума в комплекс със 17 000 свине в Русенско Предложенията всъщност са две: В България в момента има 21 огнища при домашни свине в 6 области. Най-тежко е положението в две индустриални ферми в Русенско. Вчера в интервю за Клуб Z еврокомисарят по здравеопазването и безопасността на храните Витянис Андрюкайтис заяви, че България е заплашена да загуби цялото си свиневъдство.     Африканска чума в комплекс със 17 000 свине в Русенско", "date": "2019.07.26", "title": "Иво Христов иска 70 млн. евро от ЕС срещу чумата по свинете"}
{"url": "https://clubz.bg/85950-djonsyn_vodi_kuche_na_dauning_strijt_10", "text": "Британският премиeр Борис Джонсън възнамерява да вземе куче на \"Даунинг стрийт 10\", което да прави компания на котарака Лари, местната четиринога знаменитост, предава Ройтерс, цитирана от БТА. \n\tДжонсън пое поста по-рано тази седмица, като прекрачи за пръв път през черната входна врата на \"Даунинг стрийт\" и се зарече да вдъхне нов, по решителен стил в управлението на страната. \n\tПо време на срещата в петък със сътрудниците си в офиса той ги попита дали биха желали да им доведе куче. Те с ентусиазъм му отговорили утвърдително. Иска да бъде Тръмп, но ще стане Ципрас \n\tПристигнал през 2011 година, Лари изпрати по живо по здраво двама британски премиери - Дейвид Камерън и Тереза Мей. Той е една от знаменитостите на \"Даунинг стрийт\" със свой акаунт в Туитър, в който се публикуват хиляди негови снимки, документиращи до най-малки подробности приключенията му. \n\tЗасега още не е взето твърдо решение за подслоняване на куче в резиденцията, но това може да стане в по-дългосрочна перспектива. Вестта за нов домашен любимец в офиса явно не е трогнала Лари, твърдят свидетели. Цяла сутрин той мързеливо се излежавал на един от прозорците на резиденцията.", "date": "2019.07.26", "title": "Джонсън води куче на \"Даунинг стрийт\" 10"}
{"url": "https://clubz.bg/85949-nord_strijm_2_se_oplaka_na_syda_ot_evropravilata", "text": "\"Норд стрийм 2\" (Nord Stream 2 AG), операторът на проекта за газопровод между Русия и Германия през Балтийско море, начело на който е руският гигант \"Газпром\", обяви днес, че е сезирал европейското правосъдие с искане да бъдат анулирани новите правила на ЕС за транспорта на газ, предаде Франс прес. \n\tПромяната в европейското законодателство за газа \"е ясно проектирана и приета с цел да постави в неизгодно положение и да обезкуражи газопровода \"Северен поток-2\", твърди компанията в комюнике. \"Норд стрийм 2\" е решил да сезира съдебните органи след неуспеха на опитите да постигне приятелско споразумение с Европейската комисия.  \n\tКомпанията днес е внесла оплакването си пред Общия съд на ЕС, уточнява ДПА.  Гигантът OMV е налял 644 млн. евро в \"Северен поток 2\" Варниг поиска дерогация от наскоро променена европейска директива за природния газ за \"Северен поток 2\" в писмо, изпратено през април до председателя на ЕК Жан-Клод Юнкер. На 25 юни беше организирана среща с ЕК, но на нея не бе постигнато споразумение, се посочва в комюникето на оператора. \n\t\"Норд стрийм 2\" пледира да получи дерогация, каквато е предвидена в директивата, но ще се прилага само за цялостни проекти, когато влязат в сила новите правила - вероятно през лятото на 2019 година. \n\tСпоред Варниг строежът на \"Северен поток 2\", който попадна под удара на европейското законодателство, и по-точно на участъка, разположен в Германия, ще бъде завършен на тази дата, но самият газопровод няма да влезе в експлоатация преди края на годината, пише БТА. ", "date": "2019.07.26", "title": "\"Норд стрийм 2\" се оплака на съда от европравилата"}
{"url": "https://clubz.bg/85937-novak_turski_potok_shte_mine_prez_bylgariq_a_ne_prez_gyrciq", "text": "Втората линия на газопровода \"Турски поток\" ще мине през територията на България, а не на Гърция, заяви пред журналисти руският министър на енергетиката Александър Новак в Анталия, в кулоарите на заседанието на руско-турската междуправителствена комисия, предаде ТАСС. Неговото министерство допуска възможността за допълнително увеличение на пропускателната способност на \"Турски поток\" в случай на търсене на руски газ. Така Новак отговори на въпрос може ли ситуацията със \"Северен поток 2\" да се отрази на \"Турски поток\" в план на увеличение на обема на транзитирания газ. Като потенциални пазари \"Газпром\" разглежда Гърция, Италия, Австрия, България, Сърбия и Унгария. Мощността на втората линия на Турски поток е 15,75 милиарда кубически метра газ на година, предава ТАСС. Доставките за България и Сърбия се планира да тръгнат в началото на 2020 година, за Унгария - през 2021 година, а за Словакия през втората половина на 2022 година.  ", "date": "2019.07.26", "title": "Новак: \"Турски поток\" ще мине през България, а не през Гърция"}
{"url": "https://clubz.bg/85948-bhk_do_rumen_radev_predlojete_alternativen_glaven_prokuror", "text": "Българският хелзинкски комитет (БХК) стана поредната неправителствена организация, която изразява своето безпокойство от единствената номинация за нов главен прокурор - тази на Иван Гешев. Оттам са предпочели да се обърнат към президента Румен Радев с апел  От БХК припомнят \"ключовата роля на президента в процедурата по избор на главен прокурор\", макар че държавният глава има право само един път да не подпише указа, но при повторение няма право да откаже. Освен това от комитета припомнят \"закачката\", която си имат с Гешев: Те пишат още: Радев за избора на главен прокурор: Прозрачност, прозрачност, прозрачност... И призовават Радев: Ето и целия текст: До Румен Радев,  \n\tпрезидент на Република България  Отворено писмо  \n\tотносно номинацията на Иван Гешев за поста главен прокурор Уважаеми г-н Радев, Българският хелзинкски комитет (БХК) като най-голямата и най-стара гражданска организация за защита на правата на човека в България изразява силна тревога относно започналата процедура по избор на нов главен прокурор на Република България. Тази процедура крие опасността да повтори пороците на предходната, при която за главен прокурор беше избран Сотир Цацаров. Тогава тази процедура бе посрещната с критика както от представители парламентарната опозиция — Българската социалистическа партия — така и от гражданския сектор. Припомняме ключовата роля на президента в процедурата по избор на главен прокурор. Тя стана видна при предходната процедура, когато, въпреки сериозните критики, президентът Росен Плевнелиев не само не се възползва от правомощието си да откаже направеното предложение за назначение на г-н Цацаров, но и издаде указ за назначаването му едва ден след избора му от Висшия съдебен съвет (ВСС). В настоящата процедура до момента номинирано за главен прокурор е само едно лице —сегашният заместник на Сотир Цацаров, Иван Гешев. Нещо повече — от страна на изпълнителната власт бяха направени институционални заявки, че именно това ще остане единствената кандидатура. Това е повод за сериозна тревога за бъдещето на правовата държава не само с оглед на саботирането на плурализма и възможността за състезателност и избор в процедурата, но и с оглед на скорошните публични изяви на единствения кандидат. В тези изяви  г-н Гешев показа, че не цени правата на човека, както и ролята на гражданското общество в тяхното утвърждаване и защита. Той също така изказа публично твърдения, които са унизителни за достойнството на хората, принадлежащи към малцинствата в България. Фигурата на главен прокурор е натоварена с изключителната отговорност да бъде гарант на върховенството на закона и на правото в държавата, затова следва личността да бъде избирана с изключително внимание. Издигането на една-единствена кандидатура от прокурорската колегия на Висшия съдебен съвет (ВСС), при това с пълно единодушие, хвърля сянка на съмнение, че не високите морални и нравствени качества на Гешев или неговите дълбоки юридически познания са мотив за номинирането му. Няма как да бъде по друг начин, тъй като всички прокурори, издигнали тази кандидатура, не са независими, а функционално подчинени на главния прокурор. До тук доведе половинчатата съдебна реформа, материализирана в конституционните промени в уредбата на съдебната власт през 2015 г., която обаче противно на първоначалните цели допълнително освободи главния прокурор от нужното задържане и балансиране в основополагащото за демокрацията равновесие между трите власти. Относно личностните качества на г-н Гешев е важно да се припомнят някои емблематични факти. Неговото „знаково“ дело, делото за фалита на Корпоративна търговска банка, може да се окачестви като най-големият провал на държавното обвинение от последните години с последици - загуба, оценявана в милиарди лева. Иван Гешев беше длъжностното лице, което наблюдаваше безучастно на улицата публичния арест на бившата кметица на район Младост – Десислава Иванчева и нейната заместничка Биляна Петрова през пролетта на миналата година, извършен при драстично нарушение на правата на задържаните.  Поведението му тогава показва или непознаване на материята права на човека, или съзнателното им нарушаване. И двете хипотези са недопустими, а последиците от това предстои да бъдат разгърнати в тяхната цялост след произнасянето на Европейския съд по правата на човека. Неотдавна отново Иван Гешев показа, че не зачита презумпцията за невиновност, основна характеристика на правовата държава и достижение на развитите демокрации. В началото на месец юни той обяви публично името на 16-годишния ученик, който - според службите, е планирал атентат с взривни вещества. След издигане на кандидатурата на Гешев преди броени дни, той  даде интервю пред държавната телевизия. В него заместник-главният прокурор демонстрира сериозно непознаване на факти от обществено-политическия живот, като сравни процедурата по издигане на своята кандидатура с тази на Лаура Кьовеши за европейски главен прокурор. В същото интервю г-н Гешев показа ясни политически предпочитания като изрази своята фиксация към личността и кариерата на лидера на парламентарно непредставената политическа партия „Да, България“, Христо Иванов, споменавайки го многократно и отправяйки в ефир скалъпени и смехотворни твърдения, изцяло неподкрепени от факти и доказателства. През юни БХК изпрати годишния си доклад за състоянието на човешките права в България през 2018 г. и до заместник главния прокурор Иван Гешев, който не само върна пратката, но в отговор изпрати \"подарък\" – две книги от поредицата \"Детско-юношеска класика\" - \"Под игото\" на Иван Вазов и \"Разкази\" на Йордан Йовков със специално отбелязани глава и разказ, които да прочетем - \"Батареята на Зли дол\" и разказът \"Божура\". Този жест беше още една подигравка към човешките права отвъд мнението му за правозащитната организация, която е автор на доклада. Изявлението му, че не подкрепя разделението на властите, концепция, лежаща в основата на идеята за демокрация, формулирана в цялост от Монтескьо, буди тревога относно бъдещото развитие на българската държава и дава заявки за пълзящ авторитаризъм, което е особено опасно предвид властта, която е концентрирана в главния прокурор. Властта на главния обвинител на държавата е напълно безконтролна в България, факт, който е критикуван от Европейския съд по правата на човека в решението му от 2009 г. по Колеви срещу България. Делото Колеви остава неизпълнено вече 10 години, въпреки че се намира под засилено наблюдение от Комитета на министрите. Силно сме обезпокоени от нетърпимостта на високопоставени длъжностни лица и съсловни организации спрямо публичните критики към номинацията на г-н Гешев и смехотворните им квалификации, че това представлявало намеса в независимостта на съдебната власт. Това за пореден път показва, че определени кръгове в българското общество са с твърдото намерение да наложат неговата кандидатура като безалтернативна и да я оградят от критиката, която експерти и граждански организации, занимаващи се от десетилетия с наблюдение на системата на правосъдие в България, съвсем основателно отправят. Главният прокурор е с ключова функция в организацията на дейността на прокуратурата, от която потенциално са засегнати всички български граждани. Поради това те имат интерес, както и право да се изказват и да предприемат всякакви законни граждански инициативи, за да бъде чуто тяхното мнение. Уважаеми г-н президент, молим Ви да вземете предвид всички тези тревожни факти и да се включите активно в обществения дебат и в процедурата по избор на бъдещия главен прокурор на републиката. Президентът на държавата е по дефиниция независим и е призван да брани единството на нацията и именно поради това Ви призоваваме след широко консултиране на заинтересовани представители на гражданското общество да предложите кандидатура за длъжността, която да е алтернативна на издигнатата до момента. Изборът на главен прокурор е от изключителна важност за развитието на всеки сектор от държавно-обществения живот, а към настоящия момент този избор изглежда предрешен, при това от кандидатура, която разделя, а не обединява българското общество. Доверието към тази длъжност е от ключово значение за функционирането и общественото доверие както към прокуратурата, така и към системата на правосъдие в нашата страна като цяло. 26.07.2019                 Красимир Кънев, \n\tСофия                        председател на БХК  \n\t ", "date": "2019.07.26", "title": "БХК до Румен Радев: Предложете алтернативен главен прокурор"}
{"url": "https://clubz.bg/85934-pompeo_sistemata_s_400_ne_biva_da_stava_operativna_v_turciq", "text": "САЩ настояват Турция да не прави   руската противоракетна система С-400, която закупи от Москва. Това заяви държавният секретар Майк Помпео пред \"Блумбърг\", предаде \"Хюриет\". Помпео призова Анкара да преосмисли решението си. Според източници Тръмп е споделил на републикански сенатори по време на среща на закрити врати в Белия дом на 23 юли, че той е против налагането на санкции срещу Турция и изваждането ѝ от съвместната програма за бойните самолети Ф-35. По план Анкара изцяло ще напусне проекта до края на март 2020 г. Защо Турция предпочете руската С-400 По време на срещата на Г-20 в Япония Тръмп обвини администрацията на Обама за нежеланието на Турция да закупи американската алтернатива на С-400 - противоракетната система \"Пейтриът\". Не е имало поканени демократи на срещата, но няколко републиканци са изразили несъгласие с позицията на президента. Те настояват държавният глава да наложи санкциите, съобразно закона \"Противодействие на противниците на Съединените американски щати чрез санкции\" (CAATSA), който Тръмп одобри през 2017 г.  САЩ изключиха Турция от програмата F-35 Според акта САЩ трябва да санкционират всеки субект, който поддържа бизнес отношения с руски компании, които произвеждат оръжие. Но в него не се споменава срок, в който те трябва да бъдат приети. Вашингтон продължава да поддържа тезата, че С-400 може да компроментира бойните самолети и че не е съвместима със системите на НАТО. Анкара контрира, че зенитно-ракетният комплекс няма да бъде интегриран в системите на НАТО и че няма да представлява заплаха за Алианса. Първата доставка на С-400 бе извършена на 12 юли и се очаква да продължи до април 2020 г.  САЩ изключиха Турция от програмата F-35", "date": "2019.07.26", "title": "Помпео: Системата С-400 не бива да става оперативна в Турция"}
{"url": "https://clubz.bg/85920-kim_raketite_sa_preduprejdenie_kym_yujnokorejskite_vojnolyubci", "text": "Сеевернокорейският лидер Ким Чен-ун, който лично е инспектирал демонстрацията на \"нов тип тактическо управляемо оръжие\" вчера, е заявил, че новите ракетни опити, извършени от Северна Корея, са \"тържествено предупреждение\" към южнокорейските \"милитаристи\", за да спрат разполагането на нови оръжия и провеждането на съвместни военни учения - послание, насочено косвено и към САЩ, предаде Ройтерс, цитирана от БТА. Макар че в съобщението САЩ не се споменават изрично, Ким критикува южнокорейските власти за организирането на съвместни военни учения, които президентът Доналд Тръмп беше обещал да прекрати след първата си среща с Ким през юни 2018 г. Пхенян обвини Вашингтон, че е нарушил това обещание, планирайки съвместни военни учения с Южна Корея следващия месец и предупреди, че е възможно да сложи край на замразяването на ядрените опити и опитите с балистични ракети. Ким инспектира нова подводница Севернокорейският в. \"Нодон Шинмун\" публикува снимки от изстрелването на ракетите, които показват Ким Чен-ун да наблюдава с бинокъл старта, да гледа екрани, проследяващи траекторията на ракетите и усмихнат да ръкопляска заедно с антуража си.  \n\tСевернокорейският лидер е обвинил южнокорейците в \"двойна игра\", защото тъврядт, че подкрепят мира, а в същото време внасят нови оръжия и провеждат военни учения. Лидерът на Южна Корея трябва да спре тези \"самоубийствени действия\" и не бива да допуска грешката да пренебрегне това предупреждение, казал Ким. И двете ракети, които Северна Корея изстреля вчера, са прелетели около 600 км, заяви представител на военното министерство в Сеул, като цитира съвместна оценка със САЩ, предаде Ройтерс. \n\tРакетите изглежда са били нов тип балистични ракети с малък обсег с подобни характеристики на руските СС-26 Искандер. Първоначално южнокорейските военни заявиха, че първата ракета е изминала 430 км, а втората - 690 км, преди да паднат в Японско море.", "date": "2019.07.26", "title": "Ким: ракетите са предупреждение към южнокорейските \"войнолюбци\""}
{"url": "https://clubz.bg/85925-siderov_i_oshte_dvama_ot_ataka_veche_sa_nezavisimi_deputati", "text": "Лидерът на \"Атака\" Волен Сидеров, заместникът му в партията Десислав Чуколов и депутатът Павел Шопов вече са независими народни представители. Съобщението за това направи официално от парламентарната трибуна председателката на Народното събрание Цвета Караянчева, след като решението на коалицията \"Обединени патриоти\" й е било представено за сведение. Нейното задължение е   за настъпилите промени в парламентарната група.  Както Клуб Z писа, самото решение е от снощи и гласи, че партия \"Атака\" вече не е част от коалицията, в която участват още ВМРО и НФСБ, а трима от депутатите й са изключени и от парламентарната група. Решението бе взето в отсъствието на Сидеров и колегите му.  \"Атака\" вън от Обединени патриоти, Сидеров - и от парламентарната група  Промяната бе незабавно отразена в сайта на парламента. Групата на \"Обединени патриоти\" вече се състои от 24 души,  - след ГЕРБ, \"БСП за България\" и ДПС. Тримата изброени \"атакисти\" са независими. Все още от партия \"Атака\" няма официално становище за случилото се. Сидеров призова снощи чрез в. \"24 часа\" премиера Бойко Борисов да вземе отношение, а пред \"България он ер\" Шопов обяви, че според него вече няма коалиционно споразумение между ГЕРБ и \"Обединени патриоти\", щом \"Атака\" е отстранена от патриотичното обединение, подписало документите за управленската коалиция. Няма и решение каква ще е съдбата на останалите 4-ма депутати от \"Атака\", чиято партия е изключена от \"Обединени патриоти\", но самите те още са част от едноименната парламентарна група. Сред тях са полулярни лица от партията на Сидеров като зам.-председателя на Народното събрание Явор Нотев и проф. Станислав Стоилов. Според Искрен Веселинов от ВМРО решението ще е на самите народни представители, а и в решението за изключване на \"Атака\" е изрично посочено, че отделни нейни членове са добре дошли в коалиция \"Обединени патриоти\". Партньорите на Сидеров открехват вратата и за изключване на \"Атака\" от ПГ Трусовете в \"Обединени патриоти\" са отдавна, а на европейските избори трите основни партии се явиха поотделно. Единствено ВМРО направи пробив и има избран евродепутат. По време на кампанията обаче между ВМРО и НФСБ нямаше словесни и политически престрелки. \"Атака\" обаче атакуваше парламентарните си партньори през цялото време, което е отбелязано и в мотивите за изключването на партията. С изключването на тримата от \"Атака\" общият брой на народните представители от ГЕРБ и \"Обединени патриоти\" става 119 души. Тоест формално двете управляващи фракции нямат парламентарно мнозинство.    Партньорите на Сидеров открехват вратата и за изключване на \"Атака\" от ПГ", "date": "2019.07.26", "title": "Сидеров и още двама от \"Атака\" вече са независими депутати"}
{"url": "https://clubz.bg/85896-rusiq_naliva_miliardi_v_raq_na_putin", "text": "Русия налива милиарди в „рая на Путин”, за да се погребе кошмар на президента на Русия отпреди 8 години. Това пише в свой  За какво се сеща германецът, когато мисли за Москва? За водка, червени кули, позлатени куполи? За красиви станции на метрото, мраз и студ и за много порутени сгради от времето на Съветския съюз? Със сигурност е така. Но не и за хиляди санирани сгради, нови пешеходни зони и огромен модерен парк, разположен в самия център на Москва, наречен парк \"Зарядие\". С подземен град, люлеящ се мост и амфитеатър с остъклен покрив. Парк, откъдето се вижда цяла Москва – от Кремъл и Червения площад до известния квартал Басмани. Време е за излет из нова Москва. Един град, който все още се смята за врата към миналото, за огледало на царските времена, чужд, тайнствен и прочее. През изминалите години Москва коренно се промени и под закрилата на Владимир Путин, който не иска да е съвременния цар, но гледа на себе си като на продължител на царската традиция. И тъй като Путин иска да влезе в руската история като блестящ владетел, естествено трябва да остави след себе си и блестяща столица. Една столица, където поданиците, всъщност гражданите да се чувстват щастливи и да почитат своя цар, своя президент. Един град, където за Кремъл да не се повтаря преживян преди 8 години кошмар. Речено - сторено. И то как! През изминалите години често в Москва пребиваваше световноизвестният канадски архитект Майкъл Гелър - за обмяна на мнение със свои руски колеги. Наскоро също беше в руската столица и беше изумен. Бил изключително впечатлен колко много е било направено през последните две години, каза самият той за канадския тв канал СВС и подчерта: В Москва пристигна и журналист от онлайн списанието Calvert Journal, известно с репортажите си за културата и туризма от страни в Източна Европа. Целта е била \"да се документира драматичната кампания по модернизация в най-новата история на Русия\". Само между 2016 и 2017 г. градската управа на Москва е инвестирала 15 на сто от бюджета си в нови строителни обекти. В миналото това е било невъзможно. Между другото авторът на репортажа пише: Хрушчов сменя Сталин във властта и управлява Съветския съюз от 1953 до 1964 г. Доста отдавна. И кой е символът на нова Москва? Естествено паркът \"Зарядие\" на брега на река Москва, дело на американското архитектурно бюро Diller Scofidio+Renfo. Паркът беше открит през есента на 2017 г. в чест на 870-годишнината от основаването на Москва. Година по-късно сп. “Тайм” го обяви за едно от най-впечатляващите места в световен мащаб – разположен е на площ от 10 хектара. Изразходвани са били 14 милиарда рубли (близо 200 милиона евро). Критиците наричат парка \"рая на Путин\". Преди 7 години самият президент обяви изграждането му, и то по време на бурни месеци, когато из улиците на Москва се издигаше лозунгът \"Русия без Путин!\". Тогава силният човек на Русия преживя един от най-слабите си моменти. Времената бяха застрашителни за автократи. Арабската пролет помете президента на Египет Хосни Мубарак и либийския диктатор Муамар Кадафи, който дори заплати с живота си. Изведнъж и руснаците заляха улиците. Протестираха срещу манипулиране на избори по време на парламентарния вот през 2011 г. На 10 декември в Москва пристигнаха над 100 000 демонстранти от 90 града, което след рухването на Съветския съюз никога не е било. Те протестираха не само в името на провеждането на свободни избори, а настояваха и за края на авторитарния режим на Путин. Щеше ли да го споходи съдбата на Мубарак, че и на Кадафи? Путин се оказа по-силен. Той решително се опълчи на опозицията. През пролетта на 2012 г. отново беше избран за президент и разработи обхватна инфраструктурна програма – за цяла Русия, но преди всичко за центъра на властта Москва. Така Путин искаше да умилостиви недоволни граждани и да укрепи властта си. Антиправителствени протести имаше, но не такива внушителни демонстрации като в края на 2011 г. Дори сега, когато опозицията редовно излиза из улиците на Москва, за да настоява за свободни избори, както беше през миналата седмица, към протестиращите се присъединяват малко над 20 000 души, но далеч вече не и 100 000. Но оттогава стопанинът на Кемъл направи много за народа – Олимпийските зимни игри в Сочи през 2014 г., две години по-късно Световното първенство по футбол. Възвърна и голяма доза национална гордост, когато първо окупира Крим, а след това го анексира. Ясно е, че Русия премина през тежки времена на икономическа криза. Особено й навреди драстичното падане на цената на петрола, също и наложените й от Запада санкции заради анексирането на Крим. Същевременно обаче в Русия настъпи неподозиран бум в строителството, особено в Москва. Това продължава и до днес. До 2024 г. правителството възнамерява да изразходи сума, равняваща се на 89 милиарда евро за строеж на магистрали, пристанища и друга инфраструктура. Ще се възползва и Москва. Нови високоскоростни влакове ще изминават по-бързо разстоянието от столицата до Нижни Новгород и Санкт Петербург. През 2024 г. приключва четвъртият президентски мандат на Путин. Тогава той ще е на 71 години. Но в състояние ли ще са милиардите трайно да циментират системата на Путин? Или ще се надигнат гласове за повече свободи и по-голямо благоденствие? Антропологът изследовател Михал Нуравски от британския University College of London School заявява за СВС: “Рано е да се прецени. Все още не можем да знаем дали паркът \"Зарядие\" и други строителни проекти чрез архитектура пораждат един вид демокрация и свобода. Единственото, което знаем, е, че хората в парка сега правят повече селфита отпреди. И че на последните президентски избори повече хора гласуваха за Путин.”", "date": "2019.07.26", "title": "Русия налива милиарди в \"рая на Путин\""}
{"url": "https://clubz.bg/85906-a_na_nas_ne_ni_puka_osobeno", "text": "В училището пристига нов учител по математика. Старият се е пенсионирал. Вярно, новият е единствен кандидат, но пък славен. Досега е бил заместник на главния математик на републиката, каква по-добра реклама от това. Освен това цялата математическа колегия в страната е застанала за кандидатурата му. Той даже се колебаел дали да се кандидатира, но те го придумали, че това е негов математически дълг. Още с първата си поява той изповядва своето математическо верую. А то се състои в това, че той не подкрепя твърдо таблицата за умножение. Лек смут и озадачени погледи. Как така не подкрепя твърдо? – да не би това да означава, че първата половина на таблицата се отхвърля, а втората половина се приема? Или обратно? Не, не означавало това. Просто за някои математически задачи ще се ползва таблицата за умножение във вида, в който е сега, а за други ще се променя според изискването задачата да има предварително оповестен конкретен отговор. На родителите не им пука особено. Тъкмо децата ще се научат как да променят останалите таблици за умножение в живота, когато отговорът е зададен преди задачата. Може и да ви се струва невъзможно, но това вече се случи на много по-високо равнище, отколкото в рамките на някакво си училище. Единственият (и предизвестено сигурен) кандидат за главен прокурор Иван Гешев има подобно нетвърдо отношение към разделението на законодателната, изпълнителната и съдебната власт. От 1748 година, когато Шарл дьо Монтескьо формулира доктрината за разделението на властите, тя представлява за справедливия свят същото, каквото таблицата за умножение в математиката. Но ето че един прокурор, зад когото са застанали всички прокурори… А на нас не ни пука особено. Ние сме наясно, че след като първо се задава отговорът на задачката, а след това се напасва условието, всичко останало е възможно, камо ли някаква си вехта доктрина. В интерес на истината Иван Гешев каза, че разделението на властите било едната страна на монетата, другата била взаимодействието. Според десния екстремист Монтескьо не е взаимодействието, а контролът, но…Важното е да има монета. Следващата случка не е измислена като първата. Пак е свързана с математика, само че във филиала на един университет (не е Врачанският, но от същия калибър). Викат там един познат пенсионер да провежда изпитите, защото няма достатъчно преподаватели. То и студенти кой знае колко няма, но университет има. Пише той задачата на дъската, после проверява предадените листове. И установява, че един студент е преписал грешно задачата, но я решил правилно. Правилно прочетохте: не успял да я препише правилно, но успял да я реши правилно. Такова нещо моят познат пенсионер (той е от тези, които твърдо вярват в таблицата за умножение) не бил виждал в досегашната си практика. И започнал да се чуди: дали да пише двойка на студента, защото даже едно условие не може да препише правилно, или да му пише шестица за правилното решение. Накрая решил да предложи сделка: Ако студентът му разкрие тайната как стават такива чудеса, той ще му пише тройка. Студентът толкова и искал, тройка. Затова разкрил начина. Направил снимка на условието на задачата от дъската с телефона си и я пратил на добър математик. След малко получил в телефона решението на задачата. Оставало му трудното задължение да препише условието от дъската и тук се издънил, защото имало много дроби и не си личало кое горе, кое долу. По нещо друго този студент ще изкара четворка и ето го с оценка тройка и нещо готов за член на СЕМ. И после – училището не било подготвяло кадри, каквито са нужни. Точно най-нужните кадри подготвя училището – умни момичета и момчета, които ще заминат в чужбина, и не умни, но повратливо хитри кадри за реализация в нашата администрация. Ако случайно някой ден стигнем дотам, че българският живот поиска умно попълнение, образованието ще се промени. А дотогава големите концерни ще отиват в Турция и други държави, защото тук няма работна ръка, която може да върши работата. Не вярвам, че с нещо съм ви учудила дотук. Некадърността, невежеството и простащината на всички равнища вече не е новина. Понякога все пак продължаваме да се учудваме. Последното по хронология е учудването ни от това, че вицепремиерът Томислав Дончев прехвърлил киберсигурността като задача на своята колежка…. ъъъъ, как й беше името, секретарката на Валери Симеонов, тъй като тя имала свободни компетенции. Не, не се учудваме, че ги е прехвърлил на нея, на думичката компетенции се учудваме. Ако състезанието е нагласено, няма да ги изберат. Ако пък не е нагласено и случайно ги изберат, няма да издържат. Негласното споразумение у нас е некадърност плюс лоялност срещу ниска заплата. В някои случаи срещу висока. Но там има и допълнително условие: освен да си умерено некадърен и много лоялен, трябва и да си издръжлив на хорските подигравки, да успяваш да обясняваш, че черното е бяло, да изглежда, че си вярваш на лъжите, които говориш, и други по-специфични умения. При такива условия нищо чудно, че сред хората, които получават заплати от бюджета, няма на кого да се възхитиш за компетентността. Тя там не се котира и съответно е дефицитна, случайна, на боб зърно. Сега ще напиша най-наивното нещо, което може да бъде казано днес. Единственото ми оправдание за наивността е, че тя е по избор. Когато изборът е между това да си наивен и това да си циничен, избирам наивността. Да си циничен е лесно: просто хихикаш надменно над всичко, което се случва около теб. И носи печалби: почти винаги се оказваш прав, защото си предсказал, че нещата ще стават още по-зле, когато вече на човек му е трудно да си представи какво още по-зле може да стане. Ето го и наивното ми учудване: как пък в цялата страна при това изобилие от арогантни назначения не се намери нито един човек, който да заяви, че честта и достойнството му не позволяват да остане под управлението на поредния удобен некадърник? За хората, получаващи заплата от бюджета, ми е думата. Как нито един в БНТ, нито един в СЕМ? Как нито един прокурор не заяви, че не застава зад т.нар. единодушна и единствена кандидатура за главен прокурор? Толкова ли евтини сме станали, за едната заплата да стоим с някой некадърник в устата – нито да го преглътнеш, нито да го изплюеш. Всъщност точно такива хора са нужни на овластеното бездарие – хора със затъкнати уста.", "date": "2019.07.26", "title": "А на нас не ни пука особено"}
{"url": "https://clubz.bg/85909-vryshtat_ni_no_ne_v_komunizma_a_po_rano", "text": "На доста хора им се привижда, че това, което става в момента в България, е някакво връщане към годините на комунизма и че навремето е трябвало да се извърши лустрация, за да се предотвратят своеволията в правната система. Не съм съгласен. Връщане назад има, но не към епохата на комунизма, а към епоха, която не познаваме и не изучаваме и по тази причина сме много уязвими от нея и от нейната поява или от нейното универсално присъствие в обществения ни живот. Това са петте века османска история на България. Някои настояват да я наричат Турско робство. Няма значение как я наричаме, проблемът е, че не я познаваме. Защото не я познаваме, не можем да забележим проявите ѝ и ефективно да им се противопоставим. Българският обществен живот има естествена склонност да гравитира около някакво неопределено османско време на местно беззаконие и отдалечена централна власт, която не може да разчита на демократични инстинкти и съответно не намира за необходимо да се съобразява с тях. В тази неопределена османска среда хората живеят в страх, който преодоляват с хитрост. Властта не се придобива с демократични процедури, а се разпределя. Тези странности на българския обществен живот не са породени от комунизма, комунизмът дори ги потискаше, но дори и тогава българинът успяваше да жонглира със страха и хитростта. Голяма част от българската литература описва тези ориентири на обществения живот - Бай Ганьо и Андрешко са очевидни примери, но има и много други. Днес се изправяме пред точно такова внезапно и очевидно завръщане в османски тип разпределение на власт, напълно несъобразено с демократичните принципи, но съобразено със закона, разпределение, което ще възбуди инстинктите за страх и хитрост. Преди да започнем да изучаваме добре османската си история, не бихме могли ефективно да се противопоставим като общество на подобни актове на властово разпределение. Това, че то е свързано у нас с волята и властта на ДПС, е информативна и образоваща ирония, която ирония обаче само ще продължи да всява страх и да изостря хитростта ни. Или да ни развеселява като приказките за Хитър Петър и Настрадин Ходжа, които в голяма степен дефинират парадигмата на родната ни правна система.    ", "date": "2019.07.26", "title": "Връщат ни, но не в комунизма, а по-рано"}
{"url": "https://clubz.bg/85893-%E2%80%9Efolksvagen%E2%80%9C_%E2%80%93_naj_golqmata_germanska_semejna_firma", "text": "Определяни са като мотор и гръбнак на икономиката, котва на стабилността и т.н., в което няма нищо чудно, щом оборотът само на първите 1000 семейни фирми е почти два трилиона евро. 252 от водещите семейни компании в Германия имат оборот, възлизащ на милиарди. А ако летвата бъде „свалена“ и говорим за първите 2000 предприятия, най-последното в класацията е с оборот от 120 милиона евро годишно. „Фолксваген“ традиционно държи първото място в класацията на най-големите германски семейни фирми с 236 милиарда евро оборот, продължаващ методично да расте. На второ място е групата „Шварц“ (Schwarz Gruppe), част от която са \"Лидл\" и \"Кауфланд\" със 104 милиарда евро оборот. На трето място е БМВ. VW опасно пропука славата на Made in Germany Как \"Фолксваген\" успява да се задържи на върха? Факторите според експертите са няколко: гъвкавостта, експресното съобразяване с пазара, изследванията и иновациите. По официални данни 6,1% от дейността на първите 1000 фирми са именно за изследвания и развитие. 44% от тях заявяват, че активно се занимават с проучвания, 61 на сто сътрудничат с висши учебни заведения. Общо семейните предприятия в Германия са над 3 милиона – повечето фирми в страната са такива, запазили се от години собственост на една и съща фамилия. Според данните средната възраст на семейните предприятия във Федералната република е почти 100 години. Собственикът невинаги върти активно бизнеса, но все пак в 53 процента от случаите именно той е начело на съответната фирма. Но не и ако е жена, съдейки пак по данните – от тях се вижда, че едва в 4,9 на сто от случаите големите семейни фирми се оглавяват от дами.  АРД: \"Фолксваген\" е избрал Турция Значимостта на този вид бизнес личи много отчетливо, когато стане дума за това на колко души осигурява поминък. 7,44 милиона работни места – толкова съществуват благодарение на първите хиляда най-големи семейни предприятия в Германия. А добри работници не се намират лесно, което кара споменатите фирми да полагат големи усилия за задържането на кадрите – чрез иновативни модели на работа, насърчаване на семейството и подпомагане на отглеждането на децата. Залага се паралелно и на дуалното образование – то се предлага от 65 процента от фирмите в списъка. Почти толкова – 63 на сто, са компаниите, които работят в сферата на индустрията, техният брой е най-голям. Следващи по перспективност са услугите и търговията съответно с 19 и с 18 процента. Що се отнася до по-конкретните браншове, най-голяма част от фирмите в списъка са машиностроителни, следвани от производителите и търговците на автомобили, работещите в областта на електротехниката, логистиката и спедицията. Плачем, че VW не идва, но активно гоним тези, които вече са тук Големите германски семейни фирми са разпръснати из цялата страна – градовете, в които ги има, са 574. Най-много са в Хамбург – 63, следват Мюнхен с 32, Дюселдорф с 23, Бремен с 16 и Кьолн с 15. Столицата Берлин е на шесто място с 14 големи семейни предприятия. АРД: \"Фолксваген\" е избрал Турция Плачем, че VW не идва, но активно гоним тези, които вече са тук", "date": "2019.07.26", "title": "„Фолксваген“ – най-голямата германска семейна фирма"}
{"url": "https://clubz.bg/85921-zvezdi_na_arsenal_napadnati_s_nojove_v_london_video", "text": "Месут Йозил и Сеад Колашинац - две от звездите на \"Арсенал\", са атакувани от група маскирани в Лондон и са се отървали невредими. Нападателите били с ножове, няма задържани и на този етап не е ясно какво точно са целяли. Бандитите са били със скутери и наобиколили луксозния Mercedes G-class на Йозил. Те опитали да го свалят от возилото. На видео, публикувано в социални мрежи и сайтове, се вижда как Колашинац смело подгонва един от групичката край всъдехода. Междувременно Йозил също скочил от колата и потърсил помощ в близък турски ресторант, който футболистите често посещавали. Служител на заведението заяви пред \"Дейли Мейл\", че халфът е бил \"ужасен и уплашен\". Хора от ресторанта реагирали моментално и погнали нападателите, които успели да се измъкнат преди да дойде полиция. Твърди се, че в колата е била и съпругата на Йозил - Амине, за която той се ожени наскоро в Истанбул, а кум беше турският президент Реджеп Таийп Ердоган. \"Арсенал\" потвърди за инцидента с изявление, в което се казва, че играчите са добре и в контакт с клуба.  Градската полиция на Лондон обяви, че нападателите опитали да оберат футболистите. Те са разпитани, води се разследване. Йозил и Колашинац се познават от деца и са семейни приятели. Те се върнали по-рано от щатското турне на отбора. Защитникът е наричан Танка от своите съотборници и феновете на \"Арсенал\" заради физиката си и стила на игра.", "date": "2019.07.26", "title": "Звезди на \"Арсенал\" нападнати с ножове в Лондон (ВИДЕО)"}
{"url": "https://clubz.bg/85924-iska_da_byde_trymp_no_shte_stane_cipras", "text": "В първия си работен ден като премиер Борис Джонсън влезе в сблъсък с Брюксел и това е водеща тема за западните издания. Отговорът на Брюксел не се промени въпреки искането на новия британски премиер Борис Джонсън за премахване на \"предпазната клауза\" от споразумението за \"Брекзит\", договорено от ЕС с предишното правителство на Тереза Мей, пише френският в. \"Монд\". Джонсън определи споразумението като неприемливо и заяви, че би предпочел да напусне ЕС със споразумение. Той увери, че Великобритания ще излезе от съюза на 31 октомври. В отговор главният европейски преговарящ Мишел Барние определи британските искания като неприемливи и предупреди ЕС да се подготви за \"Брекзит без споразумение\". Британският парламент беше институцията, която попречи на опитите на предишната премиерка Тереза Мей за прилагане на споразумението за \"Брекзит\". Камарата на общините обаче е отхвърляла неведнъж и напускането на ЕС без споразумение, припомня френският в. \"Поан\". Това е трудност, с която Джонсън скоро ще се сблъска, предвид факта, че не разполага със стабилно парламентарно мнозинство. Ще му се наложи ли да разпусне парламента, надявайки се да спечели мнозинство, което да подкрепи неговите планове? Това е рискован ход, който може да укрепи позициите му или да доведе до падането му от власт. Джонсън излага на риск цялата страна и превръща консерваторите в партията на \"Брезкит\", пише британският в. \"Файненшъл таймс\" в редакционна статия. Промените в кабинета му се изразиха в съставянето на ново правителство, твърдо подкрепящо \"Брекзит\". Целта му е Великобритания да напусне ЕС на 31 октомври, независимо дали има сключено споразумение - а ако парламентът попречи на това, да бъде готов за извънредни избори. Поддръжниците на Джонсън са притеснени от новата партия на Найджъл Фараж. Но опитвайки се да гарантира политическото оцеляване на своята партия и на своето правителство, Джонсън рискува бъдещето на страната си. Новият британски премиер от самото начало използва изрази, присъщи на жаргона на любителите на хазарта. Всичко казано от него показва, че той не е готов да хвърли картите. Ако Джонсън обяви предсрочни избори, за да се стигне до споразумение, ще измести Фараж от позицията на основен поддръжник на \"Брекзит\". Но точно тук е и най-големият риск: предизборна кампания, основана на напускане на ЕС без споразумение, може да обедини срещу него не само опозиционните партии, а и консерваторите, подкрепящи оставането в ЕС или напускането на съюза със споразумение. Превръщането на Консервативната партия в партия на поддръжниците на твърдия \"Брекзит\" може да я превърне в жалка националистическа останка. Дори ако икономическите щети бъдат ограничени чрез планиране, което е несигурно, вредите за репутацията и сигурността й ще бъдат огромни в дългосрочен план. Тежко ще е и отражението върху подкрепящите оставането в ЕС Шотландия и Северна Ирландия. Ясното послание на Джонсън и реакцията на Брюксел показват, че предстоят няколко бурни месеца, отбелязва в. \"Ню Йорк таймс\".  Остава неясно как Джонсън може да постигне мащабното изтегляне от ЕС, без да се стигне до хаос в британската икономика, предвид че близо половината от британския износ се насочва към ЕС, пише в. \"Вашингтон пост\". Ясно е обаче, че ако се стигне до \"Брекзит\", той ще ускори упадъка на Европа като глобална сила. Лондон винаги е бил организираща сила в Европа още от времето на \"Плана Маршал\", когато Великобритания създаде коалиция от страни, които го приеха и работиха със САЩ, за да го доведат до успешен план. Лондон пое водеща роля и в организирането на коалицията, която се превърна в НАТО. След присъединяването си към Европейската икономическа общност през 1973 г. Великобритания стана може би най-влиятелният й член. Лондон винаги е подкрепял Европа, съставена от национални държави, а не европейска свръхдържава - и в момента има точно това. Проектът на някои европейски лидери за по-централизирана и единна Европа като цяло се провали.  Великобритания се готви да напусне ЕС в момент, когато Европа се изолира от света. Предишни европейски лидери като Франсоа Митеран и Хелмут Кол вярваха, че континентът трябва да играе водеща роля в световните дела. Днешните европейски лидери се занимават с икономическите трудности, популистките политици и антиевропейски прояви. А Великобритания, която отдавна подкрепяше и енергизираше действията на световно равнище, се готви за \"Брекзит\". На пръв поглед новият британски премиер има очевадни прилики с американския президент. Но дали Борис Джонсън ще стане британският Доналд Тръмп, който, общо взето, прави онова, което казва, или ще се превърне в британския Алексис Ципрас, който прави обратното на онова, което обещава?, пита френскоезичното издание на новинарския сайт \"Слейт\". Дали новият британски премиер ще извади страната си от ЕС на 31 октомври, както твърди, и то дори без сделка, ако се налага, или след като е вдигал пара цяло лято, той ще се снижи и ще приеме договореното споразумение с Брюксел, чийто условия той критикува остро? - това е въпросът. Бившият британски премиер Тони Блеър вече отговори на него. Той каза, че Джонсън или ще подпише сделката с Брюксел, или ще насрочи нов референдум за \"Брекзит\". Следователно излиза, че Джонсън ще е британският Ципрас, отбелязва авторът на статията Ерик льо Буше. Джонсън е от добро потекло, получил е най-доброто образование, което Великобритания може да предложи на хората от неговата висша класа, той е много интелигентен, харизматичен оратор, забавен е и има остър политически нюх. Но това са все качества, притежавани за жалост от човек, който казва винаги едно нещо и после прави противното, посочва \"Слейт\". Джонсън беше привърженик на оставането в ЕС, преди са стане защитник на \"Брекзит\", допълва изданието. Мисълта му е отражение на вида му - изкривена вратовръзка, разрошени коси, различни чорапи. Думите му също са толкова странни. Така например, когато полицията пристигала в дома му на 21 юли по сигнал на съседи заради шумна разправия на Джонсън с приятелката му, Джонсън започнал да разправя на полицаите, че когато бил кмет на Лондон, той наложил в столицата да се движат нови двуетажни автобуси с отворен втори етаж противно на мнението на Брюксел, който смятал, че те били опасни за здравето на хората. \"Ние обаче успяхме да го направим\", разказал гордо на полицаите Джонсън. Това е типично за Джонсън, написа тогава \"Файненшъл таймс\", разказвайки за случилото се. Джонсън се опитва да отклони по един смайващ начин вниманието с нещо напълно измислено, допълва британското финансово издание. Няма никакъв автобус без покрив, който да се движи сега из Лондон, и битката на Джонсън с Брюксел по този въпрос никога не се е състояла. Дали Джонсън е просто инфантилен или ексцентричен? Това са все таланти, с които можеш да съблазняваш хората, но дали са подходящи за премиер?, пита френското издание на сайта \"Слейт\". Историята с автобуса напомня и друга история. По време на кампанията за референдума за \"Брекзит\" през 2016 г. Джонсън нае автобус и го прати на обиколка из страната, след като написа върху него с много големи букви, че излизането от ЕС ще донесе 350 милиона лири седмично на страната, които биха могли да отидат в касите на социалната сигурност. Истината по въпроса британците откриха, като започнаха разговорите за \"Брекзит\", и тя е, че излизането от ЕС ще струва пари на Лондон и няма да донесе нищо в касите на Лондон.  Това са все примери, за да се илюстрира, че Борис е способен на всичко, в това число и след направени промени, които не са по същество, а само по форма, да обясни, че охуленото споразумение за \"Брекзит\" на Тереза Мей не е в крайна сметка толкова лошо, защото той го е сключил. А защо ще направи подобно нещо? Защото той просто няма избор. Липсата на споразумение ще постави Обединеното кралство на пързалката към ада и всеки обитател на Даунинг стрийт 10 си дава сметка за това. Борис Джонсън, който твърди, че черпи пример от Уинстън Чърчил, със сигурност не иска да остане в спомените на идните поколения с образа на човек, довел до затъване на икономиката на страната си, подновил драмата в Ирландия и тласнал Шотландия към скъсване с Англия. Джонсън няма да посмее да направи това и ще бъде Ципрас, отбелязва \"Слейт\".  Изданието припомня и случилото се преди четири години в Гърция. Ципрас беше избран за премиер, след като се противопостави категорично на мерките за строги икономии, наложени от Тройката в замяна на помощта за Гърция. Той поиска народът да изрази мнението си по въпроса на референдум. Победи в референдума, защото народът подкрепи виждането му за мерките за икономии. И на следващия ден отиде в Брюксел и се предаде на лошите европейци. Просто защото нямаше избор. Защото, като дойде на власт и като видя състоянието на гръцките държавни сметки, Ципрас осъзна, че \"Грекзит\" би причинил още по-големи страдания на народа. И оттогава Ципрас стана черната овца на цялата крайна левица и накрая електоратът го изгони от власт. Но през мандата му икономиката на Гърция потегли нагоре и равносметката от управлението му е, общо взето, добра. Тук идва въпросът защо Джонсън не може да бъде Тръмп, който прави каквото му хрумне? Просто заради размерите на САЩ, заради долара и заради независимостта на американската икономика, която е само слабо отворена към вноса и износа там, където европейските страни са интегрирани от три десетилетия в единния пазар. Между впрочем засега Тръмп прави каквото си иска, но бързо ще настъпи момент, в който инвеститорите ще започнат да се съмняват в ефекта на неговата протекционистка политика, тоест на неговия своеобразен \"Америкзит\".  Така че Джонсън, който говореше какво ли не и се перчеше, за да победи в надпреварата в Консервативната партия и да си осигури премиерския пост, сега ще трябва да оправи вратовръзката си, да среши косата си и да сложи еднакви чорапи, защото този път нещата са сериозни, пише \"Слейт\".", "date": "2019.07.26", "title": "Иска да бъде Тръмп, но ще стане Ципрас"}
{"url": "https://clubz.bg/85922-geshev_az_pravq_neshta_koito_drugite_mogat_samo_da_obeshtaqt", "text": "Така Иван Гешев коментира пред Нова тв факта, че вчера имаше протест пред ВСС с искане за оттегляне на кандидатурата му за главен прокурор. \"Така ли?! От кой е искането\", попита той репортера на Нова тв, който го информира за случилото се вчера пред ВСС, за което Гешев не знаел. Преди това Гешев разкри пред телевизията на Домусчиеви, че е възможно да има още обвинени служители от \"ТАД груп\". Всички служители на тази фирма са подали молби за напускане, след като името й беше свързано с изтичането на данни от Националната агенция по приходите (НАП), каза той. Преди него Иван Тодоров - собственик на фирма \"ТАД груп\", заяви пред телевизията, че нито се крие, нито има какво да го притеснява. Във вторник той щял да отиде при разследващите, макар че знае, че ще го арестуват на летището. Според Тодоров той не само че не знаел какво има в личния си компютър Кристиян Бойков, а във фирмата имат писмено такава клауза в договора. \"В случай че лицето не бъде установено след провеждане на съответното издирване на местно ниво - ще бъде обявен за общодържавно издирване. След това следва европейска заповед за арест и межуднародно издирване от Интерпол\", каза обаче Гешев по адрес на Иван Тодоров.", "date": "2019.07.26", "title": "Гешев: Аз правя неща, които другите могат само да обещаят"}
{"url": "https://clubz.bg/85907-franciq_dava_%E2%82%AC700_mln_za_zashtita_na_spytnicite_si", "text": "Франция ще инвестира в \"активна отбрана\" на своите спътници и ще ги оборудва с лазерни устройства, които да могат да заслепяват вражеските спътници, обяви днес френският военен министър Флоранс Парли, цитирана от Франс прес. До 2025 г. Франция ще инвестира допълнителни 700 милиона евро във военно-космически оръжия, за да укрепи средствата си за наблюдение и да се снабди с възможности за самозащита в космоса. БТА", "date": "2019.07.26", "title": "Франция дава €700 млн. за защита на спътниците си"}
{"url": "https://clubz.bg/85919-vyzstanovqvat_na_federalno_nivo_smyrtnoto_nakazanie_v_sasht", "text": "Администрацията на президента Доналд Тръмп, който е голям поддръжник на смъртното наказание, обяви, че след 16-годишно прекъсване възобновява екзекуциите на федерално равнище - новина, посрещната с остри критики от опозиционните демократи, предаде Франс прес. \n\tМинистерството на правосъдието е одобрило нов протокол за изпълняване на присъди със смъртоносна инжекция и е планирало, по искане на министър Уилям Бар, пет екзекуции, които ще бъдат извършени във федерален затвор в град Тера Хоут, щата Индиана, пред декември тази години и януари 2020 г. \n\tТогава ще бъдат изпълнени присъдите на петима мъже, осъдени от федерални съдебни заседатели за това, че са \"убили, а в някои случаи - изтезавали и изнасилили, най-уязвимите членове на обществото: деца или възрастни хора\", и са изчерпали всички правни възможности за обжалване, посочи в комюнике министерството. \"Смъртното наказание е неморално и не работи\", реагира сенатор Камала Харис, претендентка за номинацията на Демократическата партия за президентските избори догодина. В света им достатъчно насилие, не е нужно правителството да добавя още, заяви друг претендент за номинацията на демократите, Бърни Сандърс. \n\tПрезидентът Тръмп редовно настоява за по-често прилагане на смъртна присъда - за трафика на наркотици, масови убийства, за убийство на полицаи, за ислямисти. \n\tСмъртното наказание е законно в САЩ, но има значителни различия между щатите. В много от тях то е незаконно, а в други е обявен мораториум. Смъртната присъда е в сила в 25 от 50-те щата, но в много от тях на практика то не се прилага, поради трудностите по осигуряване на смъртоносните субстанции и въпросите доколко законни са тези продукти. При все това само през 2018 г. в цялата страна бяха екзекутирани 25 осъдени на смърт, 13 от тях - в щата Тексас, пише БТА. Това се казва в  , разпространено от говорителя на върховния комисар на ЕС по външнта политика и сигурността Федерика Могерини.", "date": "2019.07.26", "title": "Възстановяват на федерално ниво смъртното наказание в САЩ"}
{"url": "https://clubz.bg/85923-pompeo_e_gotov_da_otide_v_teheran", "text": "Американският държавен секретар Майк Помпео заяви, че е готов да посети Техеран и да се появи по иранската телевизия, за да има възможността да направи обръщение към иранския народ, предаде Франс прес, цитирана от БТА. \n\tНа въпрос на телевизия \"Блумбърг\" дали е възможно един ден да посети иранската столица, Помпео даде положителен отговор. Държавният секретар отговори положително и на въпрос дали би приел да се появи по иранската телевизия. Зариф \"говори пред медиите, говори на американския народ и има възможността да разпространява иранска пропаганда чрез американските медии. Бих искал да имам възможността не да правя пропаганда, а да кажа истината на иранския народ за това какво правят неговите лидери\", изтъкна Помпео. \n\tАмериканският президент Доналд Тръмп през миналата година изтегли едностранно Съединените щати от сключеното през 2015 г. във Виена споразумение за иранската ядрена програма и отново въведе санкции срещу Техеран. \n\tПомпейо заяви пред телевизия \"Блумбърг\", че САЩ продължават да оказват натиск върху Техеран, за да убедят иранските лидери, че Иран трябва да се държи като нормална държава, за да може и иранският народ да живее нормален живот.", "date": "2019.07.26", "title": "Помпео е готов да отиде в Техеран"}
